༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4908
TBRC Volume Number
TBRC Work Number (W)
Title
16936
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་འབུམ།
gsung 'bum/blo bzang bshad sgrub rgya mtsho
Author
བློ་བཟང་བཤད་སྒྲུབ་རྒྱ་མཚོ།
blo bzang bshad sgrub rgya mtsho
Descriptor
Original Publication
Place
zi ling
Publisher
mtsho sngon mi rigs dpe skrun khang
1998-1999
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
856
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



Rje Sar-gdon Blo-bzan-b'sad-sgrub-rgya-mtsho'i gsun 'bum.
LC Control Number: 99950284
Type of Material: Text (Book, Microform, Electronic, etc.)
Personal Name: 'Sar-gdon Blo-bzan-b'sad-sgrub-rgya-mtsho.
Main Title: Rje 'Sar-gdon Blo-bzan-b'sad-sgrub-rgya-mtsho'i gsun 'bum.
Uniform Title: [Works. 1998]
Variant Title: Chinese colophon title: Xiaridong wen ji
Edition Information: Par thens 1.
Published/Created: [Zi-lin] : Mtsho-snon mi rigs dpe skeun khan : Mtsho-snon 'Zin-chen 'Zin-hwa
dpe khan gis bkram, 1998.
Description: v. ; 21 cm.
ISBN: 7542006541
Summary: Collected works on Tibetan Buddhist doctrines of Dge-lugs-pa tradition.
Subjects: Buddhism--Doctrines.
Dge-lugs-pa (Sect)--Doctrines
LC Classification: BQ7550 .S28 1998
Overseas Acq. No.: Ch-Tib-99-950284; 904; 908-904
Other System No.: (DLC) 99950284
Repro./Stock No.: Library of Congress -- New Delhi Field Office RMBY26.00
Quality Code: lcode



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་
གསུང་འབུམ་བཞུགས་སོ། །
པོད་བཞི་བ།
མཚོ་སྔོན་མི་རིགས་དཔེ་སྐྲུན་ཁང་།



རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་སྐུ་པར།
ཡིན
1/
ད ༡ ནས་
༡༢
་
//
W
|



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་
གསུང་འབུམ་བཞུགས་སོ།།
བོད་བཞི་བ་
མཚོ་སྔོན་མི་རིགས་དཔེ་སྐྲུན་ཁང་།



UPOL



སྒྲིག་པ་པོའི་གཏམ།
གསུང་འབུམ་འདིའི་རྩོམ་པ་པོ་སྟེ་ངེས་པ་དོན་གྱི་དགེ་བའི་བཤེས་་་་་
གཉེན་ཆེན་མོ ༧ རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོ་མཆོག་ནི། །
སྤྱི་ལོ 1922 ལོར་མཚོ་སྔོན་ཞིང་ཆེན་དཔའ་ལུང་རྫོང་ཁོངས་བྱ་ཁྱུང་དགོན་
པའི་ཉེ་འདབས་ཀྱི་གུང་ཡེ་དགོན་ཚར་ཞེས་པའི་གྲོང་སྡེར་ཡབ་གཟུངས་་་་་
ཐར་དང་ཡུམ་འཚོ་སྐྱིད་གཉིས་ཀྱི་སྲས་སུ་འཁྲུངས། མ་ཡུམ་གྱི་ལྷུམས་སུ་
བཞུགས་དུས་ནས་སེམས་དཔའ་ཆེན་པོ་ཁ་གྱ་འཇམ་དབྱངས་དཔལ་ལྡན་
གྱིས་ཤར་གདོང་སྐུ་ཕྲེང་བཞི་བའི་ཡང་སྲིད་དུ་ངོས་འཛིན་མཛད། དགུང་
ལོ་བདུན་གྱི་སྟེང་དགེ་ལྡན་བསྟན་པའི་འབྱུང་གནས་དཔལ་ལྡན་བྱ་ཁྱུང་་་་་
ཐེག་ཆེན་ཡོན་ཏན་དར་རྒྱས་གླིང་དུ་གདན་དྲངས་ཤིང་རྗེ་བེ་སི་རིན་པོ་ཆེ་
བློ་བཟང་བསྟན་པ་རྒྱ་མཚོའི་དྲུང་ནས་རབ་ཏུ་བྱུང་སྟེ་མཚན་བློ་བཟང་་་་་་
བ ཤད་སྒྲུབ་རྒྱ་མཚོར་གསོལ། སན་ཁྲོན་ཨ་ལགས་ཡཱང་ཀྱཱ་བློ་བཟང་བསྟན་
པའི་རྒྱལ་མཚན་སོགས་སྐྱེས་ཆེན་དུ་མ་ཚུལ་བཞིན་དུ་བསྟེན་ནས་ཡི་གེ་འབྲི་
ཀློག་དང་སུམ་རྟགས་དག་གསུམ། སྒྲ་སྙན་ངག སྐར་རྩིས་སོགས་ཐུན་མོང་
གི་རིག་གནས་ལ་གསན་སྦྱོང་མཛད་ཅིང་དཔྱིས་ཕྱིན་པར་མཁྱེན། མཁས་
གྲུབ་ཆེན་པོ་རྗེ་འཇིགས་མེད་དམ་ཆོས་རྒྱ་མཚོ་དང༌། དཔལ་ཚེ་ཏན་ཞབས་



དྲུང་འཇིགས་མེད་རིགས་པའི་བློ་གྲོས་རྣམ་གཉིས་ཀྱི་དྲུང་དུ་སྔ་ཕྱིར་མདོ་་་་
སྔགས་གཞུང་ལུགས་རབ་འབྱམས་ལ་ཐོས་བསམ་རྒྱ་ཆེར་མཛད་ཅིང་།
འཛིན་གྲྭ་རིམ་བརྒྱུད་མཐར་ཕྱིན་ཏེ་བཀའ་བཅུ་རབ་འབྱམས་པའི་མིང་་་་་་
བཏགས་བླངས། བསྟན་པའི་གསལ་བྱེད་ཆེན་མོ་བླ་བྲང་བླ་ཁོ་རིན་པོ་ཆེ་
དང་། རྡོ་སྦིས་དགེ་བཤེས་ཤེས་རབ་རྒྱ་མཚོ་རིན་པོ་ཆེ་སོགས་ལས་ཀྱང་
དབང་ལུང་ཁྲིད་མན་ངག་གི་བདུད་རྩི་མང་དུ་མནོས་ཤིང་མཁས་པའི་་་་་་
གྲགས་པ་རིམ་གྱིས་འབར། ཁྱད་པར་དུ་ཁོང་གིས་ལམ་རིམ་ཆེན་མོའི་ཤིང་
པར་ལ་ཞུ་དག་ཞིབ་གསལ་གནང་བའི་ཡོན་ཏན་གྱིས་ཐུགས་ཡིད་འཕྲོག་སྟེ་
རྗེ་འཇིགས་མེད་དམ་ཆོས་རྒྱ་མཚོ་མཆོག་ནས་མཁྱེན་རབ་ཀྱི་དབང་ཕྱུག་་་་་
ཤར་གདོང་སྤྲུལ་པའི་སྐུ་ཞེས་རྗེས་སུ་ཡི་རངས་ཀྱི་མེ་ཏོག་འཐོར་ཞིང་། རྡོ་
སྦིས་དགེ་བཤེས་རིན་པོ་ཆེ་མཆོག་ནས་ཀྱང་བྱ་ཁྱུང་གི་ས་དཀར་ནང་ན་་་་་་་
གསེར་སེར་པོ་རྡོག་རྡོག་ཅིག་འདུག་ཅེས་དོན་དང་མཐུན་པའི་བསྔགས་་་་་
བརྗོད་བླ་མེད་མཛད། །
1956 ལོར་མཚོ་སྔོན་མི་རིགས་སློབ་གྲྭ་ཆེན་མོས་གདན་ཞུས་ལྟར་སློབ་
གྲྭ་དེ་གའི་བོད་ཡིག་དགེ་རྒན་གྱི་ཁུར་བཞེས་ཏེ་སྔ་ཕྱིར་བོད་ཀྱི་བརྡ་སྤྲོད་་་་
དང་རྩོམ་རིག སྙན་ངག་བཅས་ཀྱི་དཔེ་ཁྲིད་མཛད་ཅིང་སློབ་མའི་བློ་དང་
འཚམ་པའི་བསླབ་གཞི་དུ་མའང་རྩོམ་སྒྲིག་གནང་། 1958 ལོར་མ་ཉེས་ཁ་
གཡོགས་ཐེབས་ཤིང་དེ་ནས་ལོ་ཉི་ཤུའི་རིང་ལ་ལུས་སེམས་གཉིས་ཀའི་འོ་་་་
བརྒྱལ་ཆེན་པོ་མྱངས་ཀྱང་། དམ་པའི་རང་རྟགས་མ་ཉམས་པའི་ངོ་མཚར་
-
ཀu
st #
w=4
4
++++++
-
1#
* star-༥ཚེ ， ， #/ FA# %
ལ
*#*+- བr”
***



ལོ་རྒྱུས་མི་ཉུང་བ་ཡོད་པར་གྲགས། 1979 ལོར་དཀར་འདོན་བྱས་ཏེ་སླར་
ཡང་མཚོ་སྔོན་མི་རིགས་སློབ་གྲྭ་ཆེན་མོའི་གྲངས་ཉུང་མི་རིགས་སྐད་ཡིག་སྡེ་
ཁག་གི་དགེ་རྒན་ཆེན་མོའི་ཁུར་བཞེས་ཐོག སྔ་ཕྱིར་སློབ་གྲྭ་ཆེན་མོ་པ་
དང་། ཞིབ་འཇུག་སློབ་མ། དགེ་རྒན་བཅས་ལ་གང་ལ་གང་འཚམ་གྱིས་
བོད་ཀྱི་སྲོལ་རྒྱུན་རིག་གནས་ཏེ་ནང་དོན་རིག་པ། ཚད་མ་རིག་པ། གནའ་
རབས་རྩོམ་རིག་སྙན་ངག་བཅས་བུམ་པ་གང་བྱོའི་ཚུལ་དུ་དཔེ་ཁྲིད་མཛད་
དེ་བོད་ཀྱི་རིག་གནས་ཉམས་པ་སོར་ཆུད་དང་མ་ཉམས་གོང་དུ་སྤེལ་བར་་་
བྱས་རྗེས་བླ་མེད་བཞག་པས་སྙན་པའི་གྲགས་པ་གངས་ལྗོངས་ཡོངས་སུ་་་་་
ཁྱབ། ཁྱད་པར་དུ་ཁོང་རིན་པོ་ཆེའི་ཁོག་ན་ཡོན་ཏན་གྱི་གཏེར་བརྡོལ་ཀྱང་
ཕྱི་རུ་ཁེངས་ཤིང་དྲེགས་པའི་ཉམས་ཡེ་ནས་མེད་པ། རྙེད་དང་བཀུར་སྟི་
དོན་དུ་མི་གཉེར་ཞིང་འཚོ་བ་འདོད་ཆུང་ཆོག་ཤེས་ལྡན་པ། རིས་མེད་
ཐུགས་རྗེ་ཀུན་ལ་ཁྱབ་ཅིང་གདུལ་བྱའི་རེ་བ་ཡིད་བཞིན་དུ་སྐོང་བའི་ཡོན་་་་
ཏན་གྱིས་ཀུན་གྱི་ཡིད་དབང་ཅིག་ཅར་དུ་འཕྲོག་པས་དད་པའི་སྙིམ་པ་སྙིང་
གར་མི་སྦྱོར་བ་གཅིག་ཀྱང་མེད། 1985 ལོར་ལས་འཁྱུར་ངལ་གསོ་བྱས་ཟིན་
ནའང་དཔེ་ཁྲིད་ཀྱི་དགོས་མཁོ་ལྟར་སློབ་གྲྭའི་ཡང་བསྐྱར་གདན་ཞུས་དང་
དུ་བླངས་པའི་ཐོག ད་དུང་ནུབ་བྱང་མི་རིགས་སློབ་གྲྭ་ཆེན་མོ་དང༌། མཚོ་
སྔོན་སློབ་གསོ་སློབ་གླིང་གི་དགེ་སློབ་རྣམས་ཀྱི་རེ་བ་ལྟར་དངོས་ཕེབས་དཔེ་
ཁྲིད་གནང་སྟེ་འདོད་པའི་རེ་བ་ཡིད་བཞིན་བསྐྱངས་པ་ལས། ཁོང་གིས་སྐུ་
ཚེ་གང་བོ་མི་རིགས་སློབ་གསོའི་ལས་དོན་ལ་ཕུལ་བའི་སྙིང་སྟོབས་དེ་གསལ་



བར་མཚོན་ཐུབ་པ་ཡིན། ཁོང་གིས་ལོ་ངོ་བཅུ་ཕྲག་འགའི་རིང་ལ་དངོས་སུ་
བསྐྱངས་པའི་རིགས་སོ་སོའི་སློབ་མ་ནི་རང་ཞིང་གི་ལས་གནས་སོ་སོར་ཐང་
མ་བརྡལ་བ་ཇི་བཞིན་ཁྱབ་ཡོད་པ་དང་། དེའི་ནང་ནས་ལ་ལ་ནི་ཕུལ་དུ་
བྱུང་བའི་སྲིད་འཛིན་གྱི་འགོ་འདྲེན་དུ་གྱུར་ཏེ་སྤྱི་ཚོགས་ཀྱི་ཕན་བདེའི་ལས་
དོན་ལ་གཞོལ། ཁ་ཅིག་ནི་སློབ་གྲྭ་ཆེ་འབྲིང་ཆུང་གསུམ་གྱི་དགེ་རྒན་དུ་གྱུར་
ཏེ་ཕ་མས་བུ་ལ་ཇི་བཞིན་མི་རབས་གསར་བ་གསོ་སྐྱོང་གི་ལས་ལ་བརྩོན།
འགའ་ཤས་ནི་ཆེད་ལས་སྣ་ཚོགས་ཀྱི་རྐང་འཛིན་དུ་གྱུར་ཏེ་རང་གི་བློ་གྲོས་
ཀྱི་རྩལ་དང་སྟོབས་ལ་བརྟེན་ནས་མི་རྣམས་ལ་བསམ་པའི་ལོངས་སྤྱོད་དང་
དངོས་པོའི་ལོངས་སྤྱོད་འཛད་དུ་མེད་པ་གསར་སྐྲུན་བྱེད་བཞིན་མཆིས་་་་་
པས། ཁོང་ནི་བོད་ཀྱི་མཁས་པ་རྒན་པའི་ཁྲོད་ནས་མི་རིགས་སློབ་གསོའི་
ཁྲིད་སྟེགས་སུ་བཞུགས་ཡུན་ཆེས་རིང་ཞིང་བཀའ་དྲིན་ཆེས་ཆེ་བའི་དགེ་་་་
རྒན་ཆེན་མོ་ཞིག་ཡིན་ཞེས་ཀུན་ལ་སྨྲ་བར་སྤོབས་སོ། ། -
1987 ལོར་པཎ་ཆེན་སྣང་བ་མཐའ་ཡས ༧ བློ་བཟང་འཕྲིན་ལས་ལྷུན་
གྲུབ་ཆོས་ཀྱི་རྒྱལ་མཚན་དཔལ་བཟང་པོའི་བཀའ་ལུང་ལྟར། བསྟུད་མར་ལོ་
འགར་ཀྲུང་གོའི་བོད་བརྒྱུད་ནང་བསྟན་སློབ་གླིང་གི་དགེ་རྒན་དུ་དངོས་་་་
ཕེབས་ཀྱིས་གྲུབ་མཐའ་རིས་མེད་ཀྱི་བོད་སོག་གི་བླ་སྤྲུལ་བརྒྱ་ཕྲག་དུ་མར་
《 བྱང་ཆུབ་ལམ་རིམ་ཆེན་མོ 》གཙོས་གཞུང་ཆེན་དུ་མའི་ཁྲིད་གནང་བ་་་་་
དང༌། རྒྱ་བོད་ཀྱི་དགོན་ཁག་མང་པོར་ཕེབས་ནས་དད་ལྡན་སེར་སྐྱ་བགྲང་
ལས་འདས་པ་སྨིན་གྲོལ་གྱི་ལམ་དུ་བཀོད་པས་འཕྲིན་ལས་དབྱར་མཚོ་་་་་་་



བཞིན་དུ་འཕེལ་ཞིང་། རྒྱལ་ཁབ་ཕྱི་ནང་གི་མི་རིགས་ཐ་དད་པའི་དད་ལྡན་
རྣམས་བུང་བའི་ཚོགས་འཁོར་བ་བཞིན་དྲུང་དུ་འདུས་པའི་ངོ་མཚར་ཁྱད་
ཆོས་བསམ་བརྗོད་ཡུལ་ལས་འདས་སོ། །
རྗེ་འདི་ཉིད་འཆད་པ་དང་རྩོད་པའི་ཡོན་ཏན་ལ་མངའ་བརྙེས་པར་
མ་ཟད། རྩོམ་པའི་ཡོན་ཏན་ལའང་དབང་འབྱོར་བ་ཞིག་ཡིན་པས། གཞོན་
དུས་ནས་ལེགས་བ ཤད་ཀྱི་རྩོམ་མི་ཉུང་བ་ཞིག་སྤེལ་མོད་ཀྱི། ལ་ལ་ནི་མི་
ངེས་མེད་ཀྱི་ལག་ཏུ་འཁྱམས་པས་ལག་ཐོགས། ཕལ་ཆེར་ནི་དུས་ཀྱི་འཕོ་
འགྱུར་གྱིས་ཁྱུར་མིད་བཏང་བ་ཤིན་ཏུ་ཕངས་ཆེ་བའི་གནས་སུ་གྱུར། རྗེ་
འདི་པའི་སློབ་བུ་འགས་ཁོང་གིས་ཉེ་བའི་ལོ་བཅུ་ཕྲག་ལྷག་གི་རིང་ལ་སྔ་་་་
ཕྱིར་བརྩམས་པའི་ལེགས་བཤད་ཀྱི་རྩོམ་སྣ་ཚོགས་དང་ཁོང་གིས་དངོས་སུ་
དཔེ་ཁྲིད་གནང་སྐབས་རྣམ་དཔྱོད་ལྡན་པའི་སློབ་བུ་འགས་ཟིན་བྲིས་སུ་་་་
བཏབ་པ་རྣམས་སྡེབ་གཅིག་ཏུ་བསྒྲིགས་ཏེ་པར་དུ་གདབ་པར་རྩོམ་པ་ལ།
རྩོམ་པ་པོ་རང་ཉིད་ཀྱིས་ལན་དུ་མར“སྤྱིར་བོད་ལ་རིག་གནས་འདི་འདྲ་རྒྱ་
ཆེ་ཞིང་གཏིང་ཟབ་པ་ཡོད་པའི་ཐོག་མཁས་དབང་རིམ་བྱོན་གྱིས་བརྩམས་
པའི་ལེགས་བཤད་ཀྱི་རྩོམ་གསེར་སྦྱང་བཙོ་མའི་རི་བོ་ལྟ་བུ་ཁྲི་ཕྲག་མང་པོ་
བཞུགས་པ་ལ། ད་ལྟ་དེ་དག་ལ་སྦྱོང་མཁན་དང་གོ་མཁན། ཉམས་སུ་ལེན་
མཁན་ནི་ཉིན་མོའི་སྐར་མ་ལྟ་བུར་གྱུར་ན། སྐྱེས་སྦྱངས་ཀྱི་ཡོན་ཏན་ནམ་
མཁའི་མེ་ཏོག་གི་ཟེའུ་འབྲུར་ཆགས་པ་བདག་ལྟ་བུའི་ངག་འཆལ་ལ་འབྲས་
བུ་ཅི་ཞིག་མཆིས”ཞེས་གསུངས་ཏེ་ཤིན་ཏུ་མི་དགྱེས་པའི་ཚུལ་མཛད་ཀྱང་།
5



སློབ་བུ་ཚོས་པར་དུ་བཏབ་ན་ཕན་སླེབས་ཆེ་བས་ཅིས་ཀྱང་ཐུགས་འཁྲོལ་་་་་
གནང་བར་ཞུ་ཞེས་ཡང་ཡང་ནན་གྱིས་བསྐུལ་པ་ལ་བཟློག་མ་ནུས་པས།
“ དེ་ལྟ་ན་བྱེ་མའི་གསེབ་ཀྱི་གསེར་སིལ་མ་ལྟ་བུ་ལེགས་ཆ་རེ་གཉིས་རེ་ཡོད་
ན་དེ་བཞིན་དང་། མ་རྟོགས་ལོག་རྟོག་གི་སྐྱོན་ཚབས་ཧ་ཅང་ཐལ་བ་ཡོད་
ན། བསྲེགས་བཅད་བརྡར་གསུམ་དང་མཚུངས་པའི་དགག་སྒྲུབ་རྣམ་དག་
བགྱིད་པ་རྒྱལ་བའི་དགོངས་པར་གནས་པས་དེ་བཞིན་མཛད་པར་ཞུ”ཞེས་
པར་འདེབས་བྱས་ཆོག་པའི་ལྡེ་མིག་འདི་གའི་དཔེ་སྐྲུན་ཁང་ལ་གཏད་ཅིང
“ཀློག་པ་པོ་རྣམས་ལ་ཕན་སླེབས་རེ་ཡོད་ན་དེ་ལས་ཆེ་བའི་དགེ་བ་མེད”་་་་
ཅེས་གསུང་བཞིན་བརྩམས་ཡོན་སྐར་གང་ཡང་མེད་པར་བྱས་པའི་ཐོག་་་་་
སྒོར་ཁྲི་གཉིས་ཀྱི་ཞལ་འདེབས་གནང་བ་ལ། འདི་གའི་དཔེ་སྐྲུན་ཁང་གིས་
སྙིང་ཐག་པ་ནས་བཀའ་དྲིན་ཆེ་ཞུ་ཞིང་། དགེ་བ་འདི་ཡིས་བོད་ཀྱི་རིག་
གནས་སྔར་ལས་འཕེལ་ཞིང་རྒྱས་པར་གྱུར་ཅིག་གུ།



...…..…........... (1)
.......…...(107)
དཀར་ཆག
༄༅ ། །བེའུ་བུམ་སྔོན་པོའི་རྩ་འགྲེལ་གྱི་བཤད་
པ་དྭངས་ཤེལ་མེ་ལོང༌།
མདོར་བསྟན་པ། …...……….……..
དང་པོ། མཆོད་པར་བརྗོད་པ་དང་བེའུ་བུམ་འདི་མཛད་
པའི་དགོས་པ་སྟོན་པ།....….………..………………..….. (10)
གཉིས་པ། དགེ་བའི་བཤེས་གཉེན་ཇི་ལྟར་བཙལ་
ཞིང་བསྟེན་ཚུལ། །
གསུམ་པ། དགེ་བའི་བཤེས་གཉེན་ལ་དད་གུས་
ཇི་ལྟར་སྒོམ་ཚུལ། .....…….…......
བཞི་བ། འཇུག་པར་བྱ་བའི་རྩོམ་དངོས་ལ་ཇི་
ལྟར་འཇུག་ཚུལ། ........…...…………….….....…... (208)
མན་ངག་རྒྱས་བཤད་ལས་སངས་རྒྱས་དང་
ཆོས་དགེ་འདུན་དཀོན་མཆོག་རྗེས་སུ་དྲན་
པ་སྒོམ་ཚུལ།.....…... ...….…..…….... (247)
དྲུག་པ། སྐྱེས་བུ་ཆུང་ངུ་ལ་བློ་སྦྱངས་པ་ལས་དལ་འབྱོར་
.…….....(177)
ལྔ་བ།



༡.…………( 294 )
པ།..…….• ( 498)
རྙེད་དཀའ་སྒོམ་ཚུལ། །
བདུན་པ། འཆི་བ་མི་རྟག་པ་སྒོམ་ཚུལ། ..….…..…..….…………. ( 359)
བརྒྱད་པ།
ལས་འབྲས་ཀྱི་རྣམ་གཞག་ལ་ངེས་པ་ཇི་
ལྟར་རྙེད་ཚུལ། .….………………………………………………………………..(381)
དགུ་བ། ། སྐྱེས་བུ་འབྲིང་ལ་བློ་སྦྱངས་པ་ལས་བདེན་
བཞི་ཇི་ལྟར་སྒོམ་ཚུལ། ..…….…...…………..….…………….. ( 449)
བཅུ་བ། སྐྱེས་བུ་ཆེན་པོ་ལ་བློ་སྦྱངས་པ་ལས་མཐར་ཐུག་
ཐེག་པ་གཅིག་ཏུ་སྒྲུབ་ཚུལ་ལ་བློ་སྦྱངས་པ།... (498）
བཅུ་གཅིག་པ། བྱམས་པ་དང་སྙིང་རྗེ་སྒོམ་ཚུལ། ...…..…...….....(516 )
བཅུ་གཉིས་པ། སེམས་ཇི་ལྟར་བསྐྱེད་ཚུལ་དང་དེའི་
བསླབ་བྱ་ལ་སློབ་ཚུལ།
བཅུ་གསུམ་པ། སྦྱིན་པ་ལ་སློབ་ཚུལ། ..…….………………….……….………... ( 596)
བཅུ་བཞི་བ། ཚུལ་ཁྲིམས་ལ་སློབ་ཚུལ། ..…..…....….…..………….. (625)
བཅོ་ལྔ་བ། བཟོད་པ་ལ་སློབ་ཚུལ།
…... ( 644)
བཅུ་དྲུག་པ། བརྩོན་འགྲུས་ལ་སློབ་ཚུལ། ..…..…..…....….…..(660）
བཅུ་བདུན་པ། བསམ་གཏན་ལ་སློབ་ཚུལ། .....…........…….....(704)
བཅོ་བརྒྱད་པ། ཤེས་རབ་ལ་སློབ་ཚུལ། .....……….……....……….. (730)
བཅུ་དགུ་བ། བདག་མེད་བསྒོམས་པའི་དགོས་པ་སྟོན་པ།.....(783)
ཉི་ཤུ་ཐམ་པ། ཐབས་ཤེས་ཟུང་འབྲེལ་སྒོམ་ཚུལ། .....…………….. (814)
.......• (546)
ཤ
A ག
ནs
-
མ མཎ ཏ, ཉམར *
- -
- ++--
-
****ཙ1
• • •



མདོར་བསྟན་པ།
༄༅། །དེ་ཡང་བཀའ་གདམས་ཀྱི་མན་ངག་བེའུ་བུམ་སྔོན་པོ་ཞེས་བྱ་
བ་འདི་ནི། བཀའ་གདམས་གཞུང་པ་ནས་བརྒྱུད་པའི་ལམ་རིམ་དང་།
བཀའ་གདམས་གདམས་ངག་པ་ནས་བརྒྱུད་པའི་ལམ་རིམ་ཞེས་གྲགས་པ་་་་
ལས། འདི་ནི་བཀའ་གདམས་གཞུང་པ་ནས་བརྒྱུད་པའི་ལམ་རིམ་ཡིན་ལ།
རྗེ་བླ་མ་ཙོང་ཁ་པ་ཆེན་པོའི་བྱང་ཆུབ་ལམ་རིམ་ཆེ་ཆུང་གི་ཁུངས་ཀྱང་འདི་
ཉིད་ཡིན་ནོ། །གཞུང་འདིའི་ནང་དུ་མགོ་དགེ་བའི་བཤེས་གཉེན་བསྟེན་
ཚུལ་ནས་བཟུང་སྟེ་མཇུག་ཞི་ལྷག་གི་བར་ལམ་ཡོངས་སུ་རྫོགས་པ་ཆ་ཚང་
དུ་བཞུགས་སོ། ། །
བེའུ་བུམ་སྔོན་པོ་ཞེས་གྲགས་པའི་གདམས་ངག་གི་གཞུང་ཆེན་མོ་འདི་
ནི། མཉམ་མེད་ཇོ་བོ་རྗེ་ཨ་ཏི་ཤའི་ཐུགས་སྲས་འབྲོམ་སྟོན་པ་རྒྱལ་བའི་
འབྱུང་གནས་ཀྱི་བུ་ཆེན་དགེ་བཤེས་པོ་ཏོ་བ་རིན་ཆེན་གསལ་གྱི་གསུང་ངག་
ཉེ་བར་མཁོ་བ་ཐོར་བུ་ཐོར་བུ་བཞུགས་པ་རྣམས། བཀའ་བབ་ཀྱི་བུ་ཆེན་
བརྒྱད་ཀྱི་ནང་ཚན་དགེ་བཤེས་དོལ་བ་སྟེ། མཚན་དངོས་ཤེས་རབ་རྒྱལ་
མཚན་གྱིས་ཕྱོགས་གཅིག་ཏུ་བསྡེབས་ཤིང་བསྒྲིགས་པ་ཡིན་ནོ། །
དོལ་བ་ཞེས་པ་ས་མིང་སྟེ། གང་ཉིད་ཀྱི་འཁྲུངས་ཡུལ་དོལ་ཞེས་པའི་



ས་ཆ་ཡིན་པས་དགེ་བཤེས་དོལ་བ་ཞེས་པར་གསོལ། བེའུ་བུམ་ཞེས་པ་པོ་ཏི་
ཆུང་ངུའི་མིང་ཡིན་ལ། དེ་ཉིད་དང་ཐོག་ཐུམ་སྔོན་པོ་ཞིག་ཏུ་དྲིལ་ནས་
བཞག་པས་བེའུ་བུམ་སྔོན་པོ་ཞེས་པར་གྲགས།
བཀའ་གདམས་ལམ་རིམ་ལ་དོན་གྱི་ལམ་རིམ་དང་དཔེའི་ལམ་རིམ་་་
གཉིས་ཡོད་པ་ལས། བེའུ་བུམ་སྔོན་པོ་ནི་དོན་གྱི་ལམ་རིམ་དང་། དཔེ་ཆོས་
རིན་ཆེན་སྤུངས་པ་ནི་དཔེའི་ལམ་རིམ་ཡིན་ཞིང་། དེ་གཉིས་ནི་ཕན་ཚུན་
ལྷུ་བསྒྲིགས་པ་ལྟ་བུའམ། ལག་པ་གཡས་གཡོན་ལྟ་བུ་ལགས་སོ། །འཇམ་
མགོན་བླ་མ་ཙོང་ཁ་པ་ཆེན་པོས་ཀྱང་བཀའ་གདམས་ཀྱི་གཞུང་འདི་དག་ལ་
གཞི་བྱས་ཤིང་། དེ་ལ་ལུང་རིགས་མན་ངག་གིས་ལེགས་པར་བརྒྱན་ཏེ།
བྱང་ཆུབ་ལམ་རིམ་ཆེ་ཆུང་མཛད་པ་ཡིན་ནོ། །
དགེ་བཤེས་པོ་ཏོ་བའི་གསུང་ངག་ཉེ་བར་མཁོ་བ་རྣམས་དགེ་བཤེས་་་་
དོལ་བ་ཤེས་རབ་རྒྱལ་མཚན་གྱིས་ཕྱོགས་གཅིག་ཏུ་བསྒྲིགས་པའི་བེའུ་བུམ་
སྔོན་པོ་འདི་ལ། སྲས་ཀྱི་ཐུ་བོ་ལྷ་འབྲི་སྒང་བས་འགྲེལ་བ་ལེགས་པ་ཞིག་
མཛད་པ་དེང་སང་དར་རྒྱས་ཆེ་བ་འདི་ཉིད་ལགས་པས། ད་ལན་འགྲེལ་བ་
འདིའི་སྟེང་ནས་བཤད་པ་ཞུ་རྒྱུ་ཡིན་ནོ། །
དེ་ཡང་དགེ་བཤེས་དོལ་བ་ཤེས་རབ་རྒྱལ་མཚན་གྱི་སྲས་ཀྱི་ཐུ་བོ་ལྷ་་་་
འབྲི་སྒང་བས་མཛད་པའི་འགྲེལ་གཞུང་འདི་ལས། དེ་ལ་སྤྱིར་ཇོ་བོ་ཆེན་པོ་
རྗེ་ལྷ་གཅིག་གིས་སངས་རྒྱས་ཀྱི་བསྟན་པ་ལེགས་པར་གཏན་ལ་ཕབ་པ་ནི་་་
གཞུང་བྱང་ཆུབ་ལམ་གྱི་སྒྲོན་མ་ཞེས་པ་ནས། པུ་གུར་སྡོད་ན་འདིས་དགེ་
，
-
-，
-།
, F'ཀ
ཀ ཀ ཀ ཁ
•
•••
-• ••ཆ，
༤
，
, ཟ
, མ
r
, ----
༈ -*
#
I
n
ttr • +…



བཤེས་བ ཏུབ་པ་ཡིན་གསུངས་ཞེས་པའི་བར་དུ། ཐོག་མར་བེའུ་བུམ་སྔོན་
པོའི་འགྲེལ་བ་འདིའི་ཁུངས་དང་བཅས་གཞུང་དོན་མདོར་བསྡུས་ཏེ་བསྟན་
པ་ཡིན་ལ། དེ་ཡང་བསྟན་པ་ཕྱི་དར་གྱི་སྐབས་སུ་ཡང་བར་སྐབས་ཤིག་ཏུ་
བསྟན་པ་དྲི་མ་ཅན་དུ་གྱུར་པས་མཉམ་མེད་ཇོ་བོ་རྗེ་དཔལ་ལྡན་ཨ་ཏི་ཤ་་་་
བོད་ལ་གདན་དྲངས་པ་ཡིན་ལ། ཇོ་བོ་རྗེས་བསྟན་པའི་འཁྲུལ་བ་བསལ་
བའི་ཕྱིར་བྱང་ཆུབ་ལམ་གྱི་སྒྲོན་མ་མཛད་ནས་རྒྱལ་བའི་བསྟན་པ་དྲི་མ་་་་་
མེད་པར་ལེགས་པར་གཏན་ལ་ཕབ་པར་བརྟེན། གང་ཉིད་ནི་ཐུབ་པའི་
བསྟན་པ་ཡོངས་སུ་རྫོགས་པའི་མངའ་བདག་སྟེ། རྒྱ་ཆེན་སྤྱོད་བརྒྱུད་དང་།
ཟབ་མོ་ལྟ་བརྒྱུད། ཉམས་ལེན་བྱིན་རླབས་ཀྱི་བརྒྱུད་པ་མཐའ་དག་མངའ་
བའི་བསྟན་པའི་མངའ་བདག་ཆེན་པོར་གྱུར་པ་ཡིན་ནོ། །
ཇོ་བོ་ཉིད་བོད་དུ་བྱོན་ནས་སྤྱིར་འཆད་རྩོད་རྩོམ་གསུམ་གྱི་སྒོ་ནས་་་་་
རྒྱལ་བའི་བསྟན་པ་ལ་འཕྲིན་ལས་རྒྱ་ཆེན་མང་དུ་མཛད་པ་ལས་ཀྱང་ཆེས་་་
ཁྱད་པར་དུ་འཕགས་པའི་མཛད་འཕྲིན་རླབས་པོ་ཆེ་ནི། བྱང་ཆུབ་ལམ་གྱི་
སྒྲོན་མ་མཛད་པ་ཉིད་དོ། །དེ་ཡང་བྱང་ཆུབ་ལམ་སྒྲོན་ལ་བསྟན་པའི་ཚངས་
ཐིག་ཅེས་གསོལ་བ་ཡིན་ལ། འདི་དང་མཐུན་ན་ཆོས་རྣམ་དག་ཡིན། འདི་
དང་མི་མཐུན་ན་ཆོས་རྣམ་དག་མིན་ཞེས་ཐག་གཅོད་བྱེད་ཀྱི་བཅའ་ཡིག་ལྟ་
བུ་ཡིན་ཞེས་གསུངས་ཡོད་པ་དང༌། སྔོན་བྱོན་མཁས་དབང་རྣམས་ཀྱི་
གསུང་སྒྲོས་སུའང་། བསྟན་བཅོས་ཆེན་པོ་ཞིག་ལ་བྱང་ཆུབ་ལམ་སྒྲོན་ལས་
ལྷག་པའི་བསྟན་བཅོས་ཆེན་པོ་ཞིག་མེད་ཅེས་གསུངས་ཡོད། བྱང་ཆུབ་ལམ་



སྒྲོན་ལ་མཚོན་ན་སྣ་ཐུང་ཤོག་གྲངས་ཉུང་ཙམ་ལས་མི་བཞུགས་ཀྱང་།
བསྟན་པའི་གནད་ཡོངས་སུ་རྫོགས་པ་བསྟན་བཅོས་འདིའི་ནང་དུ་འདུས་་་
པས་ཤིན་ཏུ་རྒྱ་ཆེའོ། །དེ་ལྟར་བསྟན་བཅོས་ཆེན་པོ་ཡིན་མིན་དེ་གླེགས་བམ་
ཆེ་ཆུང་དང་ཤོག་ལྷེ་མང་ཉུང་གི་ཆ་ནས་མི་འཇོག་པར་བརྗོད་བྱ་དོན་གྱི་ཆ་
ནས་འཇོག་དགོས། བརྗོད་དོན་ཆ་ཚང་ལ་མ་ནོར་བ་སྟོན་པའི་གཞུང་ཞིག་
ལ་བསྟན་བཅོས་ཆེན་མོ་ཞེས་བརྗོད་པ་ཡིན་ནོ། །
དེ་ཡང་དེའི་དོན་གདམས་ངག་ཏུ་གསུངས་པ་ཞེས་པ་བྱང་ཆུབ་ལམ་་་
སྒྲོན་གྱི་དོན་དེ་གདམས་ངག་ཏུ་གསུངས་པ་ཞེས་པ་སྟེ། རང་རང་གི་ཉམས་
སུ་ལེན་པའི་རིམ་པར་བཀྲལ་བའམ། གདུལ་བྱས་ཉམས་སུ་ལེན་པའི་རིམ་
པར་བཀྲལ་བར་བྱས་པ་ནི་གདམས་ངག་ཏུ་གསུངས་པའི་ཚུལ་ཡིན་ལ། དེ་
ལྟར་ཉམས་སུ་ལེན་ཚུལ་ལ་དགེ་བཤེས་པ་རྣམས་ལ་སྟེ། ཇོ་བོ་རྗེའི་དངོས་
སློབ་དགེ་བའི་བཤེས་གཉེན་རྣམས་ལ་སྤྱིར་གསུང་སྒྲོས་མི་འདྲ་བ་རེ་མཆིས་
ན་ཡང་། དོན་གྱི་ཐད་ལ་ཁྱད་པར་མེད་ལ། ཡོད་ཀྱང་མི་སྲིད་དེ། རྩ་བ་
གཅིག་གི་འགྲེལ་བ་ཡིན་པའི་ཕྱིར་རོ། །དེ་འདྲ་ཡིན་ཡང་རང་རང་གི་གོ་བ་
ལེན་ཚུལ་དང་། གོ་བ་འཆར་ཚུལ་སོགས་ཀྱི་དབང་གིས་དོན་གྱི་ཁྱད་པར་མི་
འདྲ་བའི་ཆ་ཕྲ་མོ་རེ་སྲིད་དེ། དཔེར་ན། སུམ་རྟགས་ཀྱི་གཞུང་ཁ་ཅིག་ཏུ་
རྣམ་དབྱེ་གཉིས་པའི་དཔེར་བརྗོད་དུ་བཀོད་པ་དེ། གཞུང་ཁ་ཅིག་ཏུ་རྣམ་
དབྱེ་བཞི་བའི་དཔེར་བརྗོད་དུ་འདོད་པ་སོགས་བཞེད་ཚུལ་མི་འདྲ་བ་རེ་་་
སྲིད་ལ། དེ་ཡང་རྣམ་དབྱེ་གཉིས་པ་ཡིན་པར་བཞེད་པའི་སྐབས་སུ་གཉིས་



པར་གོ་བ་ལེན་ཚུལ་དང་། རྣམ་དབྱེ་བཞི་བ་ཡིན་པར་བཞེད་པའི་སྐབས་སུ་
བཞི་བར་གོ་བ་ལེན་ཚུལ་རེ་ཡོད་པས། དེ་གཉིས་གང་བྱས་ཀྱང་ཆོག་པའི་
གདམ་ང་ལྟ་བུ་ཡིན་པ་ལ། གཅིག་ཡིན་ན་གཅིག་མིན་དགོས་པས་ཁྱབ་པ་
ཡོད་མི་དགོས་སོ། །བྱང་ཆུབ་ལམ་སྒྲོན་གྱི་དོན་འཆད་པ་ལའང་བཀའ་
གདམས་གཞུང་པའི་བརྒྱུད་པ་དང༌། བཀའ་གདམས་གདམས་ངག་པའི་
བརྒྱུད་པ་གཉིས་བཞུགས་ཀྱང་དོན་ལ་ཁྱད་པར་མེད་པས་ཕན་ཚུན་སྤོང་་་་་
ལེན་བྱ་མི་དགོས། །
བེའུ་བུམ་སྔོན་པོ་འདི་ནི། དགེ་བཤེས་པོ་ཏོ་བའི་གསུང་སྒྲོས་ཐོར་བུ་
ཐོར་བུ་ཟིན་ཐོར་བཀོད་པ་རྣམས་དགེ་བཤེས་དོལ་བས་ཕྱོགས་གཅིག་ཏུ་་་་་
བསྒྲིགས་ཤིང་བསྡེབས་པ་ཡིན་ལ། འདི་ལྟར་ཕྱོགས་གཅིག་ཏུ་བསྒྲིགས་ཤིང་
བསྡེབས་པ་ནི། དགེ་བཤེས་དོལ་བ་རང་ཉིད་ཀྱི་རྒྱུད་ལ་ཅི་ཕན་བྱ་བའི་ཆེད་
དུ་སྟེ། རང་རྒྱུད་ལ་ཕན་པ་རྒྱ་ཆེན་པོ་འབྱུང་བར་དམིགས་ནས་ཕངས་
ཕངས་ཏེ། གང་གཅེས་རྣམས་ཡི་གེར་མ་བཀོད་ན་བརྗེད་འགྲོ་བར་དགོངས་
ནས་ཚིག་ཉུང་ལ་དོན་འདུས་པའི་ཚུལ་དུ་ཡི་གེར་བཀོད་དེ་ཕྱོགས་གཅིག་ཏུ་
བསྒྲིགས་ཤིང་བསྡེབས་པ་ཡིན་ལ། དེ་ཡང་དགེ་བཤེས་པོ་ཏོ་བའི་གསུང་
སྒྲོས་མང་དུ་གནང་ཡོད་པ་ལ་བཤད་པའི་གོ་ཆ་མ་བྱས་པ་སྟེ་སྤྲོས་བཤད་དེ་
འདྲ་ཆེན་པོ་མཛད་མེད་ལ། གལ་ཏེ་གང་ཉིད་ཀྱིས་གང་གསུངས་ཐམས་
ཅད་སྤྲོས་བཤད་མཛད་པའི་ཚེ། བརྗོད་ཀྱིས་མི་ལང་བའམ་རྫོགས་པའི་
མཐའ་མ་མཆིས་ཏེ། ཁོང་གིས་དབྱར་དགུན་དུས་ཚིགས་གཅིག་རེའི་ཡུན་དུ་



གསུངས་པ་ལའང་སྤྲོས་བཤད་ཀྱིས་ཟད་པ་མེད་པ་སྟེ་མཐའ་རྫོགས་པ་མེད་
པའི་ཕྱིར་རོ། །འོ་ན་བཀའ་གདམས་བེའུ་བུམ་སྔོན་པོ་འདི་ཉིད་ཕྱོགས་
གཅིག་ཏུ་བསྒྲིགས་ཤིང་བསྡེབས་པའི་དོན་ཅི་ཡིན་ཞེ་ན། པུ་གུར་སྡོད་ན་སྟེ་
རང་གཅིག་པུར་སྡོད་པའི་ཚེའམ་རང་གཅིག་པུས་སྒྲུབ་པ་ཉམས་ལེན་བྱ་་་་
བའི་ཚེ་ངེས་པར་དུ་དགོས་སྙམ་ནས་ཁ་ཡར་བྲིས་པ་སྟེ་དུམ་བུར་བྲིས་པ་་་་་་
རྣམས། ཀ་པ་ལི་སྟེ་སྨྱུག་མ་དང་དར་སོགས་ཀྱིས་བཟོས་པའི་དཔེ་ཆ་འཇོག་
སའི་སྣོད་ཞོག་ཀ་ལི་ཡང་ཟེར་ལ། སྣོད་དེའི་ནང་དུ་འཐོར་འཁྲུགས་ནས་
ཡོད་པ་དེ་གོང་འོག་མ་བསྒྲིགས་པར་ཐོར་བུ་ཐོར་བུ་ཉར་ཚགས་བྱས་པ།
ཕྱིས་ཕོ་བྲང་སྡིངས་པ་སྟེ་བཀའ་གདམས་པའི་དགེ་བཤེས་ཤིག་གི་མཚན་་་་་
ཡིན་ལ། ཁོང་གིས་དཔེ་ཆོས་རིན་ཆེན་སྤུངས་པ་ཕྱོགས་བསྒྲིགས་གནང་པར་
བརྟེན། འོ་ན་ང་ཡི་སྟེ་དགེ་བཤེས་དོལ་བ་རང་ཉིད་ཀྱིས་ཀྱང་དགེ་བཤེས་པོ་
ཏོ་བའི་ཟིན་ཐོ་རྣམས་ཕྱོགས་གཅིག་ཏུ་བསྒྲིགས་ཤིང་བསྡེབས་ཐུབ་པ་བྱུང་
ན་གཞན་ལའང་ཕན་པ་རྒྱ་ཆེན་པོ་འབྱུང་བར་དགོངས་ནས། ཡ་གད་ཅེས་
པ་སའི་མིང་སྟེ་གནས་དེ་རུ་ཕྱོགས་བསྒྲིགས་མཛད་པ་ལ། རྩོམ་ཡང་སྤུས་
ལེགས་པོ་ཞིག་བྱུང་ཞེས་པའོ། །འདི་ཙུག་མ་བྱས་ན་སྟེ། གལ་ཏེ་གོང་འོག་
འཁྲུགས་པ་རྣམས་གོ་རིམ་དུ་བསྡེབས་པ་འདི་འདྲ་ཞིག་མ་མཛད་ན། སྤྱིར་
པ ཏ་ ང་རང་ག་བའི་རྣམ་པ་ཙམ་ཞིག་ལས། ཅག་ཅག་པོ་སྟེ་ངེས་ངེས་པོའམ་
གསལ་བོ་ཞིག་ཡོང་མི་སྲིད། འདི་རྣམས་རེ་རེའི་ནང་དུ་དོན་ཡོང་ས་སུ་
འདུས་པ་ཞེས་པ་འདིའི་གཞུང་ཚན་རེ་རེའི་ནང་དུའང་དོན་ཐམས་ཅད་་་་



འདུས་པ་ལ། གཞུང་ཚན་རེ་རེ་བཞིན་དུ་ཉམས་སུ་བླངས་པས་ཀྱང་ཆོག་པ་
ལྟ་བུ་ཡིན་ནའང་། གལ་ཆེན་འབུམ་ལ་བརྒྱ་ཚར་ཏེ། ངག་རྒྱུན་དུ་དམ་པའི་
ཆོས་ལ་བརྒྱ་ཚར་དང་། གལ་བོ་ཆེ་ལ་ནན་ཏན་ཞེས་པའི་ཁ་དཔེ་ལྟར། ཡུམ་
ཤེར་ཕྱིན་འབུམ་པ་ཚར་ཇི་ཙམ་བཀླག་ཐུབ་ན་དེ་ཙམ་གྱིས་ལེགས་གསུངས་
པའི་ཚུལ་བཞིན་ཡིན་ལ། ཟློས་པར་མངོན་པ་འདྲ་བ་སྟེ། ཡང་ཡང་བསྐྱར་
ཟློས་ཀྱི་རིམ་པ་འདྲ་ཙམ་རེ་སྣང་ཡང་ཟློས་སྐྱོན་མ་ཡིན་པར། རེ་རེ་ནས་
དོགས་པ་གཅོད་པ་སྟེ། བེའུ་བུམ་སྔོན་པོའི་གསུང་ཚུལ་ཐུན་མོང་མ་ཡིན་
པའམ་བཀའ་གདམས་གོང་མ་རྣམས་ཀྱིས་དོགས་པ་གཅོད་པར་བྱེད་པའི་་་་
མན་ངག་ཁྱད་པར་ཅན་ཞིག་སྟེ། དཔེར་ན་ནར་མ་སོན་པའི་བྱིས་པ་ཆུང་
ཆུང་ཞིག་གྱང་ཁར་འགྲོ་བ་དང་དེའི་ལག་པ་གཡས་གཡོན་གཉིས་ནས་སྐྱོར་
ཏེ་འཁྲིད་པ་དང་མཚུངས་ཞེས་པའི་གསུང་ཚུལ་ཡང་མཆིས་ལ། སླར་ཡང་
དོན་གཞན་ལ་བརྟེན་ནས། དོན་དེ་ཉིད་བཟླས་པ་ཡིན་ཟེར་བའི་ཚུལ་ཡང་
ཡིན་གསུངས། དགེ་བཤེས་དེས་ཞེས་པ་དགེ་བཤེས་པོ་ཏོ་བ་དང་དོལ་བ་
གཉིས་ཀར་གོ་དགོས་ཏེ། བེའུ་བུམ་སྔོན་པོའི་རྩ་བ་ལྟ་བུ་མཛད་པ་པོ་ནི་
དགེ་བཤེས་པོ་ཏོ་བ་ཡིན་ལ། ཁོང་གིས་བྱང་ཆུབ་ལམ་སྒྲོན་འཆད་པའི་
སྐབས་སུ་རང་ཉིད་ཀྱི་བསམ་པའི་མྱོང་བ་དང་སྦྱར་ནས་བཤད་པ་རྒྱས་པར་
མཛད་པ་དང་། ཐུགས་དགོངས་བཟང་བོས་མཛད་པས་ཞེས་པ་ཡང་།
བསམ་པ་བཟང་བོ་ཡིན་ཚད་ལ་གོ་བར་མི་བྱ་སྟེ། བྱང་ཆུབ་ཀྱི་སེམས་རིན་
པོ་ཆེས་ཀུན་ནས་བསླངས་ཏེ་མཛད་པར་བརྟེན། གཞན་ཐམས་ཅད་ཀྱིས་



ཚད་མར་འཛིན་ཞིང་ཉམས་སུ་ལེན་པའི་ཚུལ་འདི་ཡིན་ལ། འདིར་ད་དུང་
དོན་གཞན་ཞིག་བསྟན་ཡོད་པ་ནི། འཆད་རྩོད་རྩོམ་གསུམ་གྱི་བྱ་བ་གང་
མཛད་ཀྱང་གཙོ་བོ་ཀུན་སློང་བཟང་དགོས། ཀུན་སློང་བཟང་ན་གཞན་ལ་
ཕན་ཐོགས་འབྱུང་བ་དང་འཕྲིན་ལས་རྒྱས་པ་སོགས་ནི་ཆོས་ཉིད་ཡིན་ཏེ།
དཔེར་ན། སློབ་དཔོན་ཙནྡྲ་གོ་མི་ལ་སྒྲ་མདོ་ཙནྡྲ་བ་ཞེས་པ་ཞིག་དང་།
དཔལ་ལྡན་ཟླ་གྲགས་ལ་སྒྲ་མདོ་ཀུན་ཏུ་བཟང་བོ་ཞེས་པ་ཞིག་བཞུགས་ལ།
སྒྲའི་གཞུང་ལ་མཚོན་ན་དཔལ་ལྡན་ཟླ་གྲགས་ཀྱི་སྒྲ་མདོ་དེ་འགྲན་ཟླ་མེད་་་་
ཅིང་ཁྱད་པར་བ་ཞིག་ཡིན་ལ། སློབ་དཔོན་ཙནྡྲ་གོ་མིའི་སྒྲ་མདོ་དེ་དཔལ་
ལྡན་ཟླ་གྲགས་ཀྱི་སྒྲ་མདོ་དང་བསྡུར་ན་དེ་འདྲའི་ཁྱད་པར་ཅན་ཞིག་མི་་་་་
འདུག་ཀྱང་། གཞན་ལ་ཕན་ཐོགས་འབྱུང་ཞིང་འཕྲིན་ལས་འཕེལ་བ། དུས་
ད་ལྟའི་བར་དུ་ཁྲིད་རྒྱུན་མ་ཆད་པར་བཞུགས་པ་ནི་སྒྲ་མདོ་ཙནྡ་བ་ཡིན་་་་་
པས། སྒྲ་མདོ་ཙནྡྲ་བ་ལྟ་བུ་དཀོན་ཞེས་པའི་གསུང་ཚུལ་ཡང་མཆིས་སོ། །དེ་
ཡང་དཔལ་ལྡན་ཟླ་བ་གྲགས་པ་ངེས་པ་དོན་གྱིས་ས་ཐོབ་པའི་སེམས་དཔའ་
ཆེན་པོ་ཡིན་པ་སྨོས་མ་དགོས་ལ། སྐབས་དེར་རྒྱ་གར་འཕགས་པའི་ཡུལ་
དུའང་འགྲན་ཟླ་མེད་པའི་མཁས་པ་ཆེན་པོའི་ཆེན་པོའང་ཡིན་ཏེ། དཔལ་
ལྡན་ཟླ་བའི་མཚན་ནས་བཟུང་སྟེ་དགག་པའམ་རྩོད་པ་གནང་ཐུབ་མཁན་
མ་བྱུང་བར་གྲགས་སོ། །དེ་འདྲ་ཡིན་ཡང་ཁོང་གིས་མཛད་པའི་སྒྲ་མདོ་ཀུན་
ཏུ་བཟང་བོའི་འཕྲིན་ལས་དེ་འདྲ་མ་རྒྱས་པ་ནི། སྒྲ་མདོ་རྩོམ་པའི་
སྐབས་སུ་ཐུགས་ཅུང་ཟད་ང་རྒྱལ་གྱི་ཚུལ་དུ་མཛད་པའི་རྐྱེན་ཡིན་པར་་་་་



གསུངས། དེ་ཡང་ཙནྡྲ་གོ་མིའི་མཁྱེན་དཔྱོད་དཔལ་ལྡན་ཟླ་བ་གྲགས་པ་
ལས་ཅུང་ཟད་ཞན་ཡང་། བྱམས་སྙིང་རྗེ་བྱང་སེམས་ཀྱིས་ཀུན་ནས་
བསླངས་ཏེ་བརྩམས་པ་ཡིན་པས། གཞན་ལ་ཕན་པ་རྒྱ་ཆེན་པོ་འབྱུང་བ་
དང་། འཕྲིན་ལས་རྒྱ་ཆེར་འཕེལ་ཞེས་པའི་གསུང་ཚུལ་མཆིས་སོ། །དཔེ་དེ་
བཞིན་དུ་དགེ་རྒན་ཞིག་ཡིན་ཕྱིན་དགེ་ཕྲུག་རེ་སྐྱོང་བ་ལ་ངེས་པར་དུ་ཀུན་
སློང་དང་བསམ་པ་བཟང་བོ་ཞིག་བཅང་རྒྱུ་གལ་ཤིན་ཏུ་ཆེ་སྟེ། ཀུན་སློང་
དང་བསམ་པ་བཟང་བོས་བསྐྱངས་ན་ཕན་ཐོགས་འབྱུང་བ་ཆོས་ཉིད་ཡིན་
ནོ། །དེ་ཡང་གྲུབ་མཐའི་དབང་དུ་བྱས་ན། བཀའ་གདམས་པའི་མཁས་
དབང་རིམ་བྱོན་རྣམས་བོད་ཀྱི་ས་སྐྱ་པ་ལ་སོགས་པའི་གྲུབ་མཐའ་གཞན་་་་་
གང་ལ་ཡང་མི་མཐུན་པ་མེད་དེ། ས་སྐྱ་རྙིང་མ་བཀའ་རྒྱུད་ཇོ་ནང་ལ་
སོགས་པ་གང་གིས་ཀྱང་ཁས་མི་ལེན་པ་གཏན་ནས་མེད་པའི་ཕྱིར་རོ། །དེ་
ཡང་སློབ་དཔོན་གྱི་ཞལ་ནས་ཞེས་པ་དགེ་བཤེས་དོལ་བའི་ཐུགས་དགོངས་
ལ་ཁོང་རང་ཉིད་ཀྱང་དགེ་བཤེས་པོ་ཏོ་བའི་ཞལ་ནས་དངོས་སུ་བེའུ་བུམ་
ཆ་ཚང་བ་ཞིག་ཐོས་ན་སྙམ་པའི་ཐུགས་འདོད་དྲག་པོ་ཞིག་བྱུང་བ་ལ།
དཔྱིད་ཀ་ཞིག་ལ་གསུངས་ཟེར་བའི་སྐད་ཐོས་ནས། ཡ་གད་ཅེས་པ་སའི་
མིང་སྟེ་ཡ་གད་ཅེས་པའི་གནས་སུ་ཕེབས་པ་ལ། དེའི་མཚན་མོར་རྒྱ་གར་རྡོ་
རྗེ་གདན་དུ་ཕྱིན་པའི་རྨི་ལམ་བཟང་བོ་ཞིག་རྨིས་པར་གསུངས། དགེ་
བཤེས་དེའི་གསུང་བྱིན་རླབས་ཆེ་བས་ཞེས་པ། དགེ་བཤེས་པོ་ཏོ་བ་ནི་
འཕགས་པའི་གནས་བརྟན་བཅུ་དྲུག་གི་ནང་ཚན་གནས་བརྟན་ཡན་ལག་་་



འབྱུང་གི་སྤྲུལ་སྐུ་ཡིན་པ་ཁོང་རང་ཉིད་ཀྱིས་ཀྱང་ཞལ་གྱིས་བཞེས་ཡོད་ལ་་་
བ ཀའ་གདམས་གླེགས་བམ་ལས་ཀྱང་གསལ། དེ་བས་དགེ་བཤེས་པོ་ཏོ་བའི་
གསུང་བྱིན་རླབས་ཤིན་ཏུ་ཆེ་ཞིང་ཕན་པ་ཆེན་པོ་ངང་གིས་འབྱུང་ངེས་པས།
དགེ་བཤེས་ལ་སྨན་པར་མཆི་བར་གདའ་ཞེས་པ་སྟེ། དགེ་བཤེས་པོ་ཏོ་བ་
ཁྱོད་ཀྱི་གསུང་བྱིན་རླབས་ཤིན་ཏུ་ཆེ་ཞིང་སེམས་རྒྱུད་ལ་ཕན་ཐོགས་ཆེན་པོ་
བྱུང་སོང་ཞེས་ཞུས་པ་ལ། དགེ་བཤེས་པོ་ཏོ་བས་བུ་གུར་སྡོད་ན་སྟེ། རང་
གཅིག་པུར་བསྡད་ནས་སྒྲུབ་པ་ཉམས་ལེན་ལ་འབད་ན། འདིས་དགེ་བཤེས་
བཏུབ་པ་ཡིན་གསུངས་པ་སྟེ། དགེ་རྒན་དང་དཔེ་ཆ་གཞན་མེད་ན་ཡང་
འདི་ཡིས་དགེ་བཤེས་ཀྱི་གོ་ཆོད་པར་གསུངས་པ་ཡིན་ནོ། །
དང་པོ། མཆོད་པར་བརྗོད་པ་དང་བེའུ་བུམ་
འདི་མཛད་པའི་དགོས་པ་སྟོན་པ།
དེ་ཡང་བེའུ་བུམ་སྔོན་པོའི་འགྲེལ་བ་འདིའི་ཁུངས་དང་བཅས་པ་་་་་་
མདོར་བསྟན་པ་སྔོན་དུ་སོང་ནས། ད་ནི་གཞུང་དངོས་ལ་འཇུག་པ་ལ། །
འགྲེལ་བར། དེ་ལ་འདིར་གལ་ཆེ་བས་མཆོད་བརྗོད་གསུངས་པ་ནི། ཡོན་
ཏན་ཀུན་གྱི་གཏེར་དུ་གྱུར་པའི་ཞེས་པ་ལ་སོགས་ཏེ་ཞེས་པ་ལས། འདིར་
གལ་ཆེ་བས་ཞེས་བྱེད་པ་བྱས་པ་འགྲེལ་མི་བདེ་བ་ལྟ་བུ་ཡིན་ཡང་། དུས་
སྐབས་རེ་རེར་བྱུང་བའི་གནའ་རྩོམ་ལ་འགྲེལ་ཚུལ་མི་འདྲ་བ་རེ་ཡོད་པའི་་་་
1 )



རྐྱེན་གྱིས་སོ། །དེ་ཡང་སྙན་ངག་མེ་ལོང་བོད་ལ་མ་བསྒྱུར་གོང་གི་བོད་ཀྱི་
བསྟན་བཅོས་རྣམས་དོན་གྱི་ཆ་ནས་གནད་ཆེ་ཞིང་གཏིང་ཟབ་ན་ཡང་།
ཚིག་སྦྱོར་དེ་འདྲ་མི་བདེ་བའི་ཚུལ་དུ་སྣང་། སྙན་ངག་མེ་ལོང་བོད་དུ་
བསྒྱུར་ཞིང་དེའི་ཁྲིད་རྒྱུན་སྤེལ་བ་ནས་བཟུང་། ཚིག་སྦྱོར་དང་རྩོམ་ཉམས་
སོགས་ཇེ་ལེགས་སུ་སོང་ཞེས་པའི་གསུང་སྒྲོས་ཀྱང་མཆིས་སོ། །
ཡོན་ཏན་ཀུན་གྱི་གཏེར་དུ་གྱུར་པའི། །ཞེས་པ་ལ་སོགས་ཏེ་ཞེས་པས།
ཡོན་ཏན་ཀུན་གྱི་གཏེར་དུ་གྱུར་པའི་བླ་མ་རྣམས་ལ་གུས་པས་བཏུད་ནས་
ཞེས་པའི་མཆོད་པར་བརྗོད་པའི་རྩ་བའི་ཚིག་རྐང་གཉིས་བསྟན་པ་ཡིན་ལ།
སྐབས་འདིར་མཆོད་བརྗོད་མཛད་པའི་ཡུལ་ནི་རང་གི་བླ་མ་རྣམས་ཏེ།
དངོས་དང་བརྒྱུད་པའི་བླ་མ་རྣམས་ལ་གུས་པས་བཏུད་པའོ། །དེ་ཡང་
དངོས་དང་བརྒྱུད་པ་ཞེས་པ་ཡང་། སྟོན་པ་བཅོམ་ལྡན་འདས་ནས་བཟུང་
རང་གི་རྩ་བའི་བླ་མའི་བར་བསྟན་པ་ཡིན་ལ། འདིའི་ཁུངས་ཀྱང་སྟོན་པ་
བཅོམ་ལྡན་འདས་ཀྱི་མདོ་ལས། རྣམ་དཀར་ལས་རྣམས་གང་བྱེད་པ། །དེ་
ཡི་ཐོག་མར་རྒྱལ་བ་མཆོད། །ཅེས་གསུངས་པ་ཡིན་ལ། ནང་བ་སངས་རྒྱས་
པའི་ལུགས་ལ་བསྟན་བཅོས་རྩོམ་པ་སོགས་དགེ་བའི་བྱ་བ་ཆེ་ཆུང་གང་བྱེད་
ཀྱང༌། ཐོག་མར་སངས་རྒྱས་བཅོམ་ལྡན་འདས་ལ་མཆོད་ཅིང་ཕྱག་བྱེད་པ་
ནི། ནང་བ་སངས་རྒྱས་པའི་ཐུན་མོང་མ་ཡིན་པའི་ཕྱག་སྲོལ་ལྟ་བུ་ཡིན། དེ་
ལ་དགོས་པ་ཆེན་པོ་ཡོད་དེ། །
མདོ་སྡེ་རྒྱ་ཆེར་རོལ་བ་ལས། བསོད་ནམས་རྣམ་སྨིན་བདེ་སྟེར་སྡུག་
11



་
.
.
བསྔལ་ཐམས་ཅད་སེལ། །བསོད་ནམས་ལྡན་པའི་མི་ཡི་བསམ་པ་རྣམས་
ཀྱང་འགྲུབ། །བདུད་བཅོམ་ནས་ནི་བྱང་ཆུབ་མྱུར་དུ་རེག་པར་འགྱུར། །མྱ་
ངན་ལས་འདས་ཞི་བ་བསིལ་བའི་དངོས་པོའང་འཐོབ། །ཅེས་གསུངས་པའི་
ཕྱིར་རོ། །དེ་ཡང་རྣལ་འབྱོར་པ་རིང་དུ་འདྲིས་པར་གྱུར་པ་རྣམས་ཀྱིས་ཀྱང་
འབད་དགོས་ཞེས་པ། བསོད་ནམས་ཀྱི་ཚོགས་བསགས་པ་ལ་ཐེག་པ་ཆེན་
པོའི་ལམ་སྣེ་ཟིན་པ་དང་། ཐེག་པ་ཆེན་པོའི་ལམ་ལ་ཞུགས་ནས་དུས་ཡུན་
རིང་དུ་གནས་པའི་ས་བཅུའི་བྱང་ཆུབ་སེམས་དཔའ་རྣམས་ཀྱིས་ཀྱང་་་་་་་་
འབད་ཅིང་བརྩོན་དགོས་པར་བསྟན་པ་ཡིན་ནོ། །རྣལ་འབྱོར་ཆག་ཁྲི་ཞེས་
པ། མཉམ་མེད་ཇོ་བོ་ཆེན་པོའི་དངོས་སློབ་རྣལ་འབྱོར་བ་ཆག་ཁྲི་མཆོག་
ཡིན་ལ། ཁོང་ནི་རྗེ་བཙུན་མི་ལ་དང་ཐུགས་རྒྱུད་གཅིག་པ་དང༌། ཚེ་གཅིག་
ལུས་གཅིག་ལ་སྐུ་བཞིའི་གོ་འཕང་ཐོབ་པའི་མཚན་གཞིར་ངོས་བཟུང་་་་་་་
བའང་མཆིས་སོ། །ཆོས་ནས་ཀྱང་བསོད་ནམས་བྱས་པ་རྣམས་ཞེས་པ། སྤྱིར་
ཆོས་ཞེས་པ་དོན་བཅུ་ལ་འཇུག་ཀྱང༌། སྐབས་འདིར་ཆོས་ཞེས་པ་སངས་
རྒྱས་ཀྱི་བཀའ་ལ་འཇུག་ལ། དེ་ཡང་སངས་རྒྱས་ཀྱི་ཆོས་ལ་ལུང་གི་ཆོས་དང་
རྟོགས་པའི་ཆོས་གཉིས་སུ་དབྱེ་བ་ལས་ལུང་གི་ཆོས་ལ་གོ་དགོས་ཤིང་། དེ་
ལས་ཀྱང་མདོ་སྡེ་རྒྱ་ཆེར་རོལ་བ་ལས། བསོད་ནམས་ལྡན་པའི་མི་ཡིས་
བསམ་པ་རྣམས་ཀྱང་འགྲུབ། །ཅེས་གསུངས་པ་དེའི་དོན་བསྟན་པ་ལགས་
གཉིས་པ་ཡ་རབས་ཀྱི་ཚུལ་དང་མཐུན་པ་ཞེས་པའི་ཚུལ་དེའི་དོན་ནི།
32



ཡ་རབས་དམ་པ་རྣམས་ཀྱི་མཛད་པ་དང་རྣམ་ཐར་སོགས་ལ་གོ་དགོས་ལ།
དེ་ལྟ་བུའི་ཚུལ་དང་མཐུན་པ་ལ་ཡ་རབས་ཚུལ་མཐུན་དུ་བརྗོད་པས། ད་
རེས་ཏེ་སྐབས་འདིར་ཡོངས་གྲགས་ཀྱི་མི་ཡ་རབས་ཏེ་མི་བཟང་ཤོས་ཙམ་ལ་
གོ་བར་མི་བྱ་སྟེ་ཞེས་བསྟན་ཞིང༌། དེའི་སྒྲུབ་བྱེད་དུའང་སངས་རྒྱས་བྱང་
སེམས་དང་དགེ་བའི་བཤེས་གཉེན་གོང་མ་ཐམས་ཅད་ཀྱིས་བསོད་ནམས་་་
བསགས་པ་ལ་བརྟེན་ནས་ཐུགས་རྒྱུད་ལ་ཡོན་ཏན་ཁྱད་པར་ཅན་འཁྲུངས་
པ་ཤ་སྟག་ཡིན་པས། རང་ཅག་སྟེ་ང་ཚོས་ཀྱང་སངས་རྒྱས་དང་བྱང་སེམས་
གོང་མ་དེ་དག་གི་རྗེས་སུ་སློབ་དགོས་པ་བསྟན་པ་ཡིན། ་
གསུམ་པ་འདོད་པའི་དོན་འགྲུབ་པ་ནི། ཆོས་ནས། བསོད་ནམས་
བསགས་པའི་མིས་ནི་བ སམ་པ་མཐའ་དག་འགྲུབ། །ཅེས་པས། བསོད་
ནམས་ཀྱི་ལས་བསགས་པའི་མི་སུ་ཡིན་ཡང་རང་ཉིད་ཀྱི་འདོད་པའི་དོན་་་་
འགྲུབ་ངེས་པའི་ཁུངས་བསྟན་པ་ཡིན་ལ། དགེ་བཤེས་དེས་ཞེས་པ་པོ་ཏོ་བ་
ལ་གོ་དགོས་ལ། དགེ་བཤེས་པོ་ཏོ་བ་ཁོང་ཉིད་དངོས་པོའི་གནས་ཚོད་ལ་
སངས་རྒྱས་འཕགས་པ་ཤ་སྟག་ཡིན་ཡང་། ཐུན་མོང་སྣང་ཚོད་ལ་ཐེག་ཆེན་
སོ་སྐྱེ་ཡི་ཚུལ་མཛད་ནས་བསོད་ནམས་ཀྱི་ཚོགས་རླབས་པོ་ཆེ་བསགས་པས།
ཐུགས་དགོངས་རྣམ་པར་དག་པ་སྟེ་བྱང་ཆུབ་ཀྱི་སེམས་རིན་པོ་ཆེ་ཐུགས་་་་
རྒྱུད་ལ་འབྱོངས་པ་ཡིན་ཞེས་པའི་དོན་ནོ། །དངོས་དང་བརྒྱུད་པས་གཞན་
ལ་ཅི་ཕན་གྱི་དགོངས་པ་གྲུབ་པ་སྟེ་ཞེས་པ། དངོས་སུའང་གཞན་དོན་ཁོ་ན་
བརྒྱུད་པའི་སྒོ་ནས་ཀྱང་གཞན་ལ་ཕན་པ་སྒྲུབ་པ་ཤ་སྟག་སྟེ་སྐུ་གསུང་་་་་་་་



ཐུགས་ཀྱི་མཛད་པ་ཐམས་ཅད་ཀྱིས་གཞན་དོན་ཁོ་ན་སྒྲུབ་པའི་བྱང་ཆུབ་ཀྱི་
སེམས་རིན་པོ་ཆེའི་རྩལ་ཐོན་ཅིང་གྲུབ་ཡོད་པར་བསྟན་ལ། དེའི་ཕྱིར་དགེ་
བཤེས་པོ་ཏོ་བའི་གསུང་སྒྲོས་ཀྱི་བསྟན་བཅོས་འདི་སུ་ཞིག་གི་མིག་གིས་་་་་
མཐོང་བ་དང་རྣ་བས་ཐོས་པ་ཙམ་གྱིས་ཀྱང་བློ་དང་སེམས་འཁུལ་བ་མང་
པོ་ཡོང་བར་གསུངས་ཤིང་། གཞུང་འདི་ལ་བརྟེན་ནས་ཐོས་བསམ་སྒོམ་
གསུམ་བྱས་ཚེ་གནས་སྐབས་མངོན་མཐོ་ལྷ་མིའི་གོ་འཕང་དང་། གནས་
སྐབས་ཀྱི་ངེས་ལེགས་ཐེག་དམན་དགྲ་བཅོམ་པའི་གོ་འཕང་། མཐར་ཐུག་
གི་ངེས་ལེགས་སྐུ་བཞིའི་གོ་འཕང་འཐོབ་ངེས་པར་གསུངས་སོ། །
བཞི་བ་ཕྱི་རབས་ལ་བསླབ་པར་བྱ་བའི་དགོས་པ་ནི། ཕྱི་རབས་ལ་
བསླབ་པར་བྱ་བ་སྟེ་མི་རབས་རྗེས་མའམ་རྗེས་འཇུག་གི་གདུལ་བྱ་རྗེས་མ་་་
རྣམས་ལ་ཇི་ལྟར་བྱ་རྒྱུའི་བསླབ་བྱ་བསྟན་པ་ཡིན་ལ། འོ་ན་དེ་རྣམས་བླ་མ་
དང་དཀོན་མཆོག་གི་མདུན་དུ་ཕྱག་དང་མཆོད་པ་བྱས་པས་ཚོགས་་་་་
བསགས་ཀྱི་དོན་འགྲུབ་ངེས་པ་ལ། འདི་ལྟར་ཡི་གེར་བཀོད་པའི་དགོས་པ་
ཅི་ཡིན་སྙམ་ན། དེ་ནི་ཕྱི་རབས་རྣམས་ལ་གདམས་པའི་ཆེད་ཡིན་ཏེ། བྱ་བ་
ཅི་དང་ཅི་བྱེད་པའི་སྔོན་དུ་བླ་མ་དང་དཀོན་མཆོག་ལ་ཕྱག་དང་མཆོད་པ་
བྱས་ན་བྱ་བ་དེ་དག་འགྲུབ་ངེས་པས། དེ་ལྟར་གྱིས་ཤིག་ཅེས་ཕྱི་རབས་པ་
རྣམས་ལ་བརྡ་སྦྱོར་བ་དང་བསྐུལ་བའི་ཆེད་དུ་ཡི་གེར་བྲིས་ཤིང་བརྩམས་པ་
ཡིན་ནོ། །
བྱ་བ་འགྲུབ་པ་ནི། ཐ་ན་སྡིག་པའི་དངོས་བོ་ཞིག་བྱེད་ཀྱང་བསོད་
ཀ
+
+
+
+++++H+-- མ++༩ཟ
ཁ
ན ༡༔
+ tt #a +
++
+44- -



ནམས་བསགས་ན་འགྲུབ་པ་ཞེས་པ། དཔེར་ན་ཚོང་པས་ཚོང་ལྟ་བུ་སྡིག་
པའི་ལས་བྱེད་ནའང་ཚོགས་བསགས་ན་ཚོང་ལས་ཀྱི་དོན་འགྲུབ་ལ། ཚོགས་
མ་བསགས་ན་མི་འགྲུབ་པའི་རྒྱུ་མཚན་གཏམ་རྒྱུད་ལ་སོགས་པར་གསུངས་
ཡོད་པ་བཞིན་ལགས་ན། དགེ་བ་དང་ལུང་མ་བསྟན་གྱི་ལས་ལྟ་ཅི་སྨོས་ཏེ།
དགེ་བའི་ལས་ལ་ཐོག་མརོ་བསོད་ནམས་ཀྱི་ཚོགས་བསགས་ན་མི་འགྲུབ་པ་
མི་སྲིད་ཅིང་། ལུང་མ་བསྟན་གྱི་ལས་ཏེ་དགེ་བའང་མ་ཡིན། མི་དགེ་བའང་
མ་ཡིན་པའི་ལས་རྣམས་ཀྱང་འགྲུབ་པར་འགྱུར་བ་ལྟ་ཅི་སྨོས་ཏེ་བཤད་མི་་་
དགོས་ལ། དེའི་རྒྱུ་མཚན་གྱིས་བསྟན་བཅོས་མཁན་པོ་ཐམས་ཅད་དེ་
སྟོན་པ་བཅོམ་ལྡན་འདས་ནས་བཟུང་བསྟན་བཅོས་རྩོམ་པ་པོ་རྣམས་ཀྱིས་
མཛད་པའི་བསྟན་བཅོས་སམ་དཔེ་ཆ་མང་པོ་གཅལ་དུ་བཀྲམ་པ་སྟེ་ཐང་་་་
མར་བརྡལ་བ་བཞིན་ཤིན་ཏུ་མང་པོ་བཞུགས་ནའང་། དེ་ཙམ་གྱིས་མི་ཆོག་
པར་བླ་མའི་དྲུང་ནས་དབང་ལུང་ཁྲིད་གསུམ་ལ་སོགས་པ་འཐོབ་དགོས་ལ།
གལ་ཏེ་བླ་མའི་དྲུང་ནས་དབང་ལུང་ཁྲིད་གསུམ་ལ་སོགས་པའི་མན་ངག་་་་
མ་ཐོབ་པར་བསྟན་བཅོས་དང་དཔེ་ཆ་གང་འདྲ་ཞིག་བསླབ་ཅིང་། དེ་དག་
གི་དོན་ཇི་བཞིན་གསལ་བོར་རྟོགས་མི་ཐུབ་ལ། གལ་ཏེ་ཅུང་ཙམ་རྟོགས་
ཀྱང་རང་རྒྱུད་ལ་ཕན་པའི་བྱིན་རླབས་མི་འབྱུང་བར་གསུངས་ལ། བསྐྱེད་
རྫོགས་ཀྱི་གཞུང་ལྟ་བུ་ལ་མཚོན་ནའང་། རྣམ་དཔྱོད་ཆེ་ལ་སྦྱངས་བརྩོན་
ལྡན་པ་ཞིག་གིས་མཇལ་ཚེ་ཚིག་དོན་ཙམ་གོ་ན་ཡང་། དོན་རྒྱུད་དང་འདྲེས་
པ་མི་འོང་སྟེ། བླ་མ་ལས་མ་ཐོས་པའི་བསྐྱེད་རྫོགས་ཚར་བརྒྱ་གཤར་ཡང་
15



ཚིག་སྐུམ་ཡིན་ཞེས་གསུངས་པས་ན། བརྒྱུད་པ་བར་མ་ཆད་པའི་བླ་མའི་
དྲུང་ནས་དབང་ལུང་ཁྲིད་གསུམ་ཉན་ཞིང་ཐོབ་རྒྱུ་དེ་ཤིན་ཏུ་གལ། དེའི་
ཕྱིར་འགྲེལ་གཞུང་འདི་ལས་བླ་མས་འཕྲིག་མ་བཅུག་གི་བར་དུ། གཞུང་
རང་ཡང་མ་མཐོང་བ་བཞིན་དུ་སོང་ཞེས་པ་ཡང་། དོན་དེ་བསྟན་པ་ཡིན་
ཏེ། བླ་མས་འཕྲིག་ཅེས་པ་བླ་མས་འཕྲིགས་སུ་ཆུད་པར་བཅུག་པ་སྟེ། བླ་
མས་ཁྲིད་པ་དང་གདམས་པ་གནང་ཏེ་སློབ་མས་འཕྲིགས་སུ་ཆུད་པར་མ་་་
བཅུག་པར། གཞུང་རང་ཡང་མ་མཐོང་བ་བཞིན་དུ་སོང་ཞེས་པ་སྟེ་དོན་
གྱིས་གཞུང་ངམ་བསྟན་བཅོས་དངོས་མ་མཇལ་བའམ་མ་ཐོབ་པ་དང་ཁྱད་
པར་མེད་པར་ཚིག་བཀླགས་པ་ཙམ་དུ་སོང་བའི་དོན་ནོ། །
དེ་ཡང་ཚིག་དོན་གྱི་དབང་དུ་བྱས་ན་ཞེས་པ་རྩ་བ་སྟེ། ཡོན་ཏན་ཀུན་
གྱི་གཏེར་དུ་གྱུར་པའི། །བླ་མ་རྣམས་ལ་གུས་པས་བཏུད་ནས། །ཞེས་པ་ལ་
འབྲུ་འགྲེལ་བྱེད་ན་ཡོན་ཏན་ཞེས་པའི་དོན་ནི། འདིར་བརྗོད་པ་བཞིན་
གོམས་པར་བྱ་བའམ་ཕན་འདོགས་པ་སྟེ། རང་གཞན་གཉིས་ཀར་ཕན་
འདོགས་པའི་བྱ་བ་ལ་གོམས་པར་བྱ་བ་དང་སྐྱོན་གྱི་གཉེན་པོར་གྱུར་པའི་་་
ཐབས་མ་ནོར་བ་དང་ལྡན་པ་ཞིག་ལ་ཡོན་ཏན་ཞེས་བརྗོད་པ་ཡིན་ལ། དེ་
ཡང་སྐབས་འདིའི་ཡོན་ཏན་ནི། དེང་སྐབས་ཀྱི་ཚན་རིག་ལག་རྩལ་གྱི་ཤེས་
རབ་དང་ལྡན་པ་ལ་ཡོན་ཏན་དུ་བརྗོད་པ་ལྟ་བུ་ལ་མི་གོ་བར་དམ་པའི་ཆོས་
ཁོ་ནའི་དབང་དུ་བྱས་ཏེ་གོ་བ་ལེན་དགོས་སོ། །དེ་ཡང་གོང་དུ་བརྗོད་པའི་
དེ་འདྲའི་ཡོན་ཏན་ལ། མདོ་ཕྱོགས་ནས་འཇིག་རྟེན་དང་འཇིག་རྟེན་ལས་
-- ་ཀཀཀ
*
ཨ ཅ • - ， - -
༨ * ==
= ཨr༩ ·i.
-'
+སངས
'' ༩
་



འདས་པའི་ཡོན་ཏན་ཞེས་དང༌། སྔགས་ཕྱོགས་ནས་མཆོག་དང་ཐུན་མོང་
གི་དངོས་གྲུབ་ཅེས་བརྗོད་ལ། དེ་ལས་འཇིག་རྟེན་པའི་ཡོན་ཏན་ནི། ཚེ་
རིང་བ་དང་། ནད་མེད་པ། བར་ཆད་ཞི་བ། ལོངས་སྤྱོད་འཛོམས་ཤིང་
འཕེལ་བ་སོགས་དང་། འཇིག་རྟེན་ལས་འདས་པའི་ཡོན་ཏན་ནི་དམ་པའི་
ཆོས་ལ་ཐོས་བསམ་སྒོམ་གསུམ་བྱས་པ་ལ་བརྟེན་ནས་ལམ་སྣ་ཟིན་ཅིང་ལམ་
གྱི་རྟོགས་པ་རྒྱུད་ལ་སྐྱེས་པ་སོགས་ཡིན་ལ། དེ་འདྲའི་ཡོན་ཏན་ཐམས་ཅད་
ཀྱི་རྩ་བའམ་འབྱུང་གནས་ནི་རང་གི་བླ་མ་ཡིན་ནོ། །དེའི་རྒྱུ་མཚན་ཅི་ཞེ་ན།
གཞི་དངོས་པོའི་གནས་ཚོད་ལ་དེ་འདྲ་ཡིན་པ་དང་། དེ་འདྲ་ཡིན་པ་སྟོན་
པ་བཅོམ་ལྡན་འདས་ཀྱི་ཀུན་མཁྱེན་ཡེ་ཤེས་ཀྱིས་མངོན་སུམ་དུ་གཟིགས་་་་་
ནས་དེ་འདྲ་ཞིག་ཡིན་ཞེས་ངོས་འཛིན་དང་ར་སྤྲོད་མཛད་པ་ལས། །མ་ཡིན་
པ་ཞིག་ལ་ཡིན་པར་བརྗོད་པ་གཏན་ནས་མ་ཡིན་ནོ། །
དེ་ཡང་ཆུད་མི་ཟ་བ། ཞེས་པ་འདིར་བཤེས་གཉེན་དམ་པ་ལ་བརྟེན་
ན་རང་གི་སེམས་རྒྱུད་ཆུད་ཟ་བར་མི་འགྱུར་བ་སྟེ་ལོག་པའི་ལམ་དུ་མི་འགྲོ་
བའི་དོན་ཡིན་ལ། གལ་ཏེ་རང་གི་སེམས་རྒྱུད་དེ་ལོག་པའི་ལམ་དུ་གཞོལ་
ཚེ། རང་གི་ལུས་སེམས་གཉིས་ཀ་ཆུད་ཟོས་སུ་འགྲོ་བས་ན། དགེ་བའི་
བཤེས་གཉེན་ཚུལ་བཞིན་དུ་བསྟེན་པ་ཤིན་ཏུ་གལ་ཆེ་ལ། དགེ་བའི་བཤེས་
གཉེན་ཚུལ་བཞིན་དུ་བསྟེན་པར་གྱུར་ན། མི་ཟད་པའི་གཏེར་དུ་གྱུར་པ་སྟེ།
རང་ལ་འཇིག་རྟེན་དང་འཇིག་རྟེན་ལས་འདས་པའི་ཡོན་ཏན་ཐམས་ཅད་
རྒྱུན་མི་ཆད་དུ་འབྱུང་ཞིང་། ཡོན་ཏན་ཀུན་གྱི་གཏེར་དུ་གྱུར་པ་སྟེ་ཡོན་
]



ཏན་མི་ཟད་པའི་མཛོད་ལྟ་བུར་འགྱུར་བར་གསུངས་སོ། །
དེ་ཡང་བླ་མ་ནི་གོང་མར་གྱུར་པ་ཞེས་པ། སྤྱིར་བླ་མ་ཞེས་པའི་བླ་མ་ནི།
རྒྱ་གར་སྐད་དུ་གུ་རུ་ཞེས་བརྗོད་ཅིང་། བོད་སྐད་དུ་བསྒྱུར་ན་ལྕི་བའམ་
གོང་མ་ཞེས་པའི་དོན་ཏེ། སློབ་མ་ལས་ཡོན་ཏན་གྱིས་ལྕི་བ་དང༌། སློབ་མའི་
ཡོན་ཏན་གྱི་གོང་མར་གྱུར་པའི་ཆ་ནས་བླ་མ་ཞེས་བརྗོད་ལ། བླ་མ་ཞེས་
པའི་མ་ནི་མིང་གི་ཆ་ཤས་སོ། །དེ་ཡང་བླ་མ་ཞེས་པའི་ཡིག་འབྲུ་འདི་ལ་ད་
དུང་གོ་རྒྱུ་ཆེན་པོ་ཞིག་ཡོད་དེ། བླ་མ་ཞེས་པ་རིམ་པ་བཞིན་ཡར་དེད་ན་
རྫོགས་པའི་སངས་རྒྱས་ཀྱི་བར་དུ་གཏུགས་དགོས་ལ། སངས་རྒྱས་བཅོམ་
ལྡན་འདས་ནི་སྐྱོན་ཀུན་ཟད་ཡོན་ཏན་ཀུན་རྫོགས་པ་སྟེ་ཡོན་ཏན་ཐམས་་་་་
ཅད་ཀྱི་ཆ་ཡོངས་སུ་རྫོགས་པ་ཡིན་པས། འདིར་བླ་མ་ཞེས་པ་ཡོན་ཏན་
ཐམས་ཅད་ཀྱི་མཐའ་ལ་གཏུགས་པའམ་ཡོན་ཏན་ཐམས་ཅད་ཀྱི་གོང་མའི་
གོང་མར་གྱུར་པ་ལ་གོ་དགོས་ལ། འདི་ལྟ་བུའི་ཡོན་ཏན་གྱི་ཆ་ཐམས་ཅད་
ནས་གོང་མའི་གོང་མར་གྱུར་པ་སངས་རྒྱས་ཉག་གཅིག་གོ། ། །
དེ་ཡང་སློབ་མ་རང་ལ་ཐོག་མར་གསལ་བྱེད་སོགས་ཀློག་སློབ་མཁན་
གྱི་སློབ་དཔོན་ལ་མཚོན་ན། གསལ་བྱེད་སོགས་ཀྱི་ཀློག་ཙམ་ལས་ཡོན་ཏན་
གཞན་ཅི་ཡང་མི་མངའ་བས། བླ་མར་འཛིན་ནམ་ཞེ་ན། ངེས་པར་དུ་
འཛིན་དགོས་ཏེ། སློབ་མ་ཁྱོད་རང་གསལ་བྱེད་ཙམ་ཡང་མི་ཤེས་པའི་དུས་
སུ། སློབ་དཔོན་གསལ་བྱེད་སོགས་ཀྱི་ཀློག་ཙམ་ཤེས་པས། སློབ་མ་ཁྱོད་རང་
ལས་ཡོན་ཏན་གྱི་གོང་མར་གྱུར་པས་སོ། །
18



དེ་ཡང་ད་རེས་དེ་ཁོ་ན་ཡུལ་དུ་བྱས་པ་ནི་དཀོན་མཆོག་གསུམ་གའི་རྩ་བ་་་་
ཡིན་པར་དགོངས་པ་ཞེས་པ། རྩ་བར་བླ་མ་རྣམས་ལ་གུས་པས་བཏུད་ཅེས་
པའི་ཚིག་གི་དངོས་བསྟན་དུ། བླ་མ་ཁོ་ན་མ་གཏོགས་དཀོན་མཆོག་གཞན་
ཏེ་འཇམ་པའི་དབྱངས་དང་། སྤྱན་རས་གཟིགས་ལྟ་བུ་ལ་སོགས་པའི་
སངས་རྒྱས་ཀྱི་མཚན་མ་བརྗོད་པའི་རྒྱུ་མཚན་ཅི་ཞེ་ན། སྐྱབས་ཡུལ་ཏེ་ཕྱག་
འཚལ་བའི་ཡུལ་དུ་བླ་མ་ཁོ་ན་བཞག་པ་ནི། དཀོན་མཆོག་གསུམ་གའི་རྩ་བ་
བླ་མ་ཡིན་པ་ལ་ཐུག འདི་ནི་ཀུན་འདུས་ནོར་བུའི་ལུགས་སོ། ། །
རྣམ་པ་མང་པོའི་ཚིག་ཏུ་གསུངས་པ་ནི། ཞེས་པའི་སྐབས་ཀྱི་རྣམ་པ་
ནི་མང་པོའི་ཚིག་སྟེ་རྣམས་ཀྱི་དོན་ལ་འཇུག་ཅིང་། རྣམས་ཞེས་པའི་མང་
ཚིག་འདི་ཡང་གཉིས་ཡན་ཆད་ལ་འཇུག་པ་སྟེ་ཁྲི་འབུམ་བྱེ་བ་དུང་ཕྱུར་་་་
ཞེས་པ་ཡང་རྣམས་ཞེས་པའི་མང་ཚིག་འདིའི་ནང་དུ་འདུས་སོ། །ཁྱེད་རབ་
ཏུ་བྱུང་བ་ལ་བླ་མ་བདུན་སྲིད་པ་ཡིན་ཞེས་པ། བཀའ་གདམས་གོང་མ་ཕལ་
ཆེར་རབ་བྱུང་བ་ཡིན་པའི་དབང་དུ་བྱས་པ་ཡིན་ལ། དེ་ལ་རབ་བྱུང་བ་མ་
ཡིན་པའང་ཤུགས་ནས་བསྟན་ཡོད་དེ་དཔེར་ནི། འབྲོམ་སྟོན་པ་རྒྱལ་བའི་
འབྱུང་གནས་ལྟ་བུ་ལ་སོགས་ཡིན་ཏེ། རྟེན་ཁྱིམ་པ་ཡིན་པས་སོ། །དེ་ལྟར་
མདོ་ཕྱོགས་ཀྱི་དབང་དུ་བྱས་པའི་ཚེ་རབ་ཏུ་བྱུང་བ་ལ་བླ་མ་བདུན་སྲིད་་་་
པའང་ཡོད་དེ། རབ་བྱུང་མཁན་པོ་དང༌། བསྙེན་རྫོགས་མཁན་པོ་ཞེས་
མཁན་པོ་གཉིས་དང་། བསྙེན་རྫོགས་ཀྱི་སློབ་དཔོན་དང་། དགེ་ཚུལ་གྱི་
སློབ་དཔོན་ཞེས་སློབ་དཔོན་གཉིས། བསྙེན་རྫོགས་སྐབས་སུ་གསང་སྟེ་སྟོན་
• • • ཟ
，
+ན
ག m



པའམ་བར་ཆད་འདྲི་བ་བོ་གཅིག་ཡོད་པ་ལ་གསང་སྟོན་ཞེས་བརྗོད་པས་་་་་
གསང་སྟོན་སློབ་དཔོན། གནས་ཀྱི་བླ་མ་ཞེས་པ་ད་ལྟ་དགོན་པ་སོ་སོ་ན་
ཡོད་པའི་ཁྲི་བ་སྟེ་གནས་ཀྱི་སློབ་དཔོན། ཐོག་མར་གསལ་བྱེད་སོགས་སློབ་
པར་བྱེད་པའི་ཀློག་གི་སློབ་དཔོན་དང་བཅས་བླ་མ་བདུན་ལའོ། །དེ་ཡང་
རབ་བྱུང་སྒྲུབ་མཁན་ལ་མཁན་པོ་མ་གཏོགས་སློབ་དཔོན་གྱི་མཚན་མི་་་་་་
འདོགས་ལ། དགེ་བསྙེན་སྒྲུབ་མཁན་ལ་སློབ་དཔོན་མ་གཏོགས་མཁན་པོའི་
མཚན་མི་འདོགས། བསྙེན་རྫོགས་སྒྲུབ་མཁན་ལ་མཁན་པོ་དང་སློབ་དཔོན་
གཉིས་ཀའི་མཚན་འདོགས་སྲོལ་ཡོད་ལ། ད་དུང་མཁན་པོ་དང་སློབ་དཔོན་
སྦྲགས་མ་སྟེ་གཅིག་འཐུས་བྱས་ན་ཡང་ཆོག་གོ །དགེ་ཚུལ་སྒྲུབ་མཁན་
ལ་སློབ་དཔོན་མ་གཏོགས་མཁན་པོ་ཞེས་པའི་མཚན་འདོགས་སྲོལ་མེད།
གསང་སྟོན་ལ་གསང་སྟོན་སློབ་དཔོན་མ་གཏོགས་གསང་སྟོན་མཁན་པོ་་་་་་
ཞེས་མཚན་འདོགས་སྲོལ་མེད། དེ་ཡང་ཆོས་འབྲེལ་ཐོབ་པ་ཐམས་ཅད་ལ་
སློབ་དཔོན་མ་གཏོགས་མཁན་པོ་ཞེས་མི་གསོལ། གཞན་ཡང་དེང་སང་
ཡོངས་གྲགས་སུ་དགོན་པ་ག་གེ་མོའི་མཁན་པོ་ཞེས་གསོལ་བ་དེ། སྐབས་
འདིར་བརྗོད་པའི་རབ་བྱུང་དང་བསྙེན་རྫོགས་མཁན་པོ་ཞེས་པ་དང་མི་་་་་
འདྲ། དེ་ནི་འདུལ་བ་ནས་བཤད་པའི་གནས་ཀྱི་སློབ་དཔོན་ཞེས་པ་དེ་ཡིན་
ལ། འདི་དག་ནི་འདུལ་བའི་རང་སྐད་ཉིད་ལགས་སོ། །དེ་ལྟར་གོང་དུ་
བརྗོད་པའི་བླ་མ་བདུན་པོ་དེའི་སྟེང་དུ་སེམས་བསྐྱེད་འབོགས་པའི་བླ་མ་སྟེ།
ཐེག་ཆེན་སེམས་བསྐྱེད་འབོགས་པའི་བླ་མ་དང༌། དབང་བསྐུར་བ་སྟེ་རྒྱུད་
2U



སྡེ་བཞི་གང་རུང་གི་དབང་བསྐུར་བ་དང་། བཤད་པ་མཛད་པ། རྒྱུད་ཀྱི་
ལུང་འཆད་པ་བཅས་སོ། །དེ་ཡང་རྒྱུད་ཀྱི་བཤད་པ་སོགས་མཉན་པ་ལ་ངེས་
པར་དུ་དབང་བསྐུར་བ་སྔོན་དུ་འགྲོ་དགོས་ལ། དཔེར་ན། གསང་བ་འདུས་
པའི་རྒྱུད་ཀྱི་བཤད་པ་སྟེ་གསང་འདུས་འགྲེལ་བ་བཞི་སྦྲགས་ལྟ་བུའི་བཤད་
ལུང་མཉན་ཚེ། དཔལ་གསང་བ་འདུས་པའི་དབང་ཐོབ་པ་སྔོན་དུ་འགྲོ་
དགོས་ལ། ཡི་དམ་གྱི་ལྷ་གང་ཡིན་རུང་དེའི་དབང་མ་ཐོབ་པར་དེའི་རྒྱུད་ཀྱི་
བཤད་པ་མཉན་མི་ཆོག་གོ །དེ་ཡང་བྱིན་གྱིས་བརླབས་པ་ཐམས་ཅད་
བསྡུས་ཞེས་དགེ་བཤེས་སྟོན་པ་གསུང་སྐད། ཅེས་པའི་དགེ་བཤེས་སྟོན་པ་
ནི་འབྲོམ་སྟོན་པ་རྒྱལ་བའི་འབྱུང་གནས་ཡིན་ལ། གསུང་སྐད་ཅེས་པ་དེ་
ལྟར་གསུངས་སོ་ཞེས་པའི་དོན་ཡིན་ནོ། །དེ་ཡང་འབྲོམ་སྟོན་པ་རྒྱལ་བའི་
འབྱུང་གནས་ནི། རྒྱལ་བའི་མདོ་རྒྱུད་དུ་མ་ལས་ལུང་གིས་ཟིན་ཡོད་ཅིང་།
རྒྱལ་དབང་མཆོག་ནི་འབྲོམ་སྟོན་པའི་སྐྱེས་རབས་ལགས་སོ། །འབྲོམ་སྟོན་
པས་གདུལ་བྱ་ཐུན་མོང་བའི་སྣང་ངོར་རྒྱུ་ཕ་རོལ་ཏུ་ཕྱིན་པའི་ཆོས་གཙོ་་་་
བོར་བྱས་ནས་གསུངས་པ་མ་གཏོགས། གསང་སྔགས་རྡོ་རྗེ་ཐེག་པའི་ཆོས་
མི་གསུང་ལ། གལ་ཏེ་གསུངས་ཀྱང་ཤིན་ཏུ་གསང་བའི་སྒོ་ནས་སྣོད་ལྡན་གྱི་
སློབ་མ་རེ་ཟུང་ལ་གསུངས་པ་ལས་གཞན་ཡོངས་ཁྱབ་ཏུ་གཏན་ནས་མི་་་་་་
གསུངས་སོ། །དེ་ཡང་མཉམ་མེད་ཇོ་བོ་ཆེན་པོ་བོད་ལ་ཕེབས་མ་ཐག་པའི་
སྐབས་སུ་རྒྱུས་མེད་སྟབས། གསང་སྔགས་ཟབ་མོའི་གདམས་པ་རྒྱ་ཆེར་
གནང་རྒྱུའི་ཐུགས་དགོངས་ཡོད་པ་ལ། འབྲོམ་སྟོན་པས་བོད་ལ་དེ་འདྲ་མི་



འཚམ་ཞུས་ཏེ་ཁྱབ་གདལ་དུ་གསུང་དུ་མ་བཅུག་པས་ཇོ་བོ་ཆེན་པོས་ཀྱང་་་་
གདུལ་བྱ་ཐུན་མོང་བའི་སྣང་ངོར་རྒྱུ་ཕར་ཕྱིན་ཐེག་པའི་ཆོས་གཙོ་བོར་་་་་་་
གསུངས་ལ། དེ་ལས་ཀྱང་སྐྱེས་བུ་ཆུང་ངུའི་ཆོས་སྐོར་དང་ཐུན་མོང་སྐྱབས་
འགྲོ་དང་ལས་འབྲས་ཀྱི་རྣམ་གཞག་གཙོ་བོར་བྱས་ཏེ་གསུངས་པས། མཉམ་
མེད་ཇོ་བོ་རྗེ་ལ་བླ་མ་སྐྱབས་འགྲོ་བ་དང་བླ་མ་ལས་འབྲས་པ་ཞེས་མཚན་་་་
ཆགས། དེ་ཡང་མཉམ་མེད་ཇོ་བོ་ཆེན་པོས་གསང་སྔགས་ཟབ་མོའི་ཆོས་
གཏན་ནས་མ་གསུངས་པ་མ་ཡིན་པར། ཆེད་དུ་བྱ་བའི་གདུལ་བྱ་ཁྱད་པར་
ཅན་སྣོད་ལྡན་རེ་གཉིས་ལ་ཤིན་ཏུ་གསང་བའི་སྒོ་ནས་གསུངས་པ་ཡིན་ནོ། །
སྐབས་དེར་རྗེ་བཙུན་མི་ལས་ཇོ་བོ་ཆེན་པོ་བོད་ལ་བྱོན་ནས་གསང་སྔགས་་་
ཟབ་མོའི་ཆོས་ཁྱབ་གདལ་དུ་གསུང་བ་བཀག་པ་དེ་འགྲིག་མ་སོང་ཞེས་་་་་་་
བཀའ་བཀྱོན་གནང༌། འོ་ན་རྗེ་བཙུན་མི་ལ་རས་པས་གསང་སྔགས་ཟབ་
མོའི་ཆོས་གསུང་བར་བཞེད་པ་དང༌། འབྲོམ་སྟོན་པས་གསུང་དུ་མ་བཅུག་
པར་བཀག་པ་དེ་གཉིས་འགལ་བ་ཨེ་ཡིན་ཞེ་ན། མི་འགལ་ཏེ། འབྲོམ་སྟོན་
པས་དེ་ལྟར་བཀག་པ་དེ། གསང་སྔགས་ཟབ་མོའི་ཆོས་གཏན་ནས་མ་
གསུང་ཞེས་བཀག་པ་མ་ཡིན་པར། སྣོད་དང་མི་ལྡན་པ་ལ་མ་གསུངས་ཞེས་
པའི་དོན་ཡིན། གལ་ཏེ་སྣོད་མིན་ལ་གསང་སྔགས་ཟབ་མོའི་ཆོས་གསུང་ན།
སྣོད་བཅུད་གཉིས་ཀ་འཇིག་འགྲོ་བ། རྒྱུད་ལས། ཇི་ལྟར་སེངྒེའི་འོ་མ་ནི། །
ས་ཡི་སྣོད་དུ་བཞག་མི་བྱ། །དེ་བཞིན་རྣལ་འབྱོར་ཆེན་པོའི་རྒྱུད། །སྣོད་མིན་
དག་ལ་སྦྱིན་མི་བྱ། །ཞེས་གསུངས་པ་བཞིན་ཡིན། དེ་ལྟར་གསང་སྔགས་རྡོ་
22



རྗེ་ཐེག་པའི་ཆོས་གསུང་བ་ལ་ལམ་ཐུན་མོང་བས་རྒྱུད་སྦྱངས་པ་ཞིག་ལ་་་་་་
གསུང་དགོས། བཀའ་བརྒྱུད་གོང་མ་རྣམས་དང་གསང་སྔགས་རྙིང་མ་ལ་
སོགས་པའི་སློབ་དཔོན་དམ་པ་རྣམས་ཀྱིས་གདུལ་བྱ་སྣོད་ལྡན་ཤ་སྟག་་་་་་
རྣམས་ལ་གསུངས་པ་མ་གཏོགས་སྣོད་མིན་ལ་གསུངས་པ་མ་ཡིན་ཏེ། རྗེ་
བཙུན་མི་ལར་སློབ་མ་གྲུབ་པ་ཐོབ་པ་དང་། ལམ་སྣ་ཟིན་པ། མ་མཐའ་ཡང་
ངན་འགྲོའི་སྐྱེ་སྒོ་ཆོད་པ་སོགས་མང་པོ་ཞིག་བྱོན་ཡང་། དེ་ལས་གྲུབ་པ་
ཐོབ་པ་གྲངས་ངེས་ཅན་ཞིག་ལས་ཁྲི་འབུམ་བྱེ་བ་དུང་ཕྱུར་མ་བྱུང་བ་རྣམ་
ཐར་ལས་གསལ་བོར་མཚོན་པ་བཞིན་ནོ། །དེ་ལྟར་གསང་སྔགས་ཟབ་མོའི་
ཆོས་གསུང་བའི་ཡུལ་ཅི་ནས་ཀྱང་གདུལ་བྱ་སྣོད་ལྡན་ཤ་སྟག་ཡིན་དགོས་ལ།
སྣོད་ལྡན་མ་ཡིན་པ་ལ་གསུངས་ཚེ་གྲུབ་པ་གཏན་ནས་ཐོབ་མི་སྲིད་དེ། མེ་
ཏོག་ཅིག་ལ་མཚོན་ན། རྩ་བ་གཞུང་ཤིང་ཡལ་འདབ་རྫོགས་པ་ལ་མེ་ཏོག་
བཞད་པ་མ་གཏོགས། ས་འོག་ནས་འབུས་མ་ཐག་པའི་རྩེར་མེ་ཏོག་བཞད་
མི་སྲིད་པ་བཞིན་ནོ། །དེ་ཡང་གསང་སྔགས་ཟབ་མོའི་ཆོས་གསུང་བ་ལ་
གདུལ་བྱ་སྣོད་ལྡན་ཡིན་དགོས་པར་མ་ཟད། ད་དུང་གསུང་མཁན་གྱི་བླ་མ་
ཡང་མཚན་ཉིད་དང་ལྡན་པ་ཞིག་ཡིན་དགོས་ལ། དེ་འདྲ་མིན་ཚེ་ཕན་
ཐོགས་མི་འབྱུང་ངོ་། །དེའི་ཕྱིར་གསང་སྔགས་ཟབ་མོའི་ཆེད་དུ་བྱ་བའི་
གདུལ་བྱ་དེ་ཧ་ཅང་དཀོན་པར་མ་ཟད། སྐྱེས་བུ་ཆེན་པོའི་ལམ་དང་། སྐྱེས་
བུ་འབྲིང་གི་ཆེད་དུ་བྱ་བའི་གདུལ་བྱ་དེའང་དཀོན་པས། སྐྱེས་བུ་ཆུང་ངུའི་
ལམ་གྱི་རིམ་པ་འཆད་ཅིང་བསྟན་ཚེ་ཕན་ཐོགས་ཆེན་པོ་འབྱུང་བར་་་་་་་་་
23



གསུངས། གདུལ་བྱ་དམན་པ་ལ་ཐོག་མར་སྐྱེས་བུ་ཆུང་ངུའི་ལམ་རིམ་
བསྟན། སྐྱེས་བུ་ཆུང་ངུའི་ལམ་གྱི་རྟོགས་པ་རྒྱུད་ལ་སྐྱེས་ཚེ། སྐྱེས་བུ་འབྲིང་
གི་ལམ་གྱི་རྟོགས་པ་རྒྱུད་ལ་སྐྱེས་སླ་ལ། དེ་ལྟར་སྐྱེས་བུ་འབྲིང་གི་ལམ་གྱི་
རྟོགས་པ་རྒྱུད་ལ་སྐྱེས་ཚེ། སྐྱེས་བུ་ཆེན་པོའི་ལམ་གྱི་རྟོགས་པ་རྒྱུད་ལ་སྐྱེ་བ་
སླ་ཞིང་། དེ་ནས་སྐྱེས་བུ་ཆེན་པོའི་ལམ་སྟེ་བྱང་ཆུབ་ཀྱི་སེམས་དང་སྟོང་
ཉིད་རྟོགས་པའི་ལྟ་བ་རང་རྒྱུད་ལ་སྐྱེས་པ་ཞིག་ཡིན་ཚེ། གསང་སྔགས་རྡོ་རྗེ་
ཐེག་པའི་ལམ་དུ་གཞུག་རྒྱུའང་ཧ་ཅང་སླ་ལ། ཐུན་མོང་ལམ་སྦྱངས་གཏན་
ནས་མེད་པར་དང་ཐོག་ཉིད་ནས་གསང་སྔགས་རྡོ་རྗེ་ཐེག་པའི་ཆོས་ཉམས་
སུ་བླངས་ཏེ་རྒྱུད་ལ་རྟོགས་པ་སྐྱེ་བ་དཔེ་མི་སྲིད་པ་ཞིག་ཡིན་ནོ། །
དེ་ཡང་བདུན་བརྒྱུད་ཚུན་ཆད་བླ་མར་འགྱུར་བས་སོ། །ཞེས་པ། རང་
གི་དངོས་ཀྱི་བླ་མ་ནས་ཡར་བླ་མ་བདུན་གྱི་བར་ལ་བླ་མར་འཛིན་ཚུལ་་་་་་་
གཅིག་དང་། རང་གི་བླ་མ་དངོས་ཀྱི་སྤྲུལ་སྐུའི་སྐུ་ཕྲེང་བདུན་ཚུན་ཆད་ལ་
བླ་མར་འཛིན་ཚུལ་གཉིས་ཡོད་པ་ལ་གོ་དགོས་སོ། །དེ་ཡང་མ་གུས་པ་སྐྱོན་
ཐམས་ཅད་ཀྱི་རྩ་བ་ཡིན་པས་ན་དེ་སྤང་དགོས་ཏེ། ཞེས་པ། རྩ་བར་ཡོན་
ཏན་ཀུན་གྱི་གཏེར་དུ་གྱུར་བའི། །བླ་མ་རྣམས་ལ་གུས་པས་བཏུད་ནས།
ཞེས་པ་ལས། གུས་པས་བཏུད་ཅེས་པའི་ལྡོག་ཕྱོགས་ནི་མ་གུས་པ་ཡིན་ལ།
དེ་འདྲའི་མ་གུས་པའི་བློ་ནི་སྐྱོན་ཐམས་ཅད་ཀྱི་རྩ་བ་ཡིན་ཞིང༌། གུས་པ་ནི་
ཡོན་ཏན་ཐམས་ཅད་ཀྱི་རྩ་བ་ཡིན་པས་མ་གུས་པ་ཡོངས་སུ་སྤངས་ཏེ། སྒོ་
གསུམ་གུས་པས་བཏུད་པ་སྟེ། ལུས་ཀྱིས་ཕྱག་དང་སྔོན་དུ་ལྡང་བ་ལ་སོགས་
24



པ་དང༌། ངག་གིས་ཞེ་ས་དང་བླ་མའི་སྐུ་གསུང་ཐུགས་ཀྱི་ཡོན་ཏན་བརྗོད་
པ། ཡིད་ཀྱིས་སྐྱོན་ཀུན་ཟད་ཡོན་ཏན་ཀུན་རྫོགས་སུ་ལྟ་བ་སྟེ་ལུས་ངག་
ཡིད་གསུམ་མམ་སྒོ་གསུམ་གྱིས་བླ་མའི་ཐུགས་མཉེས་པར་བྱས་ནས་བླ་མའི་
གདམས་ངག་བསྡེབ་པར་བྱ་བ་སྟེ། སོ་སོར་འཐོར་བ་རྣམས་ཕྱོགས་བསྒྲིགས་
བྱས་ཤིང་ལྷན་ཅིག་ཏུ་བསྡེབ་པར་བྱ་ཞེས། རིམ་པ་ཅན་གྱི་ཚིག་ཏུ་གསུངས་
པ་ཡིན་ཞེས་པའི་དོན་ནོ། །
དེ་ཡང་རྩ་བར། བདག་ཉིད་བློ་དམན་བརྗེད་བྱང་བྱས་པ། །ཞེས་པ།
ང་རང་བློ་གྲོས་དམན་པས་བརྗེད་ཀྱིས་དོགས་ནས་མི་བརྗེད་པའི་ཆེད་དུ་་་་
བརྗེད་བྱང་འདི་ཉིད་བྱས་པ་ཡིན་ཞེས་པའི་དོན་ཡིན་ལ། འདིར་བློ་དམན་
ཞེས་པ་ངེས་པ་དོན་གྱི་བློ་དམན་མ་ཡིན་པར་ཁེངས་སྐྱུངས་མཛད་པའི་ཕྱིར་
དུ་དེ་ལྟར་གསུངས་པ་ཡིན་ནོ། །དེ་ལྟར་ཁེངས་སྐྱུངས་མཛད་པའི་དོན་གང་
ཡིན་ཞེ་ན། ཁེངས་སྐྱུངས་ཀྱི་ལྡོག་ཕྱོགས་ང་རྒྱལ་ཏེ་ང་ལས་ལྷག་པའི་མཁས་
པ་ཞིག་མེད་སྙམ་པ་ལ་སོགས་པའི་ཁེངས་སེམས་ནི། ཉེས་པ་ཐམས་ཅད་ཀྱི་
རྩ་བ་ཡིན་པ་མཁྱེན་ནས་དེ་འདྲའི་ཁེངས་སེམས་མི་འབྱུང་བ་དང་ང་རྒྱལ་་་་
གཅོག་པའི་ཆེད་དུ་བདག་ཉིད་བློ་དམན་ཞེས་ཐུགས་རྒྱལ་བཅག་པའི་རྣམ་
པ་བསྟན་པར་མ་ཟད། རྩོམ་པ་པོ་ཁོང་ཉིད་སྐྱེས་བུ་དམ་པ་ཡིན་པའི་ཚུལ་
ཀྱང་མཚོན་ཡོད་དོ། །དེ་ཡང་བརྗེད་བྱང་བྱས་པ་ཞེས་པ། བླ་མས་ཆོས་
གསུང་ཚད་ཉན་ཐུབ་པ་དང་། སེམས་ལ་འཛིན་ནུས་པ། བློ་ལ་ངེས་ཐུབ་པ་
ལ་སོགས་པའི་ནུས་པ་ཙམ་མངའ་བའམ་ལྡན་ནའང་། གཟུངས་མ་ཐོབ་
༡5



པ་སྟེ་མི་བརྗེད་པའི་གཟུངས་མ་ཐོབ་པའི་རྐྱེན་གྱིས་བརྗེད་འགྲོ་བའང་སྲིད་
པས་མི་བརྗེད་པའི་ཆེད་དུ་བརྗེད་བྱང་འདི་ཉིད་མཛད་ཅིང་གཞུང་གི་་་་་་
བརྗོད་བྱའང་བསྟན་པ་ཡིན་ནོ། །ཞེས་པའི་དོན་ནོ། །
དགོས་པ་ནི། ཞེས་འདིར་དགོས་སོགས་ཆོས་བཞིའི་སྒོ་ནས་བསྟན་པ་
ཡིན་ལ། དགོས་སོགས་ཆོས་བཞི་ནི། དགོས་པ། བརྗོད་བྱ། ཉིང་དགོས།
འབྲེལ་བ་དང་བཞི་ལ་བྱ་ཞིང་། བསྟན་བཅོས་རྣམ་དག་ཡིན་ན་དགོས་
སོགས་ཆོས་བཞི་ཚང་བས་ཁྱབ་བོ། །དགོས་པ་ནི། ཚད་མའི་གཞུང་ནས་
མདུང་ལྔ་སྐྱེད་པུ་གསུམ་རྩྭ་དང་རི་དྭགས་སྦགས་ཏེ་བཟའ་ཞེས་པ་འབྲེལ་མི་
ཆགས་ཤིང་དོན་ཅི་ཡང་མེད་པའི་དཔེ་ཡིན་ལ། མདུང་ལྔ་ཞེས་པ་མཚོན་ཆ་
མདུང་ལྔ་དང༌། སྒྱེད་པུ་གསུམ་ཞེས་པ་ཐབ་རྡོའམ་བ་རྡོ་གསུམ། རྩྭ་དང་རི་
དྭགས་སྦྲགས་ཏེ་བཟའ་སྟེ་བསྲེས་ཏེ་བཟའ་བར་བྱ་ཞེས་པའི་དོན་ཡིན་ཀྱང་།
དེ་ལ་རྒྱུ་མཚན་དང་འབྲེལ་ཅི་ཡང་མི་ཆགས་པ་སྨྱོན་པའི་བླ་རྡོལ་ལྟ་བུ་ཡིན་
པས། ཚད་མའི་གཞུང་ནས་སེའུ་བཅུ་བའི་ངག་བཞིན་འབྲེལ་མི་ཆགས་ཤིང་
དགོས་པ་ཅི་ཡང་མེད་པའི་དཔེ་རུ་བཀོད་པ་ཡིན་ལ། དཔེ་དེ་བཞིན་དུ་བླ་
མའི་གདམས་ངག་རྣམས་ཀྱང་དཔེ་ཆ་འཇོག་སའི་ཀ་པ་ལིར་གོ་རིམ་དང་་་་
གོང་འོག་མ་བསྒྲིགས་པར་ཐོར་བུར་སྤུངས་ཏེ་བཞག་ཚེ། འབྲེལ་མི་ཆགས་
ཤིང་དོན་སྟོན་རྒྱུ་མི་འདུག་པས། སྐྱེས་བུ་ཆེ་འབྲིང་ཆུང་གསུམ་རང་རང་གི་
ཐད་ཀ་ཐད་ཀར་ཕན་ཚུན་ཕྱོགས་བསྒྲིགས་བྱས་ནས་བསྡེབས་ཤིང་བསྒྲིགས་
པ་ཡིན་ནོ་ཞེས་པའི་དོན་ནོ། །



དེ་ཡང་དགོས་པའི་དགོས་པ་ཞེས་པ་ཉིང་དགོས་ཀྱི་དོན་ཡིན་ཞིང་།
གཞན་དོན་དུ་གྱུར་ནས་མངོན་མཐོ་དང་ངེས་ལེགས་ཐོབ་པའོ་ཞེས་པ་སྟེ།
བསྟན་བཅོས་འདི་བརྩམས་པའི་དགོས་པའི་དགོས་པ་གང་ཡིན་ཞེ་ན།
གཞན་དོན་ཏེ་སེམས་ཅན་གཞན་གྱི་ཆེད་དུ་བསྟན་བཅོས་འདི་ཉིད་་
བརྩམས་པ་སྟེ། གཞན་གྱིས་བསྟན་བཅོས་འདི་ཉིད་ལ་ཐོས་བསམ་སྒོམ་
གསུམ་བྱས་པ་ལ་བརྟེན་ནས་མངོན་མཐོ་ལྷ་མིའི་གོ་འཕང་བརྒྱུད་མར་་་་་་
འཐོབ་པར་འགྱུར་བ་དང་། དེ་ལ་བརྟེན་ནས་ངེས་ལེགས་ཏེ་ཐར་བ་དང་
ཐམས་ཅད་མཁྱེན་པའི་གོ་འཕང་ཐོབ་པར་བྱ་བའི་ཆེད་དུའོ་ཞེས་པའི་དོན་
ནོ། །འོ་ན་བསྟན་བཅོས་འདིའི་བརྗོད་བྱ་དགེ་བཤེས་པོ་ཏོ་བའི་གདམས་
ངག་ཡིན་ཞིང་། དེ་རང་ཁོ་ན་ལྟར་ཉམས་སུ་བླང་ན་ཆོག་པས་ཡི་གེར་འབྲི་
མི་དགོས་སོ་སྙམ་ན། དགེ་བཤེས་ཀྱི་ཞལ་ནས་ཏེ་དགེ་བཤེས་དོལ་བའི་ཞལ་
ནས། དེ་བདེན་ཏེ་བེའུ་བུམ་བཤད་ལོ་ཟེར་ནས་ཞེས་པ་སྟེ། རང་ཉིད་ལ་
བསྟན་བཅོས་རྩོམ་པའི་ནུས་པ་མེད་ཀྱང་འདིར་བསྟན་བཅོས་བརྩམས་ཤིང་
གླེགས་བམ་དུ་བསྒྲིགས་སོ་ཞེས་བརྗོད་ཚེ། དམ་པ་གོང་མ་རྣམས་ལ་ངོ་ཚ་
བའི་གནས་སུ་མཆིས་མོད། འོན་ཀྱང་བསྟན་བཅོས་འདི་བརྩམས་པ་ལ་
དགོས་པ་ཆེན་པོ་ཡོད་པས་གླེགས་བམ་དུ་བྲིས་པ་ཡིན་གསུངས་པའོ། །འོ་ན་
དགོས་པ་ཇི་ལྟར་ཆེ་ཞེ་ན། བྱམས་པ་ནས་བརྒྱུད་པའི་གདམས་ངག་སྟེ།
སྟོན་པ་བཅོམ་ལྡན་འདས་ནས་རྗེ་བཙུན་བྱམས་པ་མགོན་པོ་སོགས་རྒྱ་ཆེན་
སྤྱོད་པའི་བརྒྱུད་པ་རིམ་བཞིན་བརྒྱུད་པའི་བླ་མའི་གདམས་ངག་མི་ནུབ་་་་



ཅིང་ཡུན་རིང་དུ་གནས་པར་བྱ་བའི་ཆེད་དུ། གཟུ་ལུམ་སྟེ་ཁུངས་མེད་རང་
བཟོ་བྱས་པ་མིན་ལ། དཔེ་མཁྱུད་དེ་ཆོས་སྟོན་འོས་པ་ལ་སྦ་གསང་མེད་པར་
ཆེད་དུ་བྱ་བའི་གདུལ་བྱ་སྐལ་བ་དང་ལྡན་པ་རྣམས་ལ་ཁ་ཆེམས་ཀྱི་ཚུལ་དུ་
བྲིས་པ་ཡིན་ལ། དེ་ལྟར་བྲིས་པ་ལའང་སྐྱོན་མེད་དེ། སྟོན་པ་བཅོམ་ལྡན་
འདས་མྱ་ངན་ལས་འདས་པའི་རྗེས་སུ་ཕྱི་རབས་གཟུངས་མ་ཐོབ་པ་རྣམས་
ཀྱི་ཆེད་དུ། ཉན་ཐོས་ཆེན་པོ་འོད་སྲུང་ལ་སོགས་པའི་དགྲ་བཅོམ་པ་རྣམས་
ཀྱིས་བཀའ་བསྡུ་རིམ་པ་གསུམ་མཛད་དེ་རྒྱལ་བའི་བཀའ་མཐའ་དག་ཡི་་་་་
གེར་བཀོད་པ་དང་། དེ་ནས་ལྷ་བླ་མ་བྱང་ཆུབ་འོད་ཀྱིས་ཇོ་བོ་ཆེན་པོའི་
ཆོས་གསུངས་པ་ཐམས་ཅད་ཟིན་བྲིས་སུ་བཀོད་པས། ཁྱོད་ནི་བླ་མའི་ཆོས་
ལ་གཅེས་སྤྲས་སུ་འཛིན་པ་རང་ལགས་སོ་ཞེས་ཇོ་བོ་ཆེན་པོ་གང་ཉིད་་་་་་་་
ཐུགས་དགྱེས་པ་བྱུང་བ་དང་། འབྲོམ་སྟོན་པའི་ཞལ་ནས། སྤྱིར་ན་མཉམ་
མེད་ཇོ་བོ་ཆེན་པོས་གསུངས་པའི་ཆོས་གལ་ཆེན་ཟིན་བྲིས་སུ་འགོད་དགོས་
པ་ཤིན་ཏུ་མང་ལ། དེའི་ནང་ནས་ཀྱང་ཁྱད་པར་དུ་བྱེ་བྲག་སྨྲ་བ་སྡེ་བ་བཅོ་
བརྒྱད་དུ་གྱེས་པའི་ཚུལ་ལ་རྟེན་འབྲེལ་ཡན་ལག་བཅུ་གཉིས་ལུགས་འབྱུང་
ལྡོག་གི་གོ་བ་ལེན་སྟངས་མི་འདྲ་བ་རེ་ཡོད་པ་ཇོ་བོ་རྗེས་ཞིབ་མོར་གསུངས་
པ་རྣམས་སྐབས་དེར་ཟིན་བྲིས་སུ་མ་བཀོད་པས་ད་ལྟ་བརྗེད་སོང་གསུངས་
ནས་ཐུགས་ངལ་མཛད་པ་སྟེ་ཐུགས་ཚེགས་མཛད་པ་དང་། བཀའ་གདམས་
པའི་དགེ་བཤེས་ལྷབ་ཆུང་སྟོན་པ་བྱ་བའི་གྲོགས་ཤིག་གིས་ཤོག་གུའི་སྟེང་དུ་
ཟིན་བྲིས་སུ་འདེབས་བཞིན་པ་ལ། དགེ་བཤེས་ཀྱི་ཞལ་ནས། ཁྱོད་ཀྱིས་ཤོག་



གུ་དཀར་པོའི་སྟེང་དུ་ཟིན་བྲིས་འདེབས་པ་ཡིན་ནམ། ངས་དམར་རུ་ལ་
བྲིས་ནས་ཡོད་ཅེས་པ་ངས་ཤོག་གུ་དམར་པོ་སྟེ་སེམས་སྟེང་དུ་བྲིས་ནས་་་་་་
ཡོད་ཅེས་པའི་དོན་ཡིན་ལ། ཕྱིས་བག་རེ་བསྙེལ་ཞེས་པ་རྗེས་སུ་སྔར་ཤོག་གུ་
དམར་པོ་སྟེ་སེམས་སྟེང་དུ་བྲིས་པ་ཅུང་ཟད་བརྗེད་ལ། སྔར་ཤོག་གུ་དཀར་
པོའི་སྟེང་དུ་ཟིན་བྲིས་སུ་བཏབ་པའི་གྲོགས་དེས་ད་དུང་མ་བརྗེད་པར་་་་་
འདུག་པ་ལ། ཁོང་ཉིད་ཀྱིས་ཀྱང་དེ་ལ་བལྟས་ནས་ཐུགས་དགྱེས་དགྱེས་
དང་ཟིན་བྲིས་སུ་བཀོད་ཅེས་པ་དང་། དེ་ཡང་དགེ་བཤེས་སྤྱན་སྔ་བ་སྟེ་
འབྲོམ་སྟོན་པའི་སྐུ་མདུན་པ་དགེ་བཤེས་སྤྱན་སྔ་བ་ཚུལ་ཁྲིམས་འབར་རྣམ་
པ་ཀུན་ཏུ་ཐུགས་དམ་ཉམས་བཞེས་རྩེ་གཅིག་ཏུ་མཛད་པས་ཆོས་བག་རེ་་་་
བསྙེལ་བ་སྟེ་གསུངས་པའི་ཆོས་ཅུང་ཙམ་རེ་བརྗེད་པ་ལ། འབྲོམ་སྟོན་པའི་
ཞལ་ནས། ཁོ་བོས་ཆོས་གསུང་བ་ལ་ད་ཡི་གེར་ཕྲིས་གསུངས་པས་ཆོས་
གསུངས་མ་ཐག་ཏུ་ལག་པའི་ཕྱག་ངར་སྟེང་དུ་བྲིས་ཤིང་དེ་ནས་རིམ་གྱིས་་་
ཤོག་གུའི་སྟེང་ཕབ་པར་གསུངས། དེ་ནས་ཇོ་བོ་བདུད་རྩི་འཁྱིལ་བའི་སྒྲུབ་
ཡིག་གསུངས་མ་ཐག་ཏུ། རྡོ་རྗེ་རྡོ་རྗེ་རལ་གྲི་དང་། །དྲིལ་བུ་རིན་ཆེན་པདྨོ་
སོགས་ཕྱག་མཚན་རྣམས་བརྗེད་འགྲོ་བར་དོགས་ནས་ལག་པའི་ཕྱག་ངར་་་་
སྟེང་དུ་བྲིས་པ་དང་། ཆོས་ཀྱི་དོན་ལ་བསམ་པའི་དུས་སུ་དགེ་བཤེས་ཀྱིས་
ཆོས་རང་གི་སེམས་ལ་དྲན་པ་དང་ཤར་བ་རྣམས་བརྗེད་འགྲོ་བར་དོགས་་་་
ནས། དེ་ཡི་བར་དུ་ས་སྐྱོར་ལོགས་ལ་འབྲི་ཞེས་པ་སྟེ་གྱང་གི་ལོགས་སུ་ཡི་
གེར་བྲིས་པ་ཡིན་ཞེས་པ་དང༌། དེ་ཡང་གདམས་ངག་ལེགས་པ་ཞིག་མཐོང་
29



མ་ཐག་ཏུ་ཡི་གེར་འབྲི་རྒྱུ་ཞིག་སྣང་གསུངས་པ་དང༌། ཡང་རྒྱ་གར་འཕགས་
པའི་ཡུལ་དུ་བྱམས་པ་སྒོམ་པའི་རྣལ་འབྱོར་པ་རྣམས་གདམས་ངག་རིལ་བ་
སྤྱི་བླུགས་སུ་བཅུག་ནས་ཏེ་དམ་ཚིག་གི་རྫས་སོགས་འཇོག་སའི་སྣོད་ཁ་སྦྱར་
ཟ་མ་ཏོག་གི་ནང་དུ་བཅུག་ནས་ཐུན་གྱི་སྐབས་སུ་བྱམས་པའི་རྣལ་འབྱོར་་་
སྒོམ་ཞིང་། ཐུན་མཚམས་སུ་གདམས་ངག་རྣམས་ལྟ་བ་ཡིན་པས་ཡི་གེར་
བྲིས་པ་ལ་ཉེས་པ་མེད་གསུངས་ལ། འོ་ན་བླ་མའི་གདམས་ངག་དེ་དག་ཚིག་
ལྷུག་ཏུ་བྲིས་ན་ཆོག་ཀྱང་ཚིགས་བཅད་དུ་བཀོད་པ་མི་རིགས་སོ་སྙམ་ན།
དེར་སྐྱོན་མེད་དེ། རྣལ་འབྱོར་པ་ཤེས་རབ་རྡོ་རྗེའི་ཞལ་ནས། ངས་བླ་མའི་
གདམས་ངག་གོ་སླ་བར་བྱ་བའི་ཕྱིར་དུ་ཚིགས་བཅད་དུ་བསྡེབས་ནས་ཡོད་
གསུངས་ཏེ། ཐམས་ཅད་མཁྱེན་པའི་གྲོང་ཁྱེར་དུ། །འགྲོ་དགོས་པས་ན་འགྲོ་
བར་བྱ། །ཞེས་པ་ལ་སོགས་པའོ། །ཞེས་བླ་མའི་གསུང་སོགས་ཡི་གེ་དང་
བསྟན་བཅོས་སུ་བཀོད་ཆོག་པར་རིགས་པས་སྒྲུབ་པ་ཡིན་ནོ། ། །
འོ་ན་ཚིག་འཐེང་བོར་བསྡེབས་པ་ཇི་ལྟར་ཡིན་སྙམ་ན། ཞེས་པའི་
འཐེང་བོ་ནི་མིའི་རྐང་བ་མི་སྙོམས་པ་ལ་འཐེང་བོར་འགྲོ་བ་ཟེར་བ་བཞིན་
དུ། : འདིར་ཚིགས་བཅད་ཀྱི་ཚིག་རྐང་རེ་ལ་ཚེག་ཁྱིམ་བརྒྱད་རེ་ཡོད་པ་ལ་
ཚིག་འཐེང་བོར་བསྡེབས་པ་ཞེས་བྱ་ཞིང་། འོ་ན་ཚེག་ཁྱིམ་མི་སྙོམས་པ་ཚིག་
འཐེང་བོར་བསྡེབས་པ་ཇི་ལྟར་ཡིན་སྙམ་ན། བཅོམ་ལྡན་འདས་ཀྱིས་
གསུངས་པའི་སའི་སྙིང་བོ་འཁོར་ལོ་བཅུ་བའི་མདོ་ཡང་ཚེག་ཁྱིམ་བརྒྱད་་་་་་
ཅན་གྱི་ཚིག་འཐེང་བོར་བསྡེབས་ཡོད་པས། འདིར་དེའི་རྗེས་སུ་འབྲངས་
30



ནས། ཡོན་ཏན་ཀུན་གྱི་གཏེར་དུ་གྱུར་པའི། །ཞེས་ཚེག་ཁྱིམ་བརྒྱད་ཅན་གྱི་
གཞུང་དུ་བྱས་པ་ཡིན་ལ། དེ་ཡང་བརྗོད་དོན་གལ་ཆེ་བ་རྣམས་བྲིས་པ་མ་
གཏོགས། ཅི་ཐོད་ཐོད་དེ་ཅི་བྱུང་བྱུང་ངམ་གང་དྲན་དྲན་བྲིས་པ་མིན་ནོ། །
དམ་པའི་ཆོས་ཟིན་བྲིས་སུ་བཀོད་པའམ་ཡང་ན་བསྟན་བཅོས་སུ་རྩོམ་པ་་་་
གང་ཡིན་ཀྱང་། བླ་མའི་གདམས་ངག་དང་རྒྱལ་བའི་བཀའ་བསྟན་བཅོས་
རྣམ་དག་རྣམས་དང་མི་འགལ་བ་ཞིག་འབྲི་དགོས་པས། འདི་ནི་དགེ་
བཤེས་པོ་ཏོ་བའི་གསུང་སྒྲོས་ལྷད་མེད་པ་སྟེ་བསྲེས་ལྷད་མེད་པ་ཡིན་ཞིང་།
སྤྱན་སྔ་བ་དང་ཕུ་ཆུང་བའི་གསུང་ཙིག་གེ་བ་སྟེ་ཅུང་ཟད་ཙམ་ལས་མེད་་་་་
པས་ཡོན་ཏན་ཐམས་ཅད་དགེ་བའི་བཤེས་གཉེན་ལ་རག་ལས་པ་ཡིན་ལ།
འོ་ན་རག་ལས་པ་དེ་ཇི་ལྟར་ཤེས་ཤེ་ན། ་ དགེ་བཤེས་རིན་པོ་ཆེ་སྟེ་འབྲོམ་
སྟོན་པས་འདི་སྐད་གསུངས་པའི་ཕྱིར་རོ་ཞེས་དགེ་བཤེས་པོ་ཏོ་བས་་་་་་་་
གསུངས་པ་ཡིན་ཞེས་པའོ། །
འོ་ན་པོ་ཏོ་བ་རང་ཇི་ལྟ་བུ་ཞིག་ཡིན་སྙམ་ན། ཞེས་པ། དེས་ན་དགེ་
བཤེས་པོ་ཏོ་བ་ཁོང་རང་དོན་དངོས་སུ་ཇི་ལྟ་བུ་ཡིན་ཞེ་ན། ཁོང་རང་
དངོས་པོའི་གནས་ཚོད་ལ་གནས་བརྟན་ཡན་ལག་འབྱུང་གི་སྤྲུལ་བ་ཡིན་ན་
ཡང་། ཐུན་མོང་སྣང་ཚོད་དུ་བྱམས་སྙིང་རྗེ་སོགས་སྐུ་ཚེ་དེ་ལ་བློ་སྦྱངས་པ་
མ་ཡིན་པར་སྐྱེས་ཐོབ་སྟེ་ཐོག་མ་ཉིད་ནས་ལྷན་སྐྱེས་སུ་ཐུགས་རྒྱུད་ལ་་་་་་་
མངའ་བས། ལི་མོ་སྟེ་དགེ་བཤེས་པོ་ཏོ་བའི་ཡུམ་གྱི་མཚན་དང་། ལི་མོའི་
བུ་སྟེ་དགེ་བཤེས་པོ་ཏོ་བའི་མཚན། ང་ལས་ལ་མི་འཁང་ཞེས་པ་སྟེ་པོ་ཏོ་བ་



ཁོང་རང་ཐ་ན་མི་གཉིས་ལྷན་དུ་འགྲོགས་ཏེ་སོང་ན་ཡང་། མི་འདི་གཉིས་
དང་མཐུན་པོ་ཡོང་ན་སྙམ་པའི་ཀུན་སློང་ངམ་ཐུགས་དགོངས་ལྷན་སྐྱེས་ཏེ་
རང་བཞིན་དུ་མངའ་བ་ལས། རང་ལས་གཞན་པའི་སེམས་ཅན་ལ་མི་
དགའ་བ་དང་མི་མཐུན་པ་སོགས་གཏན་ནས་མི་མངའ་བས་ན། དགེ་
བཤེས་ཤ་ར་བས། བརྡ་ཕྲད་ཚུན་ཆད་བྱིས་པའི་དུས་ཉིད་ནའང་། །གཞན་
གྱི་བདེ་སྡུག་ཐུན་མོང་ཉིད་དུ་གྱུར། །ཅེས་བསྟོད་པ་མཛད་པར་གསུངས་
སོ། །དེ་ཡང་དགེ་བཤེས་པོ་ཏོ་བའི་ཡབ་དེ་བོན་པོ་ཡིན་པས། དགེ་བཤེས་
ཀྱིས་ཀྱང་བྱིས་པ་ཙ་ན་སྟེ་དགེ་བཤེས་པོ་ཏོ་བ་ཁོང་རང་བྱིས་པའི་དུས་སུ།
ཡབ་ཀྱིས་བོན་པོའི་ཆོ་ག་འདྲ་བ་མཛད་པ་ལ་གང་ཉིད་ཐུགས་མ་མཉེས་་་་་
པའི་བཀའ་སྩལ་ཡང་ཡང་གསུངས་སོ་ཞེས་པའོ། །དེ་ཡང་དེ་ཙ་ན་སྟེ་རེ་
ཞིག་ཤར་བ་པ་ཤཱཀ་དབང་བྱ་བའི་སྔགས་རྙིང་མ་མཁན་ཞིག་ཤི་བའི་སྤུར་་་་
སྦྱོང་བ་ལ་འཇའ་དང་འོད་ལ་སོགས་བྱུང་བ་གཟིགས་ཏེ་ཡབ་ལ་དྲིས་པས།
སྒོམ་ཆེན་ཞིག་གྲོངས་པ་ཡིན་ཟེར་བས། དེ་འདྲའི་སྒོམ་ཆེན་པ་ཞིག་ངས་
ཀྱང་བསླབས་ན་འོང་སྙམ་པའི་ཐུགས་དགོངས་ཤིག་བྱུང་ནས། ཡབ་ཀྱི་
མཆོད་གནས་སྦ་སྒོམ་བྱ་བ་ཞིག་ཡོད་པ་དེ་ལ་སྒོམ་ཞིག་བསླབ་པར་ཞུ་བྱས་
པ་ལ། མཆོད་གནས་དེའི་ཞལ་ནས། ཁྱོད་སྒོམ་གཤའ་མར་བྱེད་ན་ཞེས་པ་
སྟེ་ཁྱོད་རང་སྒོམ་རྣམ་པར་དག་པ་ཞིག་བྱེད་བསམ་ན། ཆོས་ཨེན་ཞིག་ཉན་
དགོས་ཞེས་པ་སྟེ་ཆོས་ཅུང་ཙམ་ཞིག་ཉན་དགོས་ལ། དེ་ལྟ་མིན་ན་སྒོམ་ཆེན་
གྱི་སྒོམ་མཆན་ཁུང་བས་ཕུ་ཐག་ཐུང་ཞེས་པ་སྟེ་དཔུང་བའི་མཆན་ཁུང་་་་་་་
I



བཞིན་དུ་ཕུགས་མི་རིང་བའམ་ཕུགས་མེད་གསུངས་པ་ལ་བརྟེན་ནས། ཁུ་
བརྩོན་འགྲུས་སོགས་ལ་བརྟེན་ནས་ཚད་མ། ཕར་ཕྱིན། འདུལ་བ། མངོན་
པ་མཛོད་བཅས་མཚན་ཉིད་ཀྱང་མང་དུ་གསན་སྦྱོང་མཛད་པར་གསུངས།
དེ་ཡང་གོང་འདིར་སྒོམ་ཞེས་བྱ་བ་ཉམས་ལེན་གྱི་དམིགས་རྣམ་སྐྱོང་བ་ལ་
གོ་ཞིང་སྒོམ་དང་གོམས་གཉིས་དོན་གཅིག་ཏུ་གོ་དགོས་ཏེ། མངོན་རྟོགས་
རྒྱན་ལས། ཡང་དང་ཡང་དུ་སེམས་པ་དང༌། །འཇལ་དང་ངེས་རྟོག་སྒོམ་
པའི་ལམ། །ཞེས་གསུངས་པ་བཞིན་ཀུན་རྫོབ་བྱང་ཆུབ་ཀྱི་སེམས་ཀྱིས་ཟིན་
པའི་སྒོ་ནས་སྟོང་ཉིད་མངོན་སུམ་དུ་གསར་དུ་རྟོགས་པ་ལ་མཐོང་ལམ་་་་་
དང་། སྟོང་ཉིད་མངོན་སུམ་དུ་རྟོགས་པ་དེ་ཉིད་ཡང་དང་ཡང་དུ་གོམས་
པར་བྱེད་པ་ལ་སྒོམ་ལམ་ཞེས་བརྗོད་ལ། དེའི་ཕྱིར་ལོ་ཙཱ་བས་བསྒྱུར་གཞུང་
ལས་ཀྱང་སྒོམ་དང་གོམས་གཉིས་འདྲ་བའམ་ གདམ་ངར་བསྒྱུར་བ་ཡིན་
ནོ། །དེ་ཡང་སྒོམ་དེ་ལ་དཔྱད་སྒོམ་དང་འཇོག་སྒོམ་གཉིས་སུ་དབྱེ་ལ། ང་
ཚོས་མཚན་ཉིད་ཀྱི་རྩོད་པ་སོགས་དཔྱད་སྒོམ་དང་། སྐབས་བབ་ཀྱི་
དམིགས་པའི་དོན་ལ་སེམས་རྩེ་གཅིག་ཏུ་མཉམ་པར་འཇོག་པའི་བློ་ཞིག་ལ་
འཇོག་སྒོམ་ཞེས་བརྗོད་ལ། དེ་ཡང་འཇོག་སྒོམ་མཚན་ཉིད་པ་འོང་བ་ལ་ཞི་
གནས་ཐོབ་དགོས། ཞི་གནས་མ་ཐོབ་པར་འཇོག་སྒོམ་ཡོང་མི་སྲིད། དེ་བས་
འདིར་བརྗོད་པའི་སྒོམ་ཞེས་བྱ་བ་ནི་དམིགས་རྣམ་སྐྱོང་བ་ལ་གོ་དགོས་སོ། །
དེ་ཡང་འདིར་ཁྱོད་སྒོམ་གཤའ་མར་ཏེ་རྣམ་དག་ཅིག་བྱེད་བསམ་ན། །
ཆོས་ཨེན་ཅིག་ཉན་དགོས་ཞེས་པ་ཅུང་ཙམ་ཞིག་ཉན་དགོས་ཞེས་པ་སྟེ།



ཐོག་མར་དགེ་བའི་བཤེས་གཉེན་གྱི་མདུན་ནས་ཐོས་བསམ་དཔེ་ཁྲིད་རྒྱུ་་་་
ཆེན་པོ་ཞིག་མ་ནུས་ཀྱང་ཐོས་པ་ཅུང་ཙམ་ཞིག་བྱ་དགོས་ལ། གལ་ཏེ་ཐོས་
པ་ཅུང་ཙམ་ཡང་མེད་པར་སྒོམ་རྣལ་མ་ཞིག་ཡོང་མི་སྲིད་དེ། ཇི་སྐད་དུ།
ཐོས་པ་མེད་པའི་སྒོམ་པ་དེ། །ལག་རྡུམ་བྲག་ལ་འཛེག་པ་འདྲ། །ཞེས་
གསུངས་པའི་ཕྱིར་རོ། ། །
ཡང་གོང་འདིར་དེ་མིན་ན་སྒོམ་ཆེན་གྱི་སྒོམ་མཆན་ཁུང་བས་ཕུ་ཐག་
ཐུང་ཞེས་པ་སྟེ་དཔུང་བའི་མཆན་ཁུང་བཞིན་དུ་ཕུགས་མི་རིང་བའམ་་་་་་
ཕུགས་མེད་ཅེས་གསུངས་པའི་ཕུགས་མེད་པའི་རྒྱུ་མཚན་དེ་གང་ཡིན་ཞེ་ན།
དེ་ཡང་བསྒོམ་པར་བྱ་བའི་གནས་གང་ཞིག་ཡིན་ཀྱང་དེའི་ཕན་ཡོན་དང་་་་
ཉེས་དམིགས། ངོ་བོ་དང་རབ་དབྱེ། གེགས་སེལ་དང་བོགས་འདོན་ལ་
སོགས་པ་ཐམས་ཅད་རང་རྒྱུད་ལ་ངེས་སུ་བཅུག་ནས་སྒོམ་ན་བློ་སྐྱེད་དང་་་
ནུས་པ་ཐོན་སླ་ལ། དེ་ལྟ་མིན་ཚེ། སེམས་བསྐྱེད་པ་ནི་གཞན་དོན་ཕྱིར། །
ཡང་དག་རྫོགས་པའི་བྱང་ཆུབ་འདོད། །ཅེས་པའང་ཚིག་འབྲུ་ཙམ་ལས།
ཡང་དག་པའི་བྱང་ཆུབ་སྒོམ་པ་ལ་ཕུགས་མི་ཆོད་དོ། །
དེ་ནས་བྲག་རྒྱབ་ཅེས་པའི་ཡུལ་དེར་སློབ་གཉེར་ཡུན་ཐུན་ཞིག་མཛད་
པ་ལ་ཕན་པ་ཤིན་ཏུ་ཆེན་པོ་བྱུང་སྟེ། བསྒོམ་པའི་ཆེད་དུ་བཀའ་འགྱུར་ཁྲོད་
ཀྱི་མདོ་མང་སྟེ་བཀའ་འགྱུར་ལས་འདུལ་བ་དང་། དཀོན་བརྩེགས། ཕལ་
ཆེན། རྒྱུད་འབུམ། ཤེར་ཕྱིན་བཅས་ལོགས་སུ་བཀར་ཤུལ་དུ་བཞུགས་པ་ལ་
མདོ་མང་ཟེར་ལ། དེ་ལ་ཡང་གཟིགས་རྟོག་དང་ཐོས་པ་བྱས་པའི་ཕྱག་ལེན་
ག་
ཅན



མཛད་པར་གསུངས་ཤིང་། ། དེའི་བར་ལ་དགེ་འདུན་སྤྱི་ཡི་ཞལ་ཟས་ཀྱི་
བཞེས་འཕྲོ་ལྷག་པ་ཞོ་ཤལ་ཅིག་སྟེ་ཞོ་ཟས་ཕོར་བ་གང་མ་གཏོགས་དགེ་་་་་
འདུན་གྱི་ལྷག་མ་ཅུང་ཟད་གསོལ་མ་མྱོང་སྟེ་ལོངས་སུ་མ་སྤྱད་ཟེར་ཏེ། འོ་
སྐོལ་དེའི་དུས་སུ་འཕྲལ་ཐེས་ཕུགས་ཐེས་ཐམས་ཅད་གཅོད་དོ་ཞེས་པ།
དགེ་འདུན་གྱི་ཞལ་ཟས་ལྷག་མ་ལ་ཟ་གང་ཐུབ་དང་འཐུང་གང་ཐུབ་ཀྱིས་་་་
ལོངས་སུ་སྤྱད་ན་ཉེས་པ་ཤིན་ཏུ་ཆེ་ཞིང་། ། སྲེ་མོང་ངམ་ནེའུ་ལེའི་གཏམ་
རྒྱུད་དུ་འགྲོ་ཉེན་ཆེ་བ་ཡིན་གསུངས་ཞེས་པའོ། །གཉེར་དེ་ཐོན་ནས་ངེས་པ་
སྟེ་དགེ་བཤེས་པོ་ཏོ་བས་སློབ་གཉེར་གྲུབ་ནས་རྭ་སྒྲེང་དགོན་པར་དགེ་་་་་
བཤེས་སྟོན་པ་ཅན་ཏེ་འབྲོམ་སྟོན་པའི་སྐུ་མདུན་དུ་དབྱར་དགུན་གཅིག་་་་་
ཙམ་ལ་བཞུགས་ཏེ། སྒོམ་ཞིག་ཞུས་ནས་ཁམས་སུ་ཕྱིན་ལ་མིང་རུས་ཚུན་
ཆད་སྤོས་ལ་སྒོམ་ཡིན་པ་ཞིག་བྱ་སྙམ་ནས། ། གཙང་སྟོན་དང་ཁོང་རྣམ་པ་
གཉིས་ཀ་འགྲོགས་ནས་ལམ་ཡོགས་ཏེ་ལམ་ཞོར་དུ་ལ་རྒྱལ་ཞེས་པའི་ས་ཆར་
གླན་ཚུལ་བྱང་ཞེས་པ་སྟེ་གླན་ཞེས་པ་རུས་མིང་དང༌། ཚུལ་བྱང་ཞེས་པ་
ཚུལ་ཁྲིམས་བྱང་ཆུབ་ཏེ་གླན་ཚུལ་ཁྲིམས་བྱང་ཆུབ་ཅེས་པ་གང་ཉིད་ཀྱི་ཀློག་
གི་སློབ་དཔོན་ཡིན་པས། ཞེ་ས་ལ་བྱོན་པ་སྟེ་སློབ་དཔོན་ལ་མཇལ་དུ་བྱོན་
ཞེས་པའོ། །དེ་ནས་རྭ་སྒྲེང་དུ་བྱོན་པ་ལ། ཁྱེད་རང་དུག་ཆས་ཏེ་སྤྲང་པོའི་
ཆས་སུ་ཞུགས་ནས་གང་དུ་འགྲོ་རྒྱུ་ཡིན་ཞེས་གསུངས་ལ། དེ་ནས་འབྲོམ་
སྟོན་པ་དང་མཇལ་བ་ལ། བྲག་རྒྱབ་ཀྱི་དཔོན་པོས་དགེ་བཤེས་སྟོན་པ་ལ་ཞུ་
འཕྲིན་བཏང་སྟེ་ཁྱེད་ཉིད་ཀྱི་སྐུ་མདུན་དུ་ང་ཡི་མི་ཞིག་སོང་བ་དེ། གང་



སར་འགྲོར་མ་བཅུག་པར་དེ་གར་གནས་ཚང་ཞིག་གཏོང་དགོས་ཞེས་་་་་་
འཕྲིན་ཡང་འབྱོར་ཡོད་པར་གསུངས་སོ། །དེ་ནས་དགེ་བཤེས་སྟོན་པ་ལ་
ཆོས་ཞུས་པས། འཕྲིག་ཚུད་པ་སྟེ་ངེས་པ་རྙེད་པའམ་ཐུགས་སུ་ཆུད་པ་བྱུང་
བར་བརྟེན། ཁམས་ཕྱོགས་སུ་འགྲོ་བའི་བསམ་པ་ཅི་ལ་ཡང་ཆོད་དེ་འགྲོ་
འདོད་ཀྱི་བསམ་པ་ལྟ་ཅི་སྨོས་ཞེས་པ་སྟེ་འགྲོ་འདོད་གཏན་ནས་མ་བྱུང་་་་་་
བར་མ་ཟད། འོག་དེ་ན་སྟེ་རྭ་སྒྲེང་དགོན་པའི་ཉེ་འདབས་ན། རེ་སྣ་སྟེ་རི་
གདོང་ཞིག་ཡོད་པ་དེ་ཡི་མན་ཆད་དུའང་བརྒལ་མ་ཕོད་པར་འབྲོམ་སྟོན་་་་་
པའི་དྲུང་དུ་ལོ་ངོ་བདུན་གྱི་རིང་ལ་ཁོང་གི་ཞབས་པད་རྒྱུན་ཆགས་སུ་ཚུལ་
བཞིན་དུ་བསྟེན་ནས་ཐེག་པ་ཆེན་པོའི་ལམ་ལ་སློབ་གཉེར་གང་ལེགས་་་་་་་
མཛད་པ་ལ། དགེ་བཤེས་སྟོན་པའི་ཐུགས་ཀྱང་ཁེངས་པ་སྟེ་ཐུགས་ཟིན་པ་
བྱུང་བས། ང་ཚོའི་བ་འོ་ཐང་ཞེས་པའི་ས་ཆ་འདིར་ཇི་ལྟ་བུའི་མི་ཆེན་པོ་སྟེ་
གང་ཟག་ཁྱད་དུ་འཕགས་པ་ཞིག་བྱོན་པར་འདུག་ཅེས་བསྔགས་བརྗོད་་་་
ཀྱང་ཡང་ཡང་གསུངས་པ་ལགས་སོ་ཞེས་པའོ། །
དེ་ནས་དགེ་བཤེས་སྟོན་པ་སྐུ་མྱ་ངན་ལས་འདའ་པའི་ཚུལ་སྟོན་པའི་
སྐབས་སུ། གང་ཉིད་ཀྱི་དབུ་དགེ་བཤེས་པོ་ཏོ་བའི་སྐུ་པང་དུ་བཞག་ནས་
བཞུགས་པའི་ཚེ། དེར་དགེ་བཤེས་པོ་ཏོ་བའི་ཐུགས་དགོངས་ལ། ད་ཁོང་
རང་ཞལ་མི་བཞུགས་སྙམ་པ་དང༌། གང་ཉིད་ཞལ་མ་བཞུགས་པའི་ཚེ་ན་ང་
རང་དཔེར་ན་འཇིགས་སར་སྐྱེལ་མས་བོར་བ་བཞིན་དུ་རང་གཅིག་པུར་་་་་
འདུག་དགོས་པའི་དུས་ཤིག་འོང་ངེས་པ་ལ། ད་ཕྱིན་སྐྱབས་པའི་མགོན་སུ་
36
-
，
-
-
-
-
-
-
.
i.



ལ་བརྟེན་ཞེས་ཐུགས་ངལ་གྱིས་སྤྱན་ཆབ་གོང་པའི་རྩ་ན་མར་ཉིལ་གྱིས་བྱུང་
བ་སྟེ་ལཱའི་གོང་བའི་སྟེང་ནས་མར་ཐིགས་པ་ལ། དགེ་བཤེས་སྟོན་པས་
མཁྱེན་ཏེ། ངས་ཁྱོད་ཀྱི་རྟེན་ས་སུ་ཡང་མ་མཐོང་བ་སྟེ་འབྲོམ་སྟོན་པ་བདག་
གིས་པོ་ཏོ་བ་ཁྱོད་ཀྱིས་རྗེས་སུ་མཚན་ཉིད་ཚང་བའི་དགེ་བའི་བཤེས་གཉེན་
བསྟེན་ས་གཞན་སུ་ཡོད་མ་མཐོང་བས་ན། ད་ཕན་ཆད་གནས་དབེན་པར་
སྒྲུབ་པ་མཛད་པ་ལ། ། རང་གཅིག་པུར་མ་བཞུགས་པར་མི་གསུམ་ཡན་
ཆད་དང་མི་ལྔ་མན་ཆད་དཔུང་གདང་ཆོས་ཞེས་པ་སྟེ་མི་གསུམ་ཡན་ཆད་་་་
དང་མི་ལྔ་མན་ཆད་ཀྱི་གྲོགས་དང་ལེགས་པར་འགྲོགས་ནས་ཉམས་ལེན་ལ་
བརྩོན་པར་གྱིས་ཞེས་པའོ། །དེ་ཡང་གནས་དབེན་པ་འགྲིམ་པ་ལ་བློའི་
བརྟན་པ་མ་ཐོབ་པའི་གང་ཟག་ཅིག་ཡིན་ཚེ་གྲོགས་དང་འགྲོགས་ན་བཟང་
བས་རྣམ་པ་ཀུན་ཏུ་གྲོགས་དང་འགྲོགས་དགོས་པ་ཡིན་ནོ། །དེ་ཡང་རྐྱེན་ཅི་
འདྲར་ཕྲད་ཀྱང་བློ་འགྱུར་བ་མེད་ཅིང་བརྟན་པ་ཐོབ་པའི་གང་ཟག་ཅིག་་་་
ཡིན་ཚེ་གྲོགས་མེད་པར་རང་གཅིག་པུར་གནས་དབེན་པ་བསྟེན་ན་བཟང་
སྟེ། དཔེར་ན། རྗེ་བཙུན་མི་ལ་ལྟ་བུ་ལ་མཚོན་ན་བརྟན་པ་ཐོབ་པའི་
གང་ཟག་ཡིན་པས་གྲོགས་མེད་པར་རང་གཅིག་པུར་བཞུགས་ན་ལེགས་པ་
བཞིན་ནོ། །བརྟན་པ་མ་ཐོབ་ཅིང་རྐྱེན་དང་འཕྲད་ན་སེམས་ཉོན་མོངས་
པའི་དབང་དུ་འགྲོ་སླ་བའི་གང་ཟག་ལྟ་བུ་ཡིན་ཚེ། རྣམ་པ་ཀུན་ཏུ་གྲོགས་
དང་འགྲོགས་ན་ལེགས་སོ། ། ་
དེ་ཡང་དགེ་བའི་བཤེས་གཉེན་མདོ་སྡེ་ལ་གྱིས། ཞེས་པ་པོ་ཏོ་བ་ཁྱོད་



རང་དགེ་བའི་བཤེས་གཉེན་གཞན་ལོགས་སུ་བསྟེན་མི་དགོས་པར་མདོ་སྡེ་
ལ་སྟེ་རྒྱལ་བའི་བཀའ་ཚད་མ་དང་དེའི་དགོངས་འགྲེལ་གྱི་བསྟན་བཅོས་་་་
ཚད་མ་རྣམས་ལ་དགེ་བའི་བཤེས་གཉེན་བཞིན་དུ་བསྟེན་དགོས་པར་མ་་་་་
ཟད། སེམས་རྒྱུད་བཟང་བོ་གྱིས་དང་ཁྱད་པར་ཅན་དང་འཕྲད་དེ་འོང་
ཞེས་པ་ཁྱད་པར་ཅན་དང་འཕྲད་ནས་འོང་ངོ་ཞེས་པའོ། །མདུན་ན་ཇོ་བོ་
ལེགས་ཡོད་པ་ཞེས་པ་འབྲོམ་སྟོན་པའི་སྐུ་མདུན་དུ་དགེ་བཤེས་པོ་ཏོ་བ་་་་་
བཞུགས་ཡོད་པས། འབྲོམ་སྟོན་པས་ཁོང་ལ་སེམས་བཟང་བོ་བྱང་ཆུབ་ཀྱི་
སེམས་ལ་ཟེར་བ་མ་ལགས་སམ་ཞེས་གསུངས་པ་ལ། དེར་པོ་ཏོ་བས་དེ་ཡིན་
མོད། སྔོན་ཆད་ཐེག་པ་ཆེན་པོའི་ལམ་གྱི་འཇུག་སྒོ་དང་གཞུང་ཤིང་ལྟ་བུ་
བྱང་ཆུབ་ཀྱི་སེམས་རིན་པོ་ཆེ་ཡིན་པ་མ་གོ་རྒྱུ་མེད་མོད་ཀྱང་། འབྲོམ་སྟོན་
པས་དེ་སྐད་གསུངས་པ་དེ་ཡིས་བདག་གི་སེམས་ལ་གསལ་བཏབ་པ་དང་་་་
འདྲ་བ་ཞིག་བྱུང་ཞེས་པའོ། །དེའི་ཐབས་ལྐོག་ཏུ་མན་ངག་ཏུ་ཡང་གསུངས་
ཞེས་པ་འབྲོམ་སྟོན་པས་ཤིན་ཏུ་གསང་བའི་སྒོ་ནས་བྱང་ཆུབ་སེམས་སྦྱོང་གི་
གདམས་པའམ་བྱང་ཆུབ་ཀྱི་སེམས་རྒྱུད་ལ་འཁྲུངས་བའི་ཐབས་དང་མན་་་་
ངག་ཟབ་མོ་པོ་ཏོ་བ་གཅིག་པུ་ལའང་གསུངས་ལ། སློབ་མའི་ཚོགས་སུའང་
མདོ་དང་རྒྱུད་ཀྱི་ལུང་ལ་སྦྱར་ཞིང་བསྟན་བཅོས་ཚད་མའི་ལུང་ཁུངས་དང་
བཅས་ཏེ་བཤད་པ་རྒྱས་པ་མན་ངག་གི་ཚུལ་དུའང་གསུངས་སོ་ཞེས་པའོ། །
དེ་ཡང་དེའི་ཐབས་ལྐོག་ཏུ་མན་ངག་ཏུའང་གསུངས་ཞེས་པ་འདི་ལ་ད་དུང་
གོ་རྒྱུ་མང་པོ་ཞིག་འདུག་ཀྱང་། ཆ་ཤས་ཙམ་ཞིག་ཞུ་ན། བྱང་ཆུབ་ཀྱི་སེམས་



ན
རང་རྒྱུད་ལ་སྐྱེ་བར་བྱ་བ་ལ་ཚོགས་བསག་སྒྲིབ་སྦྱོང་གལ་ཤིན་ཏུ་ཆེ་ལ།
ཚོགས་བསག་སྒྲིབ་སྦྱོང་ཡང་སྒོ་སྣ་ཚོགས་སུ་འདུག་སྟེ། དཔེར་ན། དབྱར་
ཁའི་དུས་སུ་རང་ཉིད་གང་དུ་འགྲོ་བའི་ལམ་ཁར་མཛེས་པའི་ཡུལ་ལྗོངས་་་་་
དང་། དྭངས་པའི་ཆུ་ཕྲན་དང་མཚོ་རྫིང་། སྔོ་ལྗང་གི་འདབ་ལོ་དང་མེ་ཏོག་
བཞད་པ། འབྲས་བུ་སྨིན་པའི་སིལ་ཏོག་ལ་སོགས་པ་དང་འཕྲད་པའི་ཚེ་ན།
བདག་གཞན་མ་དང་ས་གཞི་སྤོས་བྱུགས་མ་རེ་གསུངས་ནས་དཀོན་མཆོག་
ལ་མཆོད་པ་འབུལ་ཆོག་ལ། དེ་ལྟར་མཆོད་པའི་དངོས་པོ་ལག་མ་ཐོགས་པ་
ཡོད་པ་ལ་བརྟེན་ནས་ཚོགས་བསག་ཚུལ་གྱི་རྣམ་ཐར་ཀྱང་ཡོད་དོ། །
དེ་ཡང་བཀའ་བཀྱོན་ཚུན་ཆད་ཀྱིས་ཀྱང་དེའི་ཐབས་སུ་གསུངས་ནས་
ཡོད་པ་ཞེས་པ། ཐ་ན་བཀའ་བཀྱོན་གནང་བ་ཚུན་ཆད་ཀྱང་བྱང་ཆུབ་ཀྱི་
སེམས་རྒྱུད་ལ་སྐྱེས་པའི་ཐབས་སུ་འགྲོ་བ་ཤ་སྟག་གསུང་གིན་འདུག་པས།
ལོ་གཉིས་ཙམ་དུ་མྱ་ངན་ཡང་སངས་པ་འདྲ་ཞིག་བྱུང་བ་ལ། ཕྱིས་བྱང་ཆུབ་
ཀྱི་སེམས་རྒྱུད་ལ་སྐྱེ་བ་ལ་འབྲོམ་སྟོན་པ་ཁོང་ཉིད་དངོས་སུ་བཞུགས་ན་་་་་་
ལེགས་ཀྱང་། ད་ལྟ་ཁོང་ཉིད་མ་བཞུགས་པས་མྱ་ངན་ལ་སངས་པའི་དུས་
ཤིག་མེད་དོ་ཞེས་པའོ། །
དེ་ལྟར་འབྲོམ་སྟོན་པ་སྐུ་མྱ་ངན་ལས་འདས་ནས་བཀའ་གདམས་པའི་
དགེ་བཤེས་རྣལ་འབྱོར་པ་ཆེན་པོ་ཉིད་ཀྱིས་ཚོགས་པ་བསྐྱངས་པ་དང་། དེ་
ནས་རྣལ་འབྱོར་དབང་ཕྱུག་དཔལ་ལྡན་དགོན་པ་བ་ཉིད་ཀྱིས་ཚོགས་པ་་་་་
བསྐྱངས། དགོན་པ་བ་འདས་ནས་བཀའ་གདམས་སྐུ་མཆེད་གསུམ་སྟེ་དགེ་



བཤེས་པོ་ཏོ་བ་དང་། སྤྱན་སྔ་བ། ཕུ་ཆུང་བ་རྣམ་པ་གསུམ་གྱིས་ཤི་གཟུག་
རང་ཟ་བར་ཆད་ནས་ཞེས་པ་སྟེ་ཤ་ཁོག་ཧྲིལ་བོ་རང་རང་གིས་ཟ་བ་བཞིན་
དུ། ཐེག་པ་ཆེན་པོའི་ཆོས་ཡོངས་སུ་རྫོགས་པ་རང་རང་གིས་སྒོམ་པ་དང་
ཉམས་སུ་ལེན་པ་མ་གཏོགས་གདུལ་བྱའི་སློབ་མའི་ཚོགས་ལ་འཆད་ཉན་མི་
སྤེལ་བར། ཆད་ནས་ཞེས་པ་སྟེ་གྲོས་བྱས་ཏེ་ཞལ་ལྕེ་མཛད་པར་བརྟེན།
སྐབས་དེར་རྭ་སྒྲེང་ན་ཆོས་འཆད་ཉན་སྤེལ་མཁན་མེད་པས་ཆོས་ཀྱི་མུ་གེ་་་
ཐེབས་པ་སྟེ་མུ་གེ་བྱུང་ཡོད་ཅེས་པའོ། །དེ་ཙ་ན་ཡོན་བཤད་ཅེས་པ་སྟེ་སྦྱིན་
བདག་གིས་དགེ་འདུན་པ་རྣམས་ལ་གསོལ་ཚིག་འདྲེན་པའི་ཚེ་ན། དེ་ལ་
བསྔོ་བ་ཡོན་བཤད་ཅེས་ཆོས་ཀྱི་བཤད་པ་ཞིག་གནང་བའི་སྲོལ་སྟོན་་་་་་་
བཅོམ་ལྡན་འདས་ཀྱི་སྐུ་རིང་ནས་ཡོད་ལ། དེར་དང་པོར་དགེ་བཤེས་ཕུ་
ཆུང་བས་ཡོན་བཤད་གནང་བ་དང་། ཉིན་ཞིག་དགེ་བཤེས་པོ་ཏོ་བས་ཡོན་
བཤད་གནང་བ་ལ། གཞན་གྱི་ཤེས་པ་བསྒྱུར་ནུས་བ་སྟེ་གཞན་གྱི་བློ་ཁ་དེ་
མ་ཐག་དགེ་བའི་ཕྱོགས་སུ་བསྒྱུར་ཐུབ་པ་འདྲ་བ་ཞིག་བྱུང་བས། དུས་དེ་
ནས་བཟུང་དགེ་བཤེས་པོ་ཏོ་བ་མ་གཏོགས་ཕུ་ཆུང་བས་ཡོན་བཤད་མ་་་་་
གནང་བར་གསུངས་ལ། དེ་ཡང་ལོ་དེའི་དབྱར་ཁར་པོ་ཏོ་བ་སྐྱོ་སངས་སྟེ་
ཁམས་སངས་དུ་ཕེབས་ནས། སློབ་མའི་ཚོགས་ལ་བསླབ་བཏུས་ཀྱི་བ ཤད་པ་
ཞིག་གནང་བ་ལ་སློབ་མའི་བློ་ཁ་ཡག་པོར་བསྒྱུར་ཐུབ་པའི་ནུས་པ་ཁྱད་་་་་་
པར་ཅན་ཐོན་པར་གསུངས་སོ། །དེ་ཡང་བློ་ཁ་བསྒྱུར་ནུས་ཞེས་པ་ལ་ད་
དུང་གོ་རྒྱུ་ཆེན་པོ་ཞིག་འདུག་སྟེ། དང་པོ་འཆད་པའི་བྱ་བ་ལ་མཁས་པར་



བསྟན་པ་ཡིན་ལ། དཔེར་ན། འཆད་མཁས་པོ་ཞིག་གིས་རང་བཞིན་གྱིས་
ཕན་ཚུན་ལ་ཁ་ཏ་བསླབ་བྱ་རེ་མཛད་ན་ཡང་སྐབས་བབ་ཀྱི་དོན་དེ་བློ་ངོར་
གསལ་བོར་འཇོག་ཐུབ་ལ། འཆད་པ་ལ་མ་མཁས་ཚེ་རང་བཞིན་གྱིས་དེ་
འདྲ་གསལ་བོ་ཞིག་མི་འོང་ངོ་། །གཉིས་པ་འཆད་པ་མཁས་པ་དེ་གཞན་གྱི་
བློ་ཁ་བསྒྱུར་བའི་ཐབས་ཤིག་ཡིན་ན་ཡང་ཐབས་ཤེས་གཙོ་བོ་མིན་ནོ། །འོ་
ན་ཐབས་ཤེས་གཙོ་བོ་དེ་གང་ཡིན་ཞེ་ན། བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་འབྱོངས་དགོས་པ་དེ་ཡིན། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་
འཁྲུངས་པའི་གང་ཟག་ཅིག་ཡིན་ཚེ། ལུང་ཙམ་གསུངས་ན་ཡང་གསུང་པའི་
ཡུལ་དེ་ལ་ཕན་པ་ཧ་ཅང་ཆེན་པོ་འབྱུང་ངེས་སོ། །དེ་བས་དགེ་བཤེས་པོ་ཏོ་
བས་ཐ་ན་བྱ་སྒྲུང་དང་སྤྲེལ་སྒྲུང་ལྟ་བུ་རེ་བསླབ་བྱའི་ཚུལ་དུ་གནང་ན་ཡང་།
གཞན་གྱི་སེམས་རྒྱུད་ལ་ཕན་ཐོགས་ཆེན་པོ་འབྱུང་གསུངས་པའི་གནད་་་་་་
ཀྱང་དེ་རང་ཡིན་ནོ། ། ་
དེ་ནས་དགེ་བཤེས་པོ་ཏོ་བས་བླ་མའི་གདན་ས་སྟེ་འབྲོམ་སྟོན་པའི་་་་་
གདན་ས་ཁྱད་པར་ཅན་རྭ་སྒྲེང་དགོན་པ་དེ་བསྐྱང་བར་བཞེད་པ་ལ། ཞང་
ཆོས་ཀྱི་རྒྱལ་པོས། བླ་མའི་གདན་ས་འདི་ཁོས་བཟུང་བར་འདོད་ནས་བྱས་
པས། འོ་ཅག་འདིར་བསྡད་དུ་མི་བཏུབ་ཅེས་པ་སྟེ་བསྡད་ན་མི་འོས་
གསུངས་ནས་བག་ཕུག་སྟེ་བྲག་ཕུག་དབེན་པ་ལ་བཞུགས་ལགས་ཀྱང་།
དམ་པ་རང་གི་ཡོན་ཏན་གྱིས། །རིང་ན་གནས་ཀྱང་རྣམ་པར་སྣང་། །ཟེར་
བ་བཞིན་ཏེ། ཡོན་ཏན་དང་ལྡན་པའི་སྐྱེས་བུ་དམ་པ་ཞིག་ཡིན་ཚེ། རྒྱང་



རིང་བོར་གནས་ཀྱང་གཞན་གྱིས་རང་ཤུགས་ཀྱིས་གོ་བར་འགྱུར་ཞིང་།
དེར་བཏུད་ངེས་པ་ནི་ཆོས་ཉིད་ཡིན་ལ། དཔེར་ན། བྱིས་པའི་སྣབས་ལ་
ནས་བརྔོས་པའི་ཡོས་འབྱར་ནས་བྱུང་བ་དེ་བྱིས་པ་རང་གིས་ཟོས་པའི་ལོ་་་་
རྒྱུས་བཞིན་དུ། ཤ་གཟུག་སྟེ་ལུག་ཤ་ཧྲིལ་བོ་རང་གཅིག་པུས་ཟ་བ་སྟེ་རང་
ཁོ་ན་གནས་དབེན་པར་འགྲིམས་པ་ལ་ལུག་ཤ་ཧྲིལ་བོ་ཟོས་པ་ལས་ཀྱང་་་་་་
ཆེན་པོ་གཡག་ཤ་ཟོས་པ་ལྟ་བུའི་དགའ་བའི་མྱོང་བ་སྐྱེས་ཤིང་ཐོན་ལ། དེ་
ལྟར་བཀའ་གདམས་བསྟན་པ་ཞེས་པའི་སྲོལ་ཆེན་པོ་བྱུང་བ་འདི་དགེ་་་་་་་
བཤེས་པོ་ཏོ་བ་གང་ཉིད་ཀྱི་བཀའ་དྲིན་ཡིན་ཞེས་པའོ། །ཕྱིས་འདའ་ཀར་ཏེ་
དགེ་བཤེས་པོ་ཏོ་བ་མྱ་ངན་ལས་འདའ་ཁར་འཕགས་པའི་གནས་བརྟན་་་་་
བཅུ་དྲུག་གི་ནང་ནས། དགྲ་བཅོམ་པ་དར་མ་ད་ཤི་སྟེ་ཞེས་བྱ་བ་དེ་ནི། ད་
ལྟ་དགེ་བཤེས་པོ་ཏོ་བ་ཁོ་རང་ཡིན་པ་གསལ་ཞེས་གསུངས་པ་ལགས་པར་་་་
གདའ་སྟེ། སངས་རྒྱས་ཀྱི་སྤྲུལ་བ་ཡིན་པས་སྐྱེས་བུ་ཆེན་པོ་དེས་བསླབ་པ་
ཀུན་ལས་བཏུས་པ་གསུངས་པའི་དུས་ཤིག་ན། ལུས་སྲུང་བ་དང༌། ལོངས་
སྤྱོད་སྲུང་བ། དགེ་བའི་རྩ་བ་སྲུང་བའི་ཐབས་སུ། དགེ་བའི་བཤེས་གཉེན་
མི་བཏང་ཞིང་། །མདོ་སྡེ་དག་ལ་རྟག་ལྟ་བས། །ཞེས་པའི་བསླབ་བཏུས་ཀྱི་
ཚིག་རྐང་དེ་གཉིས་ལ་བཤད་པ་མཛད་པ་ལ། ་ དགེ་བའི་བཤེས་གཉེན་
བསྟེན་པ་ནི་ལུས་དང་ལོངས་སྤྱོད་དགེ་བའི་རྩ་བ་སྲུང་བའི་ཐབས་གཅིག་་་་
པུར་མ་ཟད་ཆོས་ཐམས་ཅད་ཀྱི་མགོ་དགེ་བའི་བཤེས་གཉེན་བསྟེན་ཚུལ་་་་་་
ཡིན་པར་གསུངས། ད་དུང་ཁ་ཅིག་གིས་ཆོས་ཀྱི་དབུ་གང་ནས་འཛིན་



དགོས་པའང་མི་ཤེས་པའི་ཚོད་ཡོད་པའི་གཏམ་རྒྱུད་ཀྱང་གསུངས་སོ་ཞེས་
པའོ། །དེ་བས་ཐེག་པ་ཆེ་ཆུང་གི་ཆོས་གང་ཞིག་ཡིན་རུང་། ཐོག་མར་བསམ་
སྦྱོར་དག་པས་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་ཐུག་ཡོད་
པར་རྟོགས་དགོས་སོ། །
དེ་ལ་མན་ངག་ཅེས་པའི་དོན་ནི། དོན་གཏིང་ཟབ་ལ་རྟོགས་དཀའ་བ་
དེ་རྟོགས་སླ་བའི་ཐབས་ཀྱི་སྒོ་ནས་རྟོགས་པར་འགྱུར་བའམ་ཡང་ན་ཚིག་་་་
ཉུང་ལ་དོན་རྒྱས་པར་སྟོན་པའི་ཐབས་ཤིག་ལ་བརྗོད་པ་ལ། དེ་ཡང་མན་
ངག་ཐམས་ཅད་བསྡུས་པའི་མགོ་ནི། བཤེས་གཉེན་བསྟེན་པ་མི་བཏང་བ་
དེ་ཡིན་པས། རྩ་བ་ལས། མན་ངག་ཐམས་ཅད་བསྡུས་པའི་མགོ་ནི། །བཤེས་
གཉེན་དམ་པ་མི་བཏང་བ་ཡིན། ་་ །དེ་ལས་དད་དང་བྱང་ཆུབ་སེམས་
སོགས། །ཀུན་འབྱུང་ཡོན་ཏན་ཀུན་གྱི་གཏེར་ཡིན། །ཞེས་གསུངས་ཤིང་། དེ་
ཡིན་པའི་ཁུངས་གང་ཡིན་ཞེ་ན། ཡེ་ཤེས་གྲུབ་པའི་རྒྱུད་ལས། སྐྱ་བ་འཛིན་
པ་མེད་པ་ཡི། །གྲུ་ནི་ཕ་རོལ་ཕྱིན་མི་འགྱུར། །ཞེས་པ་གྲུ་གཟིངས་དཀྲུགས་
མཁན་ནམ་དེད་དཔོན་ཏེ་སྐྱེ་བ་འཛིན་པ་མེད་ཚེ་གྲུ་དེ་ཆུའི་ཕ་རོལ་དུ་་་་་་
བསྐྱོད་མི་ཐུབ་པ་བཞིན་ནོ། །ཡང་། དམ་པ་རྣམས་ནི་སུས་ཀྱང་མི་བསྲིང་
སྟེ། །དུལ་བའི་ཚུལ་གྱིས་དམ་པ་བསྟེན་པར་བྱ། །དེ་དང་ཉེ་ན་དེ་ཡི་ཡོན་
ཏན་རྡུལ། །ཆེད་དུ་མ་བསྒོས་པར་ཡང་གོས་པར་འགྱུར། །ཞེས་པ་སྟེ། དེ་
ཡང་དགེ་བའི་བཤེས་གཉེན་ཚུལ་བཞིན་དུ་མ་བསྟེན་ཚེ། ལོམ་སྣ་ཟིན་པ་
དང་ཐར་བ་ཐོབ་པ་གཏན་ནས་མི་འོང་བས། སློབ་མ་དམ་པ་ཞིག་ཡིན་ན་



སུས་ཀྱང་བླ་མ་དང་རྒྱང་རིང་དུ་མི་བསྲིང་ལ། དེ་ཡང་བླ་མ་དང་རྒྱང་མ་
བསྲིང་བར་བསྟེན་ན་ཡང་རྟག་ཏུ་སེམས་རྒྱུད་རྣམ་པར་དག་ཅིང་ཞི་ཞིང་་་་་
དུལ་བའི་ཚུལ་གྱིས་བསྟེན་དགོས་ལ། དེ་ལྟར་བསྟེན་ཚེ་ལྷ་བཟོའི་ལག་པར་
ཚོན་རྡུལ་ངང་གིས་འགོས་འོང་བ་བཞིན་དུ་བླ་མའི་ཡོན་ཏན་གྱི་རྡུལ་ཡང་་་་་
ཆེད་དུ་བསྒོས་པར་བྱེད་པ་མ་ཡིན་ཀྱང་ངང་ངམ་ཤུགས་ཀྱིས་སློབ་མ་རང་
གི་རྒྱུད་སྟེང་དུ་འགོ་བར་འགྱུར་རོ་ཞེས་པའོ། །དེ་ཡང་མིང་གི་དགེ་བཤེས་
ཀྱིས་མི་འོང་ཞེས་པ། དཔེར་ན་ད་ལྟ་ཡོངས་གྲགས་སུ་ལྷ་རམས་པ་དང་རྡོ་
རམས་པ། རྩོད་པ་བཟང་། དཔེ་ཆ་བཟང་ཟེར་བའི་མིང་གི་དགེ་བཤེས་
ཡིན་པ་ཙམ་གྱིས་མི་ཆོག་སྟེ། དཔེ་ཁྲིད་བྱེད་ཀྱིན་བྱེད་ཀྱིན་སློབ་མའི་རྒྱུད་ཀྱི་
ཆགས་སོགས་ཉོན་མོངས་ཀྱི་མགོ་གནོན་མ་ཐུབ་པར་དེའི་རྒྱུད་ཀྱི་ང་རྒྱལ་་་་
དང་། ཕྲག་དོག ཞེ་སྡང་སོགས་ཇེ་ཆེ་དང་། སེམས་རྒྱུད་ཇེ་རྒོད་དུ་སོང་ན་
ཕན་ཐོགས་པ་ཕར་ཞོག གནོད་པ་ཆེན་པོ་བསྐྱལ་བ་ཡིན་ལ། དེ་ལ་བརྟེན་
ནས་མི་དགེ་བའི་ལས་སྣ་ཚོགས་བསགས། དེའི་འབྲས་བུས་ངན་སོང་དུ་
བསྐྱལ་བ་མ་གཏོགས་གཞན་མེད་ཕྱིར། མིང་དོན་མཚུངས་པའི་དགེ་བའི་
བཤེས་གཉེན་མཚན་ཉིད་དང་ལྡན་པ་ཞིག་བསྟེན་དགོས་ལ། དེའི་ཕྱིར་དམ་
ཚིག་ཉམས་པ་དང་ཚུལ་ཁྲིམས་འཆལ་བའི་དགེ་བའི་བཤེས་གཉེན་ལ་་་་་་་
བརྟེན་ཚེ། སློབ་མའི་སློབ་མ་བདུན་བརྒྱུད་ཚུན་ཆད་དམྱལ་བར་སྐྱེ་ཞེས་
བཤེས་སྤྱན་སྔ་བས་མདོ་ཁུངས་ཏེ་རྒྱལ་བའི་བཀའ་ཚད་མ་ལ་གཏུགས་ནས་
གསུངས་པ་མ་གཏོགས། ཁོང་གི་མངོན་ཤེས་སམ་མངོན་མཁྱེན་ཙམ་ལ་
44



བརྟེན་ནས་རང་དགར་གསུངས་པ་གཏན་ནས་མ་ཡིན་ནོ། །དེ་བས་མིང་
ཙམ་གྱི་བཤེས་གཉེན་གྱིས་མི་ཆོག་པར། མ་མཐའ་ཡང་སྐྱོན་ཡོན་གཉིས་
ལས་ཡོན་ཏན་ཤས་ཆེ་བ་དང་། ཚེ་འདི་ཕྱི་གཉིས་ལས་ཕྱི་མ་གཙོ་བོར་
གསུང་མཁན་ཞིག་ལ་བརྟེན་དགོས། དེ་ཡང་འདིར་ཚུལ་ཁྲིམས་འཆལ་བ་
ཞེས་པ་སོ་ཐར་གྱི་ཚུལ་ཁྲིམས་འཆལ་བ་ཙམ་མ་ཡིན་པར་སྔགས་ཀྱི་དམ་་་་་
ཚིག་དང་འགལ་བ་ལ་ཡང་གོ་དགོས་ལ། གལ་ཏེ་རྡོ་རྗེ་སློབ་དཔོན་ལ་སྨོད་
པ་ལ་སོགས་པའི་སྔགས་ཀྱི་དམ་ཚིག་དང་འགལ་བ་ཞིག་ཡིན་ཚེ། དེའི་སློབ་
མའི་སློབ་རྒྱུད་བརྒྱ་རྩ་བརྒྱད་ཚུན་ཆད་ལ་ཡར་གྱི་གྲོགས་སུ་མི་འགྱུར་བ་སྟེ་
གཞན་ལ་ཕན་པ་དང་ཐར་བ་ཐོབ་པའི་གྲོགས་སུ་མི་འགྱུར་ཞེས་འབྲོམ་སྟོན་
པས་གསུངས་སོ་ཞེས་པའོ། །དེ་ཡང་རྗོད་བྱེད་ཀྱི་ཚིག་འདི་དག་དཔེ་ཆའི་
ངོས་ནས་མི་གོ་རྒྱུ་ཆེར་མི་སྣང་ཡང་། བརྗོད་བྱའི་དོན་གྱི་ཐད་ལ་གོ་བ་ལེན་
རྒྱུ་ཆེན་པོ་ཡོད་པས་བསམ་བློ་ཞིབ་མོར་བཏང་སྟེ། ལག་ལེན་དུ་ཇི་ལྟར་
ཐེབས་རྒྱུའི་ཕྱོགས་ལ་བསམ་གཞིགས་གང་ལེགས་གནང་རྒྱུ་གལ་ཆེའོ། །དེ་
ལྟ་བས་ན་ཕུ་ཆུང་བའི་ཞལ་ནས་ཀྱང་། རྡོ་རྗེ་སློབ་དཔོན་ལ་སྨོད་པ་ལྟ་བུའི་
ཉེས་པ་བྱུང་ན་དམ་ཉམས་ཀྱི་མཐར་ཐུག་ཡིན་པས། དེ་འདྲའི་རིགས་ལ་
ནམ་ཡང་རྡོ་རྗེ་སློབ་དཔོན་དུ་བསྟེན་མི་རིགས་ལ། གལ་ཏེ་བསྟེན་པར་གྱུར་
ཚེ་སློབ་མའི་སློབ་བརྒྱུད་བརྒྱ་རྩ་བརྒྱད་ཚུན་ཆད་ལ་གནོད་པར་འགྱུར་ལ།
དཔེར་ན། དུག་བུམ་པ་གང་གིས་མི་བརྒྱ་འཆི་བར་བྱེད་ལ། སྨན་བུམ་པ་
གང་གིས་མི་བརྒྱ་འཚོ་བར་བྱེད་པ་བཞིན་ནོ་ཞེས་གསུངས་ལ། ཆོས་ནས་



ཀྱང་ཞེས་པ་ཚོམས་ལས་ཀྱང་། དམན་པ་བསྟེན་པས་མི་རྣམས་ཉམས་
འགྱུར་ཞིང་། །ཐད་ཀར་བབ་པ་བསྟེན་པས་སོ་ན་གནས། །གཙོ་བོ་བསྟེན་
པས་དམ་པ་འཐོབ་པར་འགྱུར། །དེ་ཕྱིར་བདག་པས་གཙོར་གྱུར་བསྟེན་
པར་བྱ། །ཞེས་གསུངས་ལ། འདིར་དམན་པ་བསྟེན་པས་མི་རྣམས་ཉམས་
འགྱུར་ཞིང་ཞེས་པའི་བསྟེན་པ་ལ། བསྟེན་པ་དང་དངོས་སུ་བསྟེན་པ་དང༌།
གཙོ་བོར་བསྟེན་པ་སོགས་ཀྱི་ཞིབ་ཆ་འབྱེད་རྒྱུ་ཡོད་པས། དམན་པ་བསྟེན་
པས་མི་རྣམས་ཉམས་པར་འགྱུར་ཞེས་པ། སློབ་མ་ཐེག་ཆེན་གང་ཟག་ཡིན་
ཚེ། དེ་ཡིས་བླ་མ་ཐེག་དམན་ཚོགས་ལམ་སྦྱོར་ལམ་པ་དང་། ཡང་ན་ཐེག་
དམན་མཐོང་ལམ་ཐོབ་པ་དང་། ཐེག་དམན་དགྲ་བཅོམ་པ་ལྟ་བུ་བསྟེན་ཚེ།
སློབ་མ་དེའི་རྒྱུད་ཀྱི་ཡོན་ཏན་སོགས་ཉམས་པར་འགྱུར་བར་གསུངས་ལ།
དེའི་རྒྱུ་མཚན་གང་ཡིན་ཞེ་ན། ཐེག་ཆེན་ཞིག་གིས་ཐེག་དམན་དགྲ་བཅོམ་
པ་ལྟ་བུ་བླ་མར་བསྟེན་ཚེ། ཐེག་དམན་པ་དེའི་རྒྱུད་ཀྱི་རང་གཅེས་འཛིན་
དང་རང་དོན་ཡིད་བྱེད་ཀྱི་བློ་འབྱུང་བའི་ཉེན་ཁ་ཡོད་པ་དང༌། དེ་ཡང་
ཐེག་དམན་གྱི་ལམ་དེ་ཐེག་པ་ཆེན་པོའི་ལམ་གྱི་གོལ་ས་ཆེན་པོ་ཡིན་པས།
དམྱལ་བར་སྐྱེ་བ་དང་ཐེག་དམན་གྱི་ལམ་དུ་ཞུགས་པ་གཉིས་ལས། ཐེག་པ་
ཆེན་པོའི་ལམ་ལ་བར་དུ་གཅོད་པའི་གེགས་གཙོ་བོ་ནི་ཐེག་དམན་གྱི་ལམ་
དུ་ཞུགས་པ་དེ་ཡིན་ལ། དཔེར་ན། མི་ཞིག་ཚེ་འཕོས་ན་ས་དམྱལ་བ་མནར་
མེད་དུ་སྐྱེས་ཤིང་། དམྱལ་བ་མནར་མེད་ནས་སྡིག་པ་ཡོངས་སུ་དག་ནས་
སླར་མིར་སྐྱེས་ཏེ། ཐེག་པ་ཆེན་པོའི་དགེ་བའི་བཤེས་གཉེན་ལ་བསྟེན་ཅིང་
46



ཐེག་པ་ཆེན་པོའི་ལམ་ལ་སློབ། དེ་ནས་རྫོགས་པའི་སངས་རྒྱས་ཀྱི་གོ་འཕང་
ཐོབ་པ་དང་། ཐེག་ཆེན་གང་ཟག་གིས་ཐེག་དམན་གང་ཟག་བླ་མར་བསྟེན་
ཅིང་ཐེག་དམན་གྱི་ལམ་དུ་ཞུགས། དེ་ནས་ཐེག་དམན་དགྲ་བཅོམ་པའི་
འབྲས་བུ་ཐོབ་སྟེ་ཐེག་ཆེན་ལམ་དུ་ཞུགས་ཤིང་། དེ་ནས་རྫོགས་པའི་བྱང་
ཆུབ་ཐོབ་པ་གཉིས་ལས། དང་པོ་དམྱལ་བར་སྐྱེས་ཤིང་། དེ་ནས་རིམ་གྱིས་
རྫོགས་པའི་བྱང་ཆུབ་ཐོབ་པ་དེ་ཐག་ཉེ་བ་ཡིན་པས། ཐེག་ཆེན་གང་ཟག་དེ་
ཉིད་ཐེག་དམན་གྱི་ལམ་དུ་ཞུགས་ནས་དགྲ་བཅོམ་པའི་འབྲས་བུ་ཐོབ་ཅིང་།
དེ་ནས་ཐེག་པ་ཆེན་པོའི་ལམ་དུ་ཞུགས་རྒྱུ་དེ་ཧ་ཅང་དཀའ་བར་གསུངས་
ལ། དེ་བས་ཐེག་པ་ཆེན་པོའི་ལམ་གྱི་གོལ་ས་གཙོ་བོ་ཐེག་དམན་གྱི་ལམ་
ཡིན་པ་གསལ་བོར་རྟོགས་དགོས། དེ་ཡང་ཐད་ཀར་བབ་པ་བསྟེན་པས་སོ་
ན་གནས། །ཞེས་པ། དཔེར་ན། བླ་མ་དང་སློབ་མ་གཉིས་ཀ་ཚོགས་ལམ་ཆུང་
དུ་པ་ཡིན་ཞིང་། རྒྱུད་ཀྱི་རྟོགས་པ་མཉམ་ཞིང་འདྲ་བ་ཡིན་ནའང་། བླ་མས་
ཐོས་བསམ་གང་ལེགས་བྱས་པས་ལུང་གི་ཡོན་ཏན་མཐོ་ལ། སློབ་མ་ན་ཚོད་
ཆུང་བས་ཐོས་བསམ་མ་བྱས་པར་ལུང་གི་ཡོན་ཏན་དམའ་བ་སྟེ་བླ་མ་དང་
སློབ་མ་གཉིས་ཀྱི་ལུང་གི་ཡོན་ཏན་ལ་མཐོ་དམའ་ཡོད་པས། བླ་མར་བསྟེན་
རུང་ལ་ཕན་པའང་འབྱུང་ངེས་ལ། དེ་ལྟ་མ་ཡིན་པར་བླ་མ་ཡང་ཚོགས་ལམ་
ཆུང་ངུ་བ་དང་། སློབ་མ་ཡང་ཚོགས་ལམ་ཆུང་ངུ་བ། རྒྱུད་ཀྱི་རྟོགས་པའང་
མཉམ་པའི་ཚེ་ན། བླ་མ་དང་སློབ་མ་གཉིས་ཀའི་ལུང་རྟོགས་ཀྱི་ཡོན་ཏན་
ཐད་ཀ་ཐད་སོར་བབ་ཅིང་འདྲ་མཉམ་དུ་གྱུར་པས། ཕན་མི་ཐོགས་པར་སོ་



ན་གནས་པ་སྟེ་གནས་ཚད་གཅིག་གི་སྟེང་དུ་གནས་ཏེ་འཕེལ་རྒྱས་མི་འབྱུང་
ངོ་ཞེས་པའོ། །དེ་ཡང་གཙོ་བོ་བསྟེན་པས་དམ་པ་འཐོབ་པར་འགྱུར། །ཞེས་
པའི་གཙོ་བོ་ཞེས་པ། སློབ་མ་ལས་ཡོན་ཏན་ཆེ་བའམ་ལྷག་པའི་དོན་ཡིན་ལ།
སློབ་མ་རང་ལས་ཡོན་ཏན་ཆེ་བའམ་ལྷག་པ་ཞིག་བླ་མར་བསྟེན་པའི་ཚེ་ན།
དམ་པ་འཐོབ་པར་འགྱུར་ཞེས་པ་སྟེ། དཔེར་ན། ཐེག་པ་ཆེན་པོའི་ལམ་སྣ་
ཟིན་པའི་གང་ཟག་ཅིག་ལམ་སྣ་མ་ཟིན་པའི་སློབ་མ་རང་གི་བླ་མར་བསྟེན་
ཚེ། ཚོགས་ལམ་ནས་རིམ་གྱིས་སྦྱོར་ལམ་དང་མཐོང་ལམ་སོགས་འཐོབ་པར་
འགྱུར་ལ། ཡང་བླ་མ་མཐོང་ལམ་པ་ཞིག་སློབ་མ་ཚོགས་ལམ་པ་རང་གི་བླ་
མར་བསྟེན་ཚེ། ཚོགས་ལམ་ནས་རིམ་གྱིས་སྦྱོར་ལམ་དང་མཐོང་ལམ་སོགས་
འཐོབ་པར་འགྱུར་ལ། ཡང་སློབ་མ་རང་ལས་ལུང་གི་ཡོན་ཏན་ལྷག་པའི་
གང་ཟག་ཅིག་རང་གི་བླ་མར་བསྟེན་ཚེ། སློབ་མ་རང་ཉིད་རིམ་གྱིས་ལུང་གི་
ཡོན་ཏན་མང་དུ་ཐོབ་སྟེ་མཁས་པའི་གོ་འཕང་འཐོབ་པར་འགྱུར་ལ། དེ་
ཕྱིར་བདག་པས་གཙོར་གྱུར་བསྟེན་པར་བྱ། །ཞེས་པ་སྟེ། གོང་གི་རྒྱུ་མཚན་
དེ་ཕྱིར་སློབ་མ་བདག་རང་ལས་ཡོན་ཏན་ཆེ་བའམ་ལྷག་པའི་གང་ཟག་ཅིག་
རང་གི་བླ་མར་བསྟེན་པར་བྱའོ་ཞེས་པའོ། །འདིར་བདག་བས་ཞེས་པའི་
བས་ནི་ལས་ཀྱི་དོན་བཞིན་གོ་བ་ལེན་དགོས་ཏེ། བདག་ལས་སམ་བདག་
རང་ལས་ཞེས་པའི་དོན་ཡིན་པའི་ཕྱིར་རོ། །
དམ་པ་མ་ཡིན་པ་བསྟེན་ན། །སྐྱེ་བོ་སྡིག་པ་བྱེད་པ་དག །སྡིག་མི་བྱེད་
པས་བསྟེན་བྱས་ན། །སྡིག་པ་བྱེད་པར་ད་འགྱུར་ཏེ། །མི་སྙན་པ་ཡང་འཕེལ་
48



བར་འགྱུར། །ཞེས་པ། དམ་པ་མ་ཡིན་པ་དམན་པའི་སྐྱེ་བོ་སྟེ་སྐྱེ་བོ་སྡིག་
པའི་ལས་སྣ་ཚོགས་བྱེད་མཁན་ཞིག་ལ། སྡིག་པ་ཅི་ཡང་མི་བྱེད་པ་དག་གིས་
བསྟེན་པར་གྱུར་ན། དེ་དག་ཀྱང་སྡིག་པའི་ལས་བྱེད་པའི་ཉེན་ཁ་འབྱུང་
ཉེན་ཆེ་བ་བཞིན་བླ་མ་སྡིག་པའི་ལས་བྱེད་མཁན་ཞིག་ཡིན་ཚེ། སློབ་མ་ཡང་
དེ་མ་ཐག་ཏུ་སྡིག་པའི་ལས་ལ་ཕྱོགས་ཉེན་ཆེ་ལ། དེ་ཡང་བླ་མ་དེ་འདྲ་ཞིག་
ཡིན་ཕྱིན། དེའི་སློབ་མའི་སྤྱོད་པ་ཡང་མི་བཟང་སྙམ་ནས། ངན་པ་མི་སྙན་
པའི་གཏམ་ཡང་འཕེལ་བར་འགྱུར་རོ་ཞེས་པའོ། །ཡང་ཚོམས་ལས། མི་ཡིས་
འདི་ན་ཉ་རུལ་ལ། །ཀུ་ཤ་བྱེད་པས་བཅིངས་གྱུར་ན། །ཀུ་ཤ་ཉིད་ཀྱང་རུལ་
བར་འགྱུར། །སྡིག་ཅན་བསྟེན་པའང་དེ་བཞིན་འགྱུར། །ཞེས་པ་ཡང་། །མི་
ཡིས་འདི་ན་ཉ་ཤ་རུལ་བ་ལ་རྩྭ་ཀུ་ཤ་ཉིད་ཀྱིས་བཅིངས་པར་བྱས་ཀྱང་།
འོག་གི་ཉ་ཤ་རུལ་བར་མ་ཟད་ད་དུང་སྟེང་གི་རྩྭ་ཀུ་ཤ་ཡང་རུལ་བར་འགྱུར་
ལ། དེ་བཞིན་དུ་སྡིག་པ་མི་བྱེད་པའི་སློབ་མ་ཞིག་གིས་སྡིག་པ་བྱེད་མཁན་
ཞིག་རང་གི་བླ་མར་བསྟེན་པའི་ཚེ། བླ་མ་ཉེས་ཅན་ཡིན་པར་མ་ཟད་སློབ་
མ་ཉིད་ཀྱང་ཉེས་ཅན་དུ་འགྱུར་རོ་ཞེས་པའོ། །དེ་ཡང་། དོང་པར་དུག་
བསྐུས་མདའ་བཅུག་པས། །དུག་མ་བསྐུས་པའང་གོས་པར་འགྱུར། །སྡིག་
ཅན་བསྟེན་པའང་དེ་བཞིན་འགྱུར། །ཞེས་པ་ཡང་། དོང་པ་སྟེ་མདའ་
ཤུབས་ནང་དུ་དུག་རྫས་བསྐུས་ཏེ་དུག་གིས་ཟིན་པ་ལ། དུག་རྫས་མ་བསྐུས་
པའམ་དུག་གིས་མ་ཟིན་པའི་མདའ་བཅུག་པས་ཀྱང་དེ་མ་ཐག་ཏུ་དུག་རྫས་
གོས་པར་འགྱུར་བ་བཞིན་དུ། སྡིག་ལས་མི་བྱེད་པའི་སློབ་མ་ཞིག་གིས་སྡིག་



ལས་བྱེད་མཁན་ཞིག་རང་གི་བླ་མར་བསྟེན་ཚེ། སློབ་མ་ཉིད་ཀྱང་ཉེས་ཅན་
དུ་འགྱུར་རོ་ཞེས་པ་ལ་སོགས་པའོ། །
དེ་བས་ན་རྣམ་གྲོལ་སྒྲུབ་པ་ལ་བླ་མ་ལས་གལ་ཆེ་བ་མེད་དེ། ཞེས་པ།
གོང་གི་རྒྱུ་མཚན་དེ་འདྲ་ཡིན་པའི་ཕྱིར་ན་རྣམ་གྲོལ་ཏེ་སྐུ་བཞིའི་གོ་འཕང་
ངོམ་རྫོགས་པའི་བྱང་ཆུབ་དོན་དུ་གཉེར་ཏེ་སྒྲུབ་པར་བྱེད་པ་ལ་གལ་ཆེ་་་་་
བའམ་མཁོ་ཆེ་བ་འགའ་མཆིས་ན་ཡང་བླ་མ་ལས་གལ་ཆེ་བ་ཞིག་མེད་དེ།
དགེ་བའི་བཤེས་གཉེན་མཚན་ཉིད་དང་ལྡན་པ་ཞིག་བསྟེན་རྒྱུ་ཤིན་ཏུ་གལ་
ཆེའོ་ཞེས་པའོ། །དེ་ཡང་ཚེ་འདིའི་བྱ་བ་སྟེ་འཇིག་རྟེན་གྱི་ལས་ཀ་རྣམས་
ཕན་ཚུན་ལ་བལྟས་ནས་ལས་ན་མི་ཆོག་པ་མེད་མོད་ཀྱང་། དེ་ལ་ཡང་སློབ་
མཁན་གྱི་སློབ་དཔོན་མེད་ཚེ་མི་འོང་ན་སྟེ་མི་ཆོག་ལ། དཔེར་ན། ཟོ་བར་ཆུ་
འཁུར་མ་མྱོང་བ་དང་། རྩམ་པ་བརྫིས་མ་མྱོང་བ་ཞིག་གིས་སློབ་མཁན་གྱི་
མདུན་ནས་མ་བསླབས་ན་མི་ཤེས་པ་བཞིན་ནོ། །དེ་བཞིན་དུ་ང་ཚོ་ཕལ་ཆེ་
བ་ངན་སོང་གསུམ་ནས་འོང་མ་ཐག་པ་སྟེ་ངན་སོང་ནས་འོང་བ་ཤས་ཆེ་སྟེ།
མདོ་ལས། ངན་འགྲོ་ནས་ཤི་འཕོས་ཏེ་དེར་སྐྱེ་བ་ནི་ས་ཆེན་པོའི་རྡུལ་དང་།
དེ་ནས་བདེ་འགྲོར་སྐྱེ་བ་ནི་སེན་མོའི་རྩེ་མོས་བླངས་པའི་རྡུལ་དང་འདྲ་་་་་
ཞིང༌། བདེ་འགྲོ་གཉིས་ནས་ཤི་འཕོས་ཏེ་ངན་འགྲོར་འགྲོ་བ་ནི་ས་ཆེན་པོ་
དང༌། དེ་ནས་བདེ་འགྲོར་སྐྱེ་བ་ནི་ཕྱག་སེན་གྱི་རྩེ་མོས་བཞེས་པའི་རྡུལ་
དང་འདྲ་ཞེས་གསུངས་པ་བཞིན་ནོ། །དེ་བས་དམྱལ་བ་དང་། ཡི་དྭགས།
དུད་འགྲོ་སྟེ་ངན་སོང་གསུམ་ནས་འོངས་མ་ཐག་པ་དང་། ཡང་ན་དེལ་
50



འབྱོར་ཚང་བའི་མི་ལུས་ཐོབ་པ་ཞིག་ཡིན་ནའང་། སྐྱེ་བ་ཐོག་མའི་ཐོག་མ་
ལ་ངན་སོང་གསུམ་གང་རུང་དུ་སྐྱེ་བ་བླངས་མྱོང་བ་ཁོ་ཐག་ཆོད་ལ། ངན་
སོང་གསུམ་ནས་འོང་མ་ཐག་པ་དང་། དལ་འབྱོར་གྱི་མི་ལུས་དེ་འདྲ་ཇི་
ལྟར་ཐོབ་པའམ་ཡང་ན་དེའི་རྒྱུ་གང་ཡིན་ཞེ་ན། དེ་ནི་ཚུལ་ཁྲིམས་རྣམ་པར་
དག་པས་གཞི་བྱས། སྦྱིན་སོགས་ཕར་ཕྱིན་དྲུག་གིས་གྲོགས་བྱས། སྨོན་ལམ་
དྲི་མ་མེད་པས་མཚམས་སྦྱར་བ་ལ་བརྟེན་ནས་ཐོབ་པ་ཡིན་ལ། འོ་ན་རྒྱུ་དེ་
དག་ངན་འགྲོའི་རྟེན་ཏེ་དམྱལ་བ་དང་། ཡི་དྭགས། དུད་འགྲོའི་ལུས་རྟེན་གྱི་
སྟེང་ནས་བསགས་པ་ཨེ་ཡིན་ཞེས་པ་ལ། དེར་ལན་དང་རྩོད་སྤོང་ཇི་ལྟར་
བྱེད་ཅེ་ན། དེ་ནི་སྐྱེ་བ་ལ་ཐོག་མ་མེད་ཅིང་མཚམས་མ་ཆད་པར་ངན་འགྲོ་
དང་བདེ་འགྲོ་གང་རུང་དུ་སྐྱེ་བ་བླངས་པ་དང་། ངན་འགྲོ་དང་བདེ་འགྲོ་
གཉིས་ལས་ཀྱང་ཕལ་ཆེར་ངན་འགྲོར་སྐྱེ་བ་ཤས་ཆེ་བ་གོང་དུ་བརྗོད་པ་་་་་
བཞིན་ལགས་ཀྱང་། མཚམས་ལ་ལར་བདེ་འགྲོར་སྐྱེ་བ་བླངས་པའང་སྲིད་
པས། བདེ་འགྲོའི་རྟེན་དེ་ལ་བརྟེན་ནས་དགེ་བའི་ལས་རེ་བསགས། དགེ་
བའི་ལས་ཀྱི་བག་ཆགས་དེ་རྣམ་ཤེས་ཀྱི་སྟེང་དུ་བསྒོས། དེ་ཡང་འབྲས་བུ་མ་
བྱུང་ཞིང་གཉེན་པོས་མ་བཅོམ་པར་ལས་འཕྲོ་ཅན་དུ་གྱུར་པ་མང་དུ་མཆིས་
ལ། དེའི་འབྲས་བུ་སྨིན་ཚུལ་ལ་ཡང་མཐོང་ཆོས་མྱོང་འགྱུར་དང་། སྐྱེས་
ནས་མྱོང་འགྱུར། ལན་གྲངས་གཞན་ལ་མྱོང་འགྱུར་གསུམ་ཡོད་པ་ལས། །
ལན་གྲངས་གཞན་ལ་མྱོང་འགྱུར་གྱི་ལས་དེ་ནི་སྐྱེ་བ་བརྒྱ་སྟོང་དང༌། ཡང་
ན་དུང་ཕྱུར་དུ་མ་བརྒྱུད་ནས་སྨིན་རྒྱུའང་ཡོད་པས། དགེ་སྡིག་གི་ལས་གང་
51



རུང་ཞིག་བསགས་ཕྱིན། སྡིག་པའི་ལས་དེ་གཉེན་པོ་ལ་བརྟེན་ནས་མ་
སྦྱངས་པ་དང༌། དགེ་བའི་ལས་དེ་ཞེ་སྡང་ཁོང་ཁྲོ་ལ་སོགས་པས་མ་བཅོམ་
ན། བསྐལ་བ་ཅི་ཙམ་འགོར་ཡང་ཆུད་ཟོས་སུ་གཏན་ནས་འགྲོ་མི་སྲིད་པར་
འབྲས་བུ་འབྱུང་བ་ཤ་སྟག་ཡིན་ལ། དེ་དག་ལས་དགེ་བའི་ལས་ཀྱི་ལས་འཕྲོ་
ཅན་དེ་ཉིད་མངོན་དུ་གྱུར་པའམ། ཡང་ན་དགེ་བའི་ལས་ཀྱི་རྒྱུ་དེ་ཡོངས་སུ་
སྨིན་པ་ལ་བརྟེན་ནས་ངན་སོང་གསུམ་ལས་ཐར་ཏེ་མིའི་ལུས་རྟེན་ནམ་ཡང་
ན་དལ་འབྱོར་གྱི་ལུས་རྟེན་རེ་ཐོབ་པ་ལ་ངན་སོང་གསུམ་ནས་འོང་མ་ཐག་
པ་ཞེས་བརྗོད་པ་ཡིན་ནོ། །དེ་ལྟར་ངན་སོང་གསུམ་ལས་འོང་མ་ཐག་པ་
ཞིག་སྔར་འགྲོ་མ་མྱོང་བ་སྐྱེས་བུ་ཆེ་འབྲིང་ཆུང་གསུམ་ཐེག་པ་ཆེ་ཆུང་གི་་་་
ལམ་གང་རུང་དུ་འགྲོ་བ་ལ། ལམ་དེ་ཇི་ལྟར་བགྲོད་པའི་ཚུལ་སྟོན་མཁན་
ནམ་སློབ་མཁན་ཞིག་མེད་པར་ག་ན་འོང་ཞེས་པ་སྟེ་ལམ་གང་ཡང་མི་་་་་་་
རྟོགས་ཤིང་དོན་ཅི་ཡང་མི་འགྲུབ་བོ་ཞེས་པའོ། །དེ་འདྲ་ཡིན་པའི་རྒྱུ་མཚན་
གྱིས་དགེ་བཤེས་པོ་ཏོ་བའི་ཞལ་ནས། ཐོག་མར་ཀློག་སློབ་པའི་དགེ་བའི་
བཤེས་གཉེན་ནི་རང་གི་ཕ་རྒན་དེ་གྱུར་ནས་འདུག་གསུངས་པ་དང་། ། ལོ་
བཅུ་གསུམ་ལོན་པ་ལ་ཕ་རྒན་གྱིས་དགེ་རྒན་གཞན་ཞིག་གི་དྲུང་དུ་ཀློག་་་་་
དང་ཡི་གེ་སློབ་ཏུ་བཅུག་པར་མ་ཟད། ད་དུང་སྐྱེད་བཟང་བོ་ཐོན་པ་ལ་བྱ་
དགའི་ཚུལ་གྱིས་བཟང་བསྟོད་དང་། ཡི་གེ་མ་ཀློག་པའམ་སྐྱེད་བཟང་མ་
བྱུང་བའི་ཚེ་ན་ཆད་པའི་ཚུལ་གྱིས་བྱེད་ཐབས་སྣ་ཚོགས་བཏོན་ནས་ཀློག་་་་
དང་ཡི་གེ་སློབ་ཏུ་བཅུག་པར་བརྟེན། ཡི་གེ་འབྲི་ཀློག་གི་རྩལ་ཡང་ཇེ་བཟང་
2.



དང་ཇེ་ཆེར་སོང་ལ། དེ་ནས་སློབ་དཔོན་དབྱིག་གཉེན་གྱིས་མཛད་པའི་
པཉྫསྐདྡྷཱ་སྟེ་ཕུང་བོ་ལྔའི་རབ་བྱེད་ཞེས་བྱ་བ་ཐོག་མར་ཆོས་ཀྱི་ལན་ཚྭ་སྟེ་་་་
ཆོས་ཀྱི་དོན་ཇི་འདྲ་ཡིན་པ་མྱོང་བྱེད་ཀྱི་ཚྭ་ལྟ་བུ་ཡིན་པས་ཉོན་གསུངས་ལ།
དེ་ཡང་དམ་པའི་ཆོས་དཔྱིས་ཕྱིན་པ་ཞིག་སྦྱང་བར་བྱ་བ་ལ་ཐོག་མར་ཕུང་
བོ་ལྔའི་རབ་བྱེད་ཅེས་པའི་གཞུང་འདི་ཉིད་གང་ལེགས་ཤིག་སྦྱང་དགོས་
སོ། །དེའི་རྒྱུ་མཚན་གང་ཡིན་ཞེ་ན། ཕུང་བོ་ལྔའི་རབ་བྱེད་ནི་ཉོན་མོངས་ཀྱི་
ངོ་བོ་དང༌། བྱེད་ལས། དབྱེ་བ་ལ་སོགས་པའི་རྣམ་གཞག་གསལ་བོར་སྟོན་
བྱེད་ཀྱི་གཞུང་ཞིག་ཡིན་ལ། ། ཐེག་པ་ཆེ་ཆུང་གི་ཆོས་སམ་གཞུང་གང་ལ་
ཡང་མེད་དུ་མི་རུང་བའི་གཞུང་ཞིག་ཡིན་པས་ན། ཐོག་མར་དེ་ལ་གང་
ལེགས་ཤིག་སྦྱང་རྒྱུ་གལ་ཆེ་སྟེ། རྒྱུ་མཚན་གང་ཡིན་ཞེ་ན། དམ་པའི་ཆོས་ཏེ་
མདོ་སྔགས་ཀྱི་ཆོས་སམ་ཐེག་པ་ཆེ་ཆུང་གི་ཆོས་གང་ཞིག་ཡིན་ཀྱང་། དེ་ནི་
སྐྱེ་བོའི་རྒྱུད་ཀྱི་ཉོན་མོངས་དང་དེ་ཡི་བག་ཆགས་མ་ལུས་པར་འཇོམས་བྱེད་
དང་སྤོང་བྱེད་ཡིན་པས་ཁྱབ་སྟེ། རྣམ་བཤད་རིག་པ་ལས། ཉོན་མོངས་དགྲ་
རྣམས་མ་ལུས་འཆོས་པ་དང་། །ངན་འགྲོའི་སྲིད་ལས་སྐྱོབ་པ་གང་ཡིན་པ། །
འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་
གྱི་ལུགས་ལ་མེད། །ཅེས་གསུངས་པའི་ཕྱིར་རོ། །དེ་ཡང་མདོ་སྔགས་ཀྱི་ཆོས་
སམ་ཐེག་པ་ཆེ་ཆུང་གི་ཆོས་ཐམས་ཅད་སྐྱེ་བོའི་རྒྱུད་ཀྱི་ཉོན་མོངས་དང་་་་་་
དེའི་བག་ཆགས་འཇོམས་བྱེད་ཡིན་པ་རྟོགས་ཤིང་། སྐྱེ་བོའི་རྒྱུད་ཀྱི་ཉོན་
མོངས་དང་བག་ཆགས་མ་ལུས་པར་འཇོམས་པའམ་སྤོང་བར་བྱེད་པ་ལ་་་་་
53



ཐོག་མར་ཉོན་མོངས་དེའི་ངོ་བོ་དང་། བྱེད་ལས། དབྱེ་བ་ལ་སོགས་པ་
གསལ་བོར་ངོས་ཟིན་དགོས་ཏེ། དཔེར་ན། སྨན་པས་སྨན་གཏོང་བ་ལ་ཐོག་
མར་ནད་པའི་ནད་ཀྱི་ངོ་བོ་དང་འབྱུང་རྐྱེན་ལ་སོགས་གསལ་བོར་ངོས་ཟིན་
དགོས་ལ། ནད་ཀྱི་ངོ་བོ་དང་འབྱུང་རྐྱེན་སོགས་ངོས་མ་ཟིན་པར་སྨན་
གཏོང་སྲོལ་ཡང་མེད་ལ་ཕན་ཡང་མི་ཐོགས། དེ་བཞིན་དུ་རྐུན་མ་འཛིན་པ་
ལ་ཐོག་མར་རྐུན་མའི་ལོ་ཚོད་དང་གཟུགས་དབྱིབས་ལ་སོགས་གསལ་བོར་
ཤེས་དགོས་ལ། དེ་དག་མ་ཤེས་པར་རྐུན་མ་འཛིན་སྲོལ་ཀྱང་མེད་དོ། །དེ་
བཞིན་དུ་ཉོན་མོངས་ཀྱི་ངོ་བོ་དང་བཅས་པ་ངོས་མ་ཟིན་པར་ཉོན་མོངས་་་
འཇོམས་པའམ་སྤོང་སྲོལ་མེད་དེ། འབེན་མ་མཐོང་བར་མདའ་འཕེན་པ་
བཞིན་ནོ། །དེ་བས་མདོ་སྔགས་ཀྱི་ཆོས་སམ་ཐེག་པ་ཆེ་ཆུང་གི་ཆོས་དཔྱིས་
ཕྱིན་པར་སྦྱངས་པ་ལ་ཐོག་མར་ཕུང་བོ་ལྔའི་རབ་བྱེད་ཉན་ཞིང་སྦྱང་དགོས་
པར་གསུངས་པ་ཡིན་ནོ། །དེ་ནས་སྐྱེས་བུའི་དོན་ཐམས་ཅད་ཀྱི་སྔོན་དུ་འགྲོ་
བ་ཚད་མ་ཡིན་ཞེས་པའི་སྐྱེས་བུའི་དོན་ནི་ཐར་བ་དང་ཐམས་ཅད་མཁྱེན་་་་་
པའི་གོ་འཕང་ཐོབ་པར་བྱ་བ་དེ་ཡིན་ལ། དེ་ཡང་ཐར་བ་དང་ཐམས་ཅད་
མཁྱེན་པའི་གོ་འཕང་འཐོབ་པ་ལ་རིག་གནས་ཆེ་བ་ལྔའི་ནང་ཚན་ནང་དོན་
རིག་པ་ལ་བསླབ་དགོས། དེ་ཡང་ནང་དོན་རིག་པའི་གཞུང་ལ་འཇུག་པའི་
སྒོ་ལྟ་བུའམ་སྔོན་དུ་འགྲོ་དགོས་པ་ནི་ཚད་མ་རིག་པ་ཡིན་ནོ། །དེ་བས་
དགོན་སྡེ་སོ་སོའི་ཐོས་བསམ་གླིང་ངམ་མཚན་ཉིད་གྲྭ་ཚང་དུ་ཞུགས་པ་ལ་་་
ཐོག་མར་ཁ་དོག་དཀར་དམར་བསྡུས་ཆུང་ནས་བཟུང་སྟེ་ཐོས་བསམ་་་་་་་



མཛད་པ་ཡིན་ནོ། །དེ་ཡང་ཚད་མ་རིག་པ་ནང་དོན་རིག་པའི་སྔོན་དུ་འགྲོ་
དགོས་པའི་རྒྱུ་མཚན་གང་ཡིན་ཞེ་ན། ཚད་མ་རིག་པའི་གཞུང་ལ་སྦྱངས་པ་
དཔྱིས་ཕྱིན་བྱུང་ན་རིགས་པའི་རྩལ་འབྱིན་པ་ལ་ཐེ་ཚོམ་མེད་དེ། སྔོན་རྒྱ་
གར་འཕགས་པའི་ཡུལ་གྱི་ནང་བའི་པཎྜི་ཏ་འགྲན་པའི་ཟླ་དང་བྲལ་བ་སློབ་
དཔོན་ཕྱོགས་ཀྱི་གླང་བོ་དང་དཔལ་ལྡན་ཟླ་བ་གྲགས་པ་ལ་སོགས་པས་་་་
རོལ་བའི་རྒོལ་བ་མང་དུ་བྱུང་བ་ཐམས་ཅད་ཚད་མའི་རིགས་ལམ་འདི་ལ་་་་་
བརྟེན་ནས་ཚར་བཅད་པ་ཡིན་པས་སོ། །དེ་ཡང་ཚད་མ་རིག་པའི་གཞུང་
འདི་རིགས་པའི་རྩལ་འབྱིན་བྱེད་ཁོ་ན་ཙམ་གྱི་ཆེད་དུ་བསམ་ནས་སྦྱངས་ན་
མི་ཆོག་སྟེ། བོད་ཀྱི་མཁས་པ་སྔ་མ་སྟག་ཚང་ལོ་ཙཱ་བ་ཤེས་རབ་རིན་ཆེན་ལྟ་
བུ་ལ་སོགས་པ་འགའ་ཞིག་གིས་ཚད་མའི་གཞུང་ནི་ཐུན་མོང་རིག་གནས་་་་་
ལས་ནང་དོན་རིག་པར་མི་འགྲོ་བར་གསུངས་པའི་སྟེང་ནས་གོ་ལོག་ཏུ་སོང་
བ་ཡིན་ལ། དེར་འཇམ་མགོན་བླ་མས། བྱང་ཕྱོགས་འདི་ན་ཚད་མའི་གཞུང་
ལུགས་ལ། །སྦྱངས་དང་མ་སྦྱངས་དུ་མ་མགྲིན་གཅིག་ཏུ། །མདོ་དང་སྡེ་
བདུན་ཀུན་ལ་བྱང་ཆུབ་ཏུ། །བགྲོད་པའི་ཉམས་ལེན་རིམ་པ་ཡོད་མིན་
ཟེར། །འཇམ་པའི་དབྱངས་ཀྱིས་ཕྱོགས་ཀྱི་གླང་བོ་ལ། །དངོས་སུ་འདི་
རྩོམས་འདི་ནི་མ་འོངས་དུས། །འགྲོ་བ་ཀུན་གྱི་མིག་ཏུ་འགྱུར་རོ་ཞེས། །
གསུང་གི་གནང་བ་སྩལ་བའང་ཚད་མར་བྱས། །ཞེས་གསུངས་པའི་ཕྱིར་ན།
ཚད་མའི་གཞུང་ནི་རིག་པའི་རྩལ་འབྱིན་བྱེད་ཁོ་ན་ཙམ་དང་། ཐུན་མོང་
རིག་གནས་ཙམ་མ་ཡིན་པར་ནང་དོན་རིག་པ་དང་། ཉམས་ལེན་གྱི་རྒྱུར་



འགྲོ་བ་རྟོགས་དགོས་སོ། །དེ་ཡང་ད་དུང་ཚད་མ་མདོ་ཀུན་ལས་བཏུས་པའི་
མཆོད་པར་བརྗོད་པ། ཚད་མར་གྱུར་པ་འགྲོ་ལ་ཕན་བཞེད་པ། །སྟོན་པ་
བདེར་གཤེགས་སྐྱོབ་ལ་ཕྱག་བཙལ་ནས། །ཞེས་གསུངས་པ་ལས་ཀྱང་ཚད་
མ་རིག་པའི་གཞུང་ནི་ནང་དོན་རིག་པའི་གཞུང་ཡིན་པ་དང་། ནང་དོན་
རིག་པའི་གཞུང་ལས་ཀྱང་ལམ་རིམ་ལྟ་བུའི་གཞུང་ལ་སྦྱར་ན། སྐྱབས་
འགྲོའི་ཆོས་སྐོར་གྱི་ནང་དུ་འདུ་སྟེ། སྐྱབས་སུ་འགྲོ་བའི་ཡུལ་གཙོ་བོ་སངས་
རྒྱས་དཀོན་མཆོག་ཡིན་ལ། དེས་ན་བསྟན་པ་འདི་ལ་མཚོན་ན། སྐྱབས་ཡུལ་
མཐར་ཐུག་ནི་སྟོན་པ་བཅོམ་ལྡན་འདས་ཡིན་པས། སྟོན་པ་བཅོམ་ལྡན་
འདས་ཚད་མའི་སྐྱེས་བུ་མཐར་ཐུག་ཏུ་འཇོག་ལ། དེ་ཡང་བདག་ཅག་གི་
སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཡིན་ཞེས་པའི་དམ་
བཅའ་ཙམ་གྱིས་གཏིང་མི་ཆོད་པས། སུས་ཀྱང་ཟློག་ཏུ་མེད་པའི་རིགས་པ་
དྲི་མ་མེད་པའི་ལམ་ནས་གཏན་ལ་འབེབས་དགོས་པ་ལ། དེ་འདྲའི་རིགས་
པ་མཐར་ཐུག་སྟོན་བྱེད་ཀྱི་གཞུང་ནི་ཚད་མའི་གཞུང་སྟེ། ཚད་མ་མདོ་ཀུན་
ལས་བཏུས་པ་དང་དེའི་དགོངས་འགྲེལ་གྱི་བསྟན་བཅོས་ཚད་མ་སྡེ་བདུན་
ལ་སོགས་པ་ཡིན་ལ། ཚད་མ་སྡེ་བདུན་ལ་སོགས་པའི་ཚད་མའི་གཞུང་
ལུགས་ཀྱིས་དངོས་བརྒྱུད་ཅི་རིགས་ཀྱི་སྒོ་ནས་བདག་ཅག་གི་སྟོན་པ་བཅོམ་
ལྡན་འདས་ཚད་མའི་སྐྱེས་བུ་མཐར་ཐུག་ཡིན་པ་སྒྲུབ་ཀྱིན་ཡོད་པར་བརྟེན།
སྡེ་བདུན་ལ་སོགས་པའི་ཚད་མའི་གཞུང་ནི། ནང་དོན་རིག་པའི་ཁོངས་སུ་
གཏོགས་པར་མ་ཟད། སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་
56



ཐུག་ཡིན་པར་གཏན་ལ་འབེབས་བྱེད་ཀྱི་གཞུང་ཤ་སྟག་ཡིན་ནོ། དེ་ལྟ་བས་
ན་ཚད་མ་རིག་པའི་གཞུང་ལ་སྦྱངས་པ་གང་ལེགས་ཤིག་བྱུང་ན། སྟོན་པ་
བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཡིན་པའི་ཚུལ་ལ་ངེས་པ་་་་
རྙེད་ཐུབ་པ་མ་ཟད། སྟོན་པ་བཅོམ་ལྡན་འདས་ཀྱི་གསུང་ཡང་འཁྲུལ་མེད་
ཡང་དག་ཡིན་སྙམ་པའི་ངེས་ཤེས་ཟབ་མོ་སྐྱེ་ངེས་ལ། དེ་ལྟར་བྱས་པས་
སྐྱབས་འགྲོ་རྣམ་དག་ཀྱང་རང་རྒྱུད་ལ་ངང་གིས་སྐྱེ་བར་འགྱུར་བས་ན། སྡེ་
བདུན་སོགས་ཚད་མའི་གཞུང་ནི་ནང་དོན་རིག་པའི་ཁོངས་གཏོགས་ཡིན་་་་་
པར་མ་ཟད། སྐྱབས་འགྲོའི་ཆོས་སྐོར་དུ་འདུ་ཞེས་བརྗོད་པ་ཡིན་ནོ། །
དེ་ཡང་སྡེ་བདུན་སོགས་ཚད་མའི་གཞུང་ནི་ནང་དོན་རིག་པའི་གཞུང་
ཤ་སྟག་ཡིན་པ་གོང་ནས་བརྗོད་པ་བཞིན་ལགས་མོད། འོན་ཀྱང་ད་དུང་གོ་
བ་ལེན་རྒྱུ་གཞན་ཞིག་ཡོད་པ་ནི། ཁྱོད་རང་བསྡུས་གྲྭ་བློ་རྟགས་རྣམ་འགྲེལ་
སོགས་ཚད་མའི་གཞུང་ལ་སྦྱངས་པ་བྱེད་པ་དེ་གང་གི་ཆེད་དུ་ཡིན་པ་སྟེ།
དཔེར་ན། ཕར་ཕྱིན་མཛོད་དབུ་མ་འདུལ་བ་སོགས་ནང་དོན་རིག་པའི་
གཞུང་ལ་སྦྱངས་པ་མཐར་ཕྱིན་པ་དང༌། ཉམས་ལེན་གང་ལེགས་ཤིག་འོང་
བའི་ཆེད་དུ་སྦྱངས་པ་བྱེད་པ་ཡིན་ནམ། ཕྱིའི་གོ་རྒྱ་གཅོད་པ་ཙམ་དང་།
རིགས་པའི་རྩལ་ཙམ་འབྱིན་པའི་ཆེད་དུ་སྦྱངས་པ་བྱེད་པ་ཡིན། དེ་ཡང་
ནང་དོན་རིག་པའི་གཞུང་ལ་སྦྱངས་པ་མཐར་ཕྱིན་པ་དང་། ཉམས་ལེན་
གང་ལེགས་ཤིག་འོང་བའི་ཆེད་དུ་སྦྱངས་པ་བྱེད་པ་ཡིན་ཚེ། དེ་ནི་ནང་དོན་
རིག་པར་ཡང་འགྲོ་ལ། དམ་པའི་ཆོས་སུའང་འགྲོའོ། །དེ་ལྟ་མ་ཡིན་པར་
57་
*
=
ག



ཕྱིའི་གོ་རྒྱ་གཅོད་པ་ཙམ་དང་རིག་པའི་རྩལ་ཙམ་འབྱིན་པའི་ཆེད། ལྷག་
པར་དུ་ཚེ་འདིའི་འཚོ་ཐབས་བདེ་ཐབས་དང་། དབང་མངའ་ཐང་སོགས་
ཀྱི་ཆེད་དུ་སྦྱངས་པ་ཡིན་ཚེ། དེ་ནི་ནང་དོན་རིག་པར་ཡང་མི་འགྲོ་ལ། དམ་
པའི་ཆོས་སུ་ཡང་མི་འགྲོ་སྟེ། མཉམ་མེད་ཇོ་བོ་ཆེན་པོས། རྩ་བ་དུག་ཡིན་ན་
ཡལ་ག་དང་ལོ་མ་དུག་གོ །རྩ་བ་སྨན་ཡིན་ན་ཡལ་ག་དང་ལོ་མའང་སྨན་
ནོ། །ཞེས་གསུངས་ཤིང་། རྗེ་བླ་མ་ཙོང་ཁ་བ་ཆེན་པོས་ཀྱང་། བསམ་པ་
བཟང་ན་ས་དང་ལམ་ཡང་བཟང་། །བསམ་པ་ངན་ན་ས་དང་ལམ་ཡང་
ངན། །ཞེས་དབྱངས་ཨ་ངེས་པའི་བྱ་དཀའ་བའི་རྒྱན་དུ་ཚིག་ཉུང་ཞིང་དོན་
གྱི་གནད་འདུས་པའི་སྒོ་ནས་གསུངས་པའི་མན་ངག་བཞིན་ནོ། །
གོང་གི་རྒྱུ་མཚན་དེའི་ཕྱིར་པོ་ཏོ་བའི་ཡབ་ཉིད་ཀྱིས་སྐྱེས་བུའི་དོན་་་་་་
ཐམས་ཅད་ཀྱི་སྔོན་དུ་འགྲོ་བ་ཚད་མ་ཡིན་པས་ཉན་དགོས་ཞེས་གསུངས་པ་
ཡིན་ལ། པོ་ཏོ་བས་ཀྱང་ཝརྟིཀ་ཀུན་ཉན་པ་སྟེ་རྣམ་འགྲེལ་གྱི་ལུང་དང་ཁྲིད་
ཆ་ཚང་གསན་ཞིང༌། དེ་ནས་རང་ལོ་ཉི་ཤུར་སོན་ནས་བཤེས་གཉེན་གཡུང་
དྲུང་རྒྱ་མཚོའི་སྤྱན་སྔར་བྱོན་ཏེ། སྔ་དྲོར་དགེ་ཚུལ་དང་། ཕྱི་དྲོར་དགེ་སློང་།
སྲོད་ལ་ཐེག་པ་ཆེན་པོའི་ཆོས་བྱང་སེམས་སྨོན་འཇུག་གི་སེམས་བསྐྱེད་དེ་་་་
བྱང་ཆུབ་སེམས་དཔའི་སྡོམ་པ་བཞེས་པས་ང་ཡི་དོན་དེ་མི་ཆེ་འམ་སྟེ་དོན་
ཤིན་ཏུ་ཆེའོ་གསུངས། དེ་ནས་ད་ཁྱོད་རབ་ཏུ་བྱུང་རྟིང་ལ་སྟེ་རབ་ཏུ་བྱུང་
བའི་རྗེས་སུ་འདུལ་བ་ཉན་དགོས་པ་ཡིན་ཟེར་ནས། རྒྱ་འདུལ་བ་འཛིན་པ་
དབང་ཕྱུག་ཚུལ་ཁྲིམས་ཞེས་པ་རང་རེའི་བོད་ཀྱི་འདུལ་འཛིན་གྱི་ཚད་་་་་
58



འཇོག་པ་གང་ཉིད་ཕེབས་ནས། དབུ་ཉུག་བྱུང་བ་སྟེ་དབུ་རིབ་ཙམ་མམ་
ཡུན་ཐུང་ཐུང་ཨེན་ཙམ་ལ་བཞུགས་པའི་ཕྱིས་དྲུང་དུ་ཆོས་འདུལ་བ་ཉན་དུ་
ཕྱིན། འདིར་རྒྱ་འདུལ་བ་འཛིན་པ་ཞེས་པའི་རྒྱུ་ནི་རུས་མིང་ཡིན་ལ། སྔོན་
རང་རེའི་བོད་ལ་རྔོག་དང་འབྲོམ་ཆོག་ལྟ་བུ་ལ་སོགས་པའི་རུས་མིང་འཛིན་
པ་མང་ངོ༌། །དེ་ནས་ངའི་གྲོགས་པོ་སྟེ་དགེ་བཤེས་པོ་ཏོ་བ་ཁོང་ཉིད་ཀྱི་
གྲོགས་པོ་འབྲོམ་སྟོན་པའི་སློབ་མ་སྒོམ་སློབ་པ་ཞིག་ཡོད་པར་འདུག་པས་་་་
དེར་སོང་གསུངས་པ་ལ། པོ་ཏོ་དགོན་པར་བྱོན་ཏེ་ཆོས་གོས་ལིང་བཟང་བོ་
སྟེ་དར་ཟབ་སྤུས་ལེགས་ཅན་གྱི་ཆོས་གོས་བཟང་བོ་ཞིག་ཡོད་པ་ཕུལ་ནས་་་
སྒོམ་ཅིག་བསླབ་པར་ཞུ་ཞུས་པ་སྟེ། འདིར་སྒོམ་ཞེས་པ་འཇོག་སྒོམ་ལྟ་བུ་ཁོ་
ན་ལ་གོ་མི་རུང་བར། སྒོམ་གྱི་སྔོན་དུ་ཐོས་པ་འགྲོ་དགོས་པས་ན་ཐོས་
བསམ་སྒོམ་གསུམ་ལ་གོ་དགོས་ཏེ། ཐོས་པ་མེད་པའི་སྒོམ་པ་ནི། །ལག་རྡུམ་
བྲག་ལ་འཛེག་དང་མཚུངས། །ཞེས་གསུངས་པས་སོ། །དེ་ལྟར་སྒོམ་བྱེད་པ་
ལ་ཨེན་ཅིག་སྟེ་ཅུང་ཙམ་ཞིག་སྡོད་དགོས་ཞེས་གསུངས་ཤིང་། ཆོས་གོས་
སྤུས་ལེགས་བཟང་བོ་འདི་ཡང་ཚོང་ལ་རྒྱག་གྱིས་ཏེ་ཟ་མའི་ཐེབས་སུ་གྱིས་་་་
ཤིག་ཅེས་ཚུར་གནང་ངོ་ཞེས་པའོ། ། །དེ་ནས་དབྱར་གནས་ཚུལ་འཇུག་གི་
དུས་ལ་བབ་ནས་ཞེས་པ་སྟེ་དབྱར་གནས་སུ་བཞུགས་རྒྱུའི་སྐབས་སུ་སླེབས་
པ་ལ། ཞུ་སྣ་གཅིག་སྟེ་ཞུ་རོགས་པ་གཅིག་ཀྱང་ཁྲིད་དེ་དབྱར་གནས་འདིའི་
ནང་དུ་བྱ་བ་ཞུ་བར་བྱ་བའི་གནས་ཀྱི་སློབ་དཔོན་ཏེ་ད་ལྟའི་དགོན་པའི་ཁྲི་
བའམ་གནས་ཀྱི་བླ་མར་མཛད་རོགས་ཞེས་སྙན་གསན་ཕུལ་བ་ལ། དུས་
59



དེར་གནང་མི་གནང་སྟེ་ཆོག་མི་ཆོག་གི་ཞལ་ལན་གང་ཡང་མི་མཛད་པར་
ཞུ་སྣ་བ་སྟེ་ཞུ་རོགས་པ་ལ་བཀའ་བཀྱོན་འདྲ་བ་ཞིག་མཛད་དེ། དེ་མོད་དེ་
རྗེས་ནས་སམ་དགུང་ཁར་ཤོག་ཅེས་གསུངས་པས། དེ་མོད་སྲོད་དེ་མཚན་
མོར་ཡང་ཞུ་རོགས་པ་དང་ཁོང་གཉིས་འགྲོགས་ཏེ་གཟིམ་ཁང་གི་རྩི་་་་་་་
ལོགས་སུ་བྱོན་ནས་ཞུས་པ་ལ། དགེ་བཤེས་ཀྱི་ཞལ་ནས། ཇོ་བོ་གཡོར་བོ་
གཉིས་ཞེས་པ་སྟེ་བོད་ཀྱི་ཡུལ་དབུས་ཀྱི་བྱེ་བྲག་གྲ་དོལ་ཕྱི་ནང་གི་ཡུལ་མིང་
ལ་གཡོར་བོ་ཞེས་བྱ་ལ། དེ་བས་ཇོ་བོ་གཡོར་བོ་གཉིས་ཞེས་ཡུལ་མིང་ནས་
བཟུང་སྟེ་ཁོང་གཉིས་བོས། གནས་ཀྱི་སློབ་དཔོན་བྱ་བ་གཤའ་མ་སྟེ་གནས་
ཀྱི་སློབ་དཔོན་མཚན་ཉིད་ཚང་བ་ཞིག་ཡོད་ན། གནས་པ་སློབ་མ་དེས་བྱ་བ་
སོགས་ཞུ་བའི་དུས་ན་གནང་བཀག་གི་བཅས་པ་ལྟར་བཅས་ཆོག་པའམ་བྱ་
རུང་བའི་བྱ་བ་རྣམས་གནང་ཞིང་། བཅས་མི་ཆོག་པའམ་བྱ་མི་རུང་བའི་བྱ་
བ་རྣམས་བཀག་ནས་ལས་སུ་བྱ་བར་མི་འཇུག་ལ། གལ་ཏེ་དེ་ལྟར་གནང་
བཀག་བྱས་པ་ལ་མ་ཉན་པའི་ཚེ་ཆད་པ་གཅོད་པར་བྱེད་དོ། །དང་པོ་
གཏམ་མི་འདྲ་བ་སྟེ་ཡིན་མིན་ནམ་འགྲིག་མིན་སོགས་ཀྱི་གཏམ་མི་གླེང་བ་་་་
དང༌། གཉིས་པ་གདམས་ངག་ཞུས་ཀྱང་མི་གནང་བ། གསུམ་པ་གནས་
འགོག་པ་སྟེ་གནས་སོ་སོར་འདུག་མི་ཆོག་པ་ལ་སོགས་པ་རྣམ་པ་ལྔའི་སྒོ་་་་་
ནས་ཆད་པ་གཅོད་པར་བྱེད་དོ། །དེ་གཞན་གྱིས་བསྡུས་ན་ཞེས་པ་གནས་ཀྱི་
སློབ་དཔོན་གྱིས་གོང་གི་དེ་ལྟར་ཆད་པ་བཅད་དེ་གནས་དབྱུང་བཏང་་་་་་་
བའམ་གནས་དེ་ནས་ཕྱིར་བསྐྲད་པའམ་ཕུད་པའི་སློབ་མ་དེ་རིགས་དགོན་ ་
6)



པ་གཞན་གྱིས་གནས་ཚུལ་དེ་དག་ཤེས་བཞིན་དུ་སླར་ཚོགས་སུ་བསྡུས་་་་་་་
པའམ་ཆུད་པར་བྱས་ན་སྙིལ་བ་སྡུད་པའི་ཉེས་ལྟུང་འབྱུང་བར་གསུངས་ལ།
གནས་དབྱུང་བཏང་བའི་གནས་ཚུལ་དེ་དག་མ་ཤེས་ན་སྙིལ་བ་སྡུད་པའི་་་་
ཉེས་ལྟུང་མི་འབྱུང་ངོ༌། །ཕྱིས་བཟོད་པ་གསོལ་དུ་བྱུང་བའི་དུས་ན་ཡང་དེ་
དག་གི་ཉེས་པ་ལ་བལྟས་ནས་ཕྱིར་བླང་ཆོག་པ་དང་མི་ཆོག་པའི་འགྲིག་་་་་
ལམ་གྱི་རིམ་པ་ལྟར་དུ་སློབ་མ་དེ་ལ། འབྲོམ་ཚགས་པར་སྐྱོང་བ་སྟེ་དཔེ་
ཆར་ཚགས་བསྒྲིགས་བྱས་པ་བཞིན་དུ་འཁྱོག་ཐབས་མེད་པའི་འགྲིག་ལམ་་་
ཞིག་སྔོན་ཆད་དབུས་གཙང་ཕྱོགས་རྭ་སྒྲེང་དགོན་པ་རུ་ཡོད་མོད་ཀྱང་ད་ལྟ་
དེ་ལྟ་བུ་མེད། དེ་ཡང་དབུས་གཙང་ཕྱོགས་སུ་ཆགས་པའི་བཀའ་གདམས་
བསྟན་པའི་ཆུ་མགོ་རྭ་སྒྲེང་དགོན་པ་ནི་འབྲོམ་སྟོན་པ་རྒྱལ་བའི་འབྱུང་་་་་་
གནས་ཀྱིས་ཕྱག་འདེབས་མཛད་པ་ཡིན་ལ། བོད་ཁ་བ་ཅན་གྱི་དགོན་པ་
ཆེས་སྔ་ཤོས་ཀྱི་གྲས་ཡིན་ཞིང་ལོ་དགུ་བརྒྱ་ལྷག་གི་ལོ་རྒྱུས་ཡོད་པར་མ་ཟད་
རྒྱལ་བའི་བཀའ་སོགས་ལས་ཀྱང་ལུང་གིས་ཟིན་ཡོད་པ་ཡིན། དེ་
ཡང་རྭ་སྒྲེང་དགོན་པར་ཚོགས་བཞུགས་ཀྱི་དགེ་འདུན་པ་ལྔ་བརྒྱ་ཙམ་མ་་་་
གཏོགས་མི་བཞུགས་པ་ལ། གཞན་ཁ་ཅིག་གིས་ཉུང་ཙམ་ཇེ་མང་དུ་བཏང་
ན་ཇི་འདྲ་ཞེས་ཞུས་པ་ལ་འབྲོམ་སྟོན་པས། མང་མི་གཙོ་གྲུང་གཙོ་ཞེས་དང་།
མང་པོ་ནི་མེད་ཡོད་པ་ནི་གྲུབ་ཐོབ་ཕུང་ངེ་ཡོད་པ་ཡིན་ཞེས་གསུངས་པ་་་་་
བཞིན་རྭ་སྒྲེང་དགོན་པར་དགེ་འདུན་པ་མང་པོ་མི་བཞུགས་ཀྱང་། ཉུང་
ཙམ་བཞུགས་པ་རྣམས་གྲུབ་པ་བརྙེས་པ་ཤ་སྟག་ཡིན་ནོ། །དེ་ཡང་གྲུབ་པ་



ལ་རབ་འབྲིང་ཐ་གསུམ་ཡོད་པ་ལས། སངས་རྒྱས་ཀྱི་གོ་འཕང་ཐོབ་པ་གྲུབ་
པ་ཆེན་པོ་ཡིན་ལ། ས་དང་པོ་ཐོབ་པ་གྲུབ་པ་འབྲིང༌། ཐེག་ཆེན་ཚོགས་ལམ་
ཐོབ་པ་གྲུབ་པ་ཆུང་ངུ་ཡིན་པས། གྲུབ་ཐོབ་པའམ་གྲུབ་པ་ཐོབ་པ་དེ་ལས་
སླ་བ་ཞིག་མ་ཡིན་ནོ། །དེ་ཡང་རྭ་སྒྲེང་དགོན་པའི་དགེ་འདུན་པ་རྣམས་
ཀྱིས་ཚུལ་ཁྲིམས་རྣམ་པར་དག་པའི་ཚད་འཛིན་ས་ཇི་འདྲ་ཡིན་ཞེ་ན། དགེ་
འདུན་པའམ་དགེ་སློང་རྣམ་པ་ལ་ཁྱི་ཡིས་རྨུགས་ཀྱང་ཁྲག་མི་འབྱུང་བར་་་་
གསུངས་ལ། གལ་ཏེ་ཁྱིས་རྨུགས་ནས་ཁྲག་བྱུང་ཚེ། ཚུལ་ཁྲིམས་མ་བསྲུངས་
པས་ཉེས་ལྟུང་བྱུང་ངོ་ཞེས་གནས་དབྱུང་བྱེད་པ་སྟེ་དགོན་པ་ནས་ཕྱིར་སྐྱོད་
པར་གསུངས། དེ་ཡང་ཚུལ་ཁྲིམས་ཚུལ་བཞིན་དུ་སྲུང་ཞིང་རྣམ་པར་དག་
པ་ཡིན་ན་ཁྱིས་རྨུགས་ཀྱང་ཁྲག་མི་འབྱུང་བ་ཆོས་ཉིད་ཡིན་ཏེ། གསོ་སྦྱོང་གི་
སྐབས་སུ་གསུངས་པའི་ཆོས་བསྒྲགས་ཀྱི་མདོ་ལས། ཇི་ལྟར་སྦྲུལ་གདུག་ཀླུ་
ཆེན་ནག་པོ་ཡང་། །ཚུལ་ཁྲིམས་ལྡན་ལ་གནོད་མེད་གཞན་ཅི་སྨོས། །ཞེས་
ཚུལ་ཁྲིམས་རྣམ་པར་དག་པའི་དགེ་སློང་ལ་དུག་སྦྲུལ་སོགས་ཀྱིས་ཀྱང་་་་་་་
གནོད་པ་གཏོང་མི་ནུས་ཤིང་། གལ་ཏེ་དུག་སྦྲུལ་སོགས་ཀྱིས་ཟིན་ཀྱང་དུག་
གཏན་ནས་མི་ཕོག་པར་གསུངས་ན། ཚུལ་ཁྲིམས་རྣམ་པར་དག་པའི་དགེ་
སློང་ལ་ཁྱིས་རྨུགས་ཚེ་ཁྲག་མི་འབྱུང་བ་སྨོས་མ་དགོས་སོ། །དེ་བས་འབྲོམ་
སྟོན་པ་མྱ་ངན་ལས་འདས་རྗེས་སུ་ད་ལྟ་དེ་ལྟ་བུ་མེད་ཅེས་པ་སྟེ་ཚུལ་ཁྲིམས་
རྣམ་དག་སྲུང་མཁན་ཧ་ཅང་དཀོན་ཞེས་སྐྱོ་ཚིག་གི་ཚུལ་དུ་གསུངས་པ་ཡིན་
ནོ། །ང་ལ་ཡེར་བར་ཞེས་པའི་ཡེར་བ་ནི་ལྷ་སའི་བྱང་ཤར་མཚམས་སུ་བྲག་



ཡེར་བ་ལྷ་རི་སྙིང་བོ་ཞེས་ཇོ་འབྲོམ་ཡབ་སྲས་བཞུགས་པའི་གནས་ཀྱི་གཙོ་
བོ་དང་། བཀའ་གདམས་གླེགས་བམ་གསུངས་སའི་གནས་དེའོ། །ང་ལ་ཡེར་
བ་ཞེས་པའི་གནས་དེ་རུ་སློབ་དཔོན་ཞང་བཙུན་ཏེ། ཞང་ཞེས་པ་རུས་མིང་།
བཙུན་པ་ཞེས་པ་དགེ་སློང་ཡིན་པས་དེ་ལྟར་བརྗོད་པ་ཡིན་ནོ། །དེ་ཉིད་
གནས་ཀྱི་སློབ་དཔོན་དུ་བཞུགས་ན་འོས་ཤིང་མཚན་ཉིད་ཚང་བ་ཞིག་་་་་་
ལགས་མོད། སུས་ཀྱང་གནས་ཀྱི་བླ་མར་མ་ཞུས་མ་བསྟེན་པར་སྐུ་གཤེགས་
པས་དེ་ལྟ་མི་བཞུགས། དེ་ཡང་རྭ་སྒྲེང་དུ་ཚངས་སྤྱོད་དགེ་བསྙེན་བགྲེས་པོ་
ཞིག་སྟེ་འབྲོམ་སྟོན་པ་བྱོན་ཀྱང་ཞལ་མ་བཞུགས་པས་དྲན་པའི་ཡུལ་དུ་གྱུར་
ཞེས་པའོ། །འོ་ན་ངེད་ཅག་དགེ་སློང་གིས་དགེ་བསྙེན་ལ་ཕྱག་འཚལ་རུང་
ངམ་ཞེ་ན་རུང་སྟེ། འབྲོམ་སྟོན་པ་རྟེན་ཚངས་སྤྱོད་དགེ་བསྙེན་ནམ་ཁྱིམ་པ་
ཡིན་ནའང་། འབྲོམ་སྟོན་པ་རྟེན་ཚངས་སྤྱོད་དགེ་བསྙེན་ནམ་ཁྱིམ་པ་ཡིན་
ནའང་། ང་ཚོས་ཕྱག་འཚལ་བའི་ཡུལ་དུ་གྱུར་ཅིང་ཕྱག་འཚལ་འོས་པ་
བཞིན་ནོ། །ད་ཕྱིན་ཆད་གནས་ཀྱི་སློབ་དཔོན་གྱི་དོད་པོར་ཏེ་སྐུ་ཚབ་ཏུ་
རང་ཅག་ལས་དཀར་ནག་འདྲེས་མ་ལ་སྤྱོད་པ་ཤ་སྟག་ཡིན་པས། དཀར་
བའི་བག་ཆགས་ཏེ་དགེ་བའི་ལས་སྤྱོད་པ་མཐོང་ན་སློབ་མ་རང་རང་གིས་་་་
ཀྱང་སྤྱོད་པ་བག་ཡོད་ལ་བརྟེན་ནས་དེ་མི་ཉམས་པར་གོང་འཕེལ་དང་་་་་་
གཏན་འཇགས་སུ་བྱ་དགོས་ལ། དེ་ཡང་ནག་པོའི་བག་ཆགས་ཏེ་ཉོན་
མོངས་པའི་དབང་དུ་སོང་ནས་མི་དགེ་བའི་ལས་སྤྱོད་པ་མཐོང་ན་སྔ་འགྱོད་
ཕྱི་སྡོམ་གྱིས་སྐྱོ་བ་མང་དུ་སྒོམས་ཤིག་གསུངས་པའོ། །ད་ལྟ་དགོན་པ་སོ་སོ་
63



ན་གསོ་སྦྱོང་ཚོགས་པའི་དོན་ནམ་དགོས་པ་ཡང་འདི་དང་འདྲ་བ་སྟེ། ཟླ་བ་
རེ་རེའི་ནང་ལྟུང་བ་བཤགས་པར་འོས་པ་རྣམས་བཤགས། བསྡམ་པར་འོས་
པ་རྣམས་བསྡམས། བྱིན་གྱིས་བརླབ་པར་འོས་པ་རྣམས་བྱིན་གྱིས་བརླབས་
པ་ཡིན་ནོ། །
དེ་ནས་དགེ་བཤེས་དེ་ཞེས་པའི་དགེ་བཤེས་ནི་འབྲོམ་སྟོན་པ་ཡིན་ལ།
དགེ་བཤེས་པོ་ཏོ་བས་འབྲོམ་སྟོན་པ་ལོ་ཉི་ཤུ་རྩ་གཉིས་ཀྱི་རིང་ལ་འབྲལ་་་་་
མེད་དུ་བསྟེན་པས་སོ། །དེ་ཡང་བསྟེན་ནས་ཡིད་ལ་བསམ་པས། ཞེས་པའི་
བསམ་པ་ནི་བླ་མ་བསྟེན་ཚུལ་ལ་བསམ་པ་དང་སྦྱོར་བས་བསྟེན་ཚུལ་གཉིས་
ཡོད་པ་ལས་གཙོ་བོ་བསམ་པའི་སྒོ་ནས་བསྟེན་ཚུལ་ཏེ་བླ་མ་ལ་སྐྱོན་ཀུན་་་་
ཟད་ཡོན་ཏན་ཀུན་རྫོགས་སུ་བསམ་པ་ཡིན་ནོ་ཞེས་པའོ། །དེ་ལྟར་ཡིད་
ལ་བསམ་ཞིང་བསྟེན་ནས་དང་པོར་དལ་འབྱོར་རྙེད་པར་དཀའ་བ་འདི་་་་
འཕྲིག་ཚུད་པ་སྟེ་རང་རྒྱུད་ལ་ངེས་པར་བྱས་པས། ཆོས་ཡོ་སྟེ་མགོ་དགེ་
བའི་བཤེས་གཉེན་བསྟེན་ཚུལ་ནས་མཇུག་མི་སློབ་ཟུང་འཇུག་བར་གྱི་ལམ་
ཡོངས་རྫོགས་སམ། ལུང་རྟོགས་ཀྱི་ཆོས་ཐམས་ཅད་མ་ལུས་པར་རང་རྒྱུད་
ལ་བྱུང་བ་སྟེ་འཁྲུངས་སོ་ཞེས་པའོ། །དེ་ལྟར་མ་བསྟེན་པའི་གོང་དུ་ཆོས་ལ་
ཉན་བཤད་སོགས་མང་དུ་མཛད་ཀྱང་། གོ་དང་གོ་སྟེ་མ་གོ་ཟེར་བ་བཞིན་
དུ་འདུག་པས་ཞེས་པ་ཚིག་དོན་ཙམ་གྱི་གོ་བ་ཡོད་ནའང་དོན་གྱི་གནད་ལ་
གོ་བ་ལོན་མེད་ཅིང་མྱོང་བ་ཐོན་མེད་ཅེས་པའི་དོན་ཡིན་ལ། ང་ཚོར་མཚོན་
ན་ཡང་བྱང་ཆུབ་ཀྱི་སེམས་སུ་ཞེས་པའི་དཔེ་ཆ་རེ་ཀློག་ཅིང་ཁྲིད་ཚེ། དེའི་
64



ཚིག་དོན་ཙམ་དང་ཁ་བཤད་ཙམ་དེ་འདྲ་དཀའ་རྒྱུ་མེད་ན་ཡང་། དེའི་དོན་
ཇི་ལྟ་བ་བཞིན་རང་གི་རྒྱུད་ལ་སྦྱར་ནས་མྱོང་བ་ཐོན་རྒྱུ་དེ་ཧ་ཅང་དཀའ་བ་
བཞིན་ནོ། །དེ་ཡང་བྱང་ཆུབ་ཀྱི་སེམས་ཞེས་པ་ཤེས་པ་ཙམ་དང་། ཡང་ན་
བ ཤད་ཤེས་པ་དང་རྩོད་པ་གནང་ཤེས་པ་ཙམ་གྱིས་མི་ཆོག་སྟེ། དཔེར་ན་ལོ་
ཏོག་བཏབ་པ་ལ་རྩྭའི་ཕུང་བོ་ཙམ་སྐྱེས་པ་ལས་སྙེ་མ་དང་འབྲས་བུ་མེད་ཚེ་
རྩྭའི་ཕུང་བོ་ཇི་འདྲ་ཕུན་སུམ་ཚོགས་པ་ཞིག་སྐྱེས་ཀྱང་དོན་མེད་སྟོང་བར་་་་
གྱུར་པ་ཁོ་ན་བཞིན་ནོ། །དེ་བཞིན་དུ་དམ་པའི་ཆོས་ལ་ཐོས་བསམ་མཛད་
པ་ཡང་ཉམས་ལེན་ཏེ་རང་རྒྱུད་གདུལ་བར་བྱ་བའི་ཆེད་དུ་ཡིན་ལ། གལ་ཏེ་
ཐོས་བསམ་བྱས་ཏེ་འཆད་རྩོད་རྩོམ་གསུམ་ལ་ཇི་འདྲ་ཞིག་མཁས་པར་གྱུར་
ན་ཡང་། རང་རྒྱུད་ཀྱི་ཉོན་མོངས་དེའི་མགོ་གནོན་པ་ཙམ་གྱི་ནུས་པ་ཡང་
མ་ཐོན་པར་ཉེ་རིང་ཆགས་སྡང་དང་། ང་རྒྱལ་ཕྲག་དོག་སོགས་ཀྱི་དབང་དུ་
གྱུར་ཚེ། ཐོས་བསམ་བྱས་པ་དེ་དོན་མེད་སྟོང་བར་གྱུར་པ་ལས་སྙིང་པོ་ཅི་
ཡང་མེད་ལ། ཐོས་བསམ་གང་ཡང་མ་བྱས་ཤིང་དོན་ཅི་ཡང་མི་ཤེས་པའི་
རྨོངས་པའི་སྐྱེ་བོ་རང་ག་བ་དང་ཁྱད་པར་ཡེ་ནས་མེད་དེ། ཐུའུ་བཀྭན་ཆོས་
ཀྱི་ཉི་མས། པོ་ཏི་ལྔ་ལས་བསླབས་པའི་རིགས་པ་ནི། །ཁྲམ་ནག་གཡོ་སྒྱུར་
བསྡུར་ཤེས་མཁས་པ་ལས། །གང་ཡང་མ་བསླབས་ཅི་ཡང་མི་ཤེས་པའི། །
དད་པས་མ་ཎི་བཀླག་པའི་འདུན་མ་ལེགས། །ཞེས་གསུངས་པའི་ཕྱིར་རོ། །
ད་ལྟ་ང་ཚོའི་དགོན་སྡེ་ལ་ལར་དཔེ་ཀློག་རེ་བྱས་ཏེ་རྟགས་གསལ་རེ་ཆགས་
ཙམ་བྱུང་བ་ན། ལས་བྱེད་ཀྱི་བྱ་བ་རེ་དང་ཕོག་རེ་ཨེ་རྙེད་སྙམ་པའི་དགེ་



ཚུལ་སློང་ཡང་མང་དུ་མཆིས་ལ། དེ་དག་ལས་བྱེད་ཀྱི་ཐོག་ཙམ་ལ་དམིགས་
པ་མ་ཡིན་པར། མ་མཐའ་ཡང་མི་དམངས་ལ་ཕན་ཐོགས་པའི་དོན་བཟང་
རེ་སྒྲུབ་ཨེ་ཐུབ་སྙམ་པའི་བསམ་པ་ཙམ་ཡོད་ན་ཡང་ཆོས་ཀྱི་ཕྱོགས་ཙམ་དུ་
འགྲོ་བས་འགྲིག་མོད། འོན་ཀྱང་དེ་ནི་ཁ་བཤད་ཀྱི་ཚིག་ཙམ་ལས་མ་འདས་
ཏེ། དམིགས་ཡུལ་མཐར་ཐུག་ལས་བྱེད་ཀྱི་ཕོག་ལ་རེ་བའི་རྒྱུ་མཚན་གྱིས་
སོ། །དམ་པའི་ཆོས་ནི་ཉམས་ལེན་གྱི་ཆོས་ཤིག་ཡིན་པས། རང་རྒྱུད་ཀྱི་ཉོན་
མོངས་དེ་ཇི་ལྟར་འདུལ་བའི་ཐབས་ལ་དམིགས་ནས་སྦྱོང་དགོས་ཏེ། དེ་
ཡང་། མཚང་ལ་རྒོལ་བ་བཤེས་གཉེན་གྱི་མཆོག །མཚང་ཐོག་ཏུ་འབབ་པ་
གདམས་ངག་གི་མཆོག །ཅེས་གསུངས་པས་སོ། །དེ་ཡང་བདག་རང་ལ་
མཚོན་ན་ཉམས་ལེན་སོགས་དེ་འདྲའི་ཡོན་ཏན་ཟུར་ཙམ་ཡང་མེད་མོད། །
འོན་ཀྱང་དམ་པ་གོང་མ་རྣམས་ཀྱིས་ཐོས་བསམ་བྱ་ཚུལ་དྲི་མ་མེད་པ་དེ་་་་་་
འདྲ་ཞིག་ཡིན་ལ། དེ་འདྲ་ཡིན་པ་ཞུ་རྒྱུ་དེ་ཆེས་གལ་འགངས་ཆེ་བའི་དོན་
ལགས་པས། ཁྱེད་རྣམ་པ་ལ་དེ་ལྟར་དུ་ཞུ་བ་ཙམ་ཡིན་ནོ། །དེ་ལྟར་དགེ་
བཤེས་པོ་ཏོ་བས་རང་རྒྱུད་ཆོས་དང་འདྲེས་པའི་ངེས་པའམ་མྱོང་བ་མ་ཐོན་
པས། གོ་དང་གོ་སྟེ་མ་གོ་ཟེར་བ་བཞིན་དུ་འདུག་ཅེས་ཐུགས་ལ་སྐྱོ་བ་དང་
ཡིད་མུག་ནས་བསྡུས་དོན་ས་གཅོད་ཀྱི་ཟིན་ཐོ་ཐམས་ཅད་ཀྱང་གཞན་ལ་་་་
བྱིན་ནས། ཀ་བ་ལི་སྟེ་དཔེ་ཆ་དང་ཟིན་ཐོ་འཇོག་པའི་སྣོད་ཞོག་ཀ་ལི་ཡང་
རང་སྟོང་དུ་བཞག་གསུངས་པའོ། །ཐེག་ཆེན་བྱིན་གྱིས་བརླབས་ལ་རག་
ལས་སོ། །ཞེས་གསུངས་པ་བཞིན་འདིར་ཐེག་པ་ཆེན་པོའི་ཆོས་དེ་གཙོ་བོ་
66



༤
བྱིན་རླབས་ལ་རག་ལས་པས་སྟོན་པ་བཅོམ་ལྡན་འདས་ནས་བཟུང་བར་མ་
ཆད་པའི་ཆོས་ཀྱི་རྒྱུན་དེ་ཐོབ་དགོས་པ་ཧ་ཅང་གལ་ཆེ་ཚུལ་བསྟན་པ་ཡིན་
ལ། རྒྱལ་བའི་གསུང་རབ་དགོངས་འགྲེལ་དང་བཅས་པར་ལེགས་པར་
སྦྱངས་པ་ལ་དབང་བོ་རྣོ་བ་དང་རིག་པ་ཆེ་བ། ཡང་ན་འཆད་པ་དང་རྩོད་
པ་སོགས་བྱང་བ་ཞིག་གིས་རང་སྟོབས་ཀྱིས་དཔེ་གཟིགས་མང་དུ་བྱས་པ་་་་
ལས་བླ་མ་དགེ་བའི་བཤེས་གཉེན་མཚན་ཉིད་དང་ལྡན་པ་ཞིག་གི་མདུན་་་་་
ནས་ལུང་ཙམ་ཉན་པ་བྱུང་ན་རང་རྒྱུད་ལ་ཕན་པའམ་བྱིན་རླབས་འཇུག་པ་
ལ་གནམ་སའི་ཁྱད་པར་ཡོད་ཅེས་གསུངས་ཤིང་དེ་འདྲའི་མྱོང་བའང་ཡོད་
དོ། །དེ་ཡང་མཉམ་མེད་ཇོ་བོ་ཆེན་པོ་བོད་ལ་མ་བྱོན་པའི་སྔོན་ཏེ་ལོ་ངོ་ཆིག་
སྟོང་གི་སྔ་ཆར་བྱོན་པའི་བསྟན་པའི་མེ་རོ་མདོ་ཁམས་སྨད་ནས་གསོ་མཁན་
བླ་ཆེན་དགོངས་པ་རབ་གསལ་ཀྱི་གྲགས་པའི་སྙན་པ་དུས་ད་ལྟའི་བར་དུ་
མ་ཉམས་པར་ཀུན་གྱིས་དད་པའི་ཡུལ་དུ་གྱུར་པ་ཡང་། གང་ཉིད་གཞུང་
ལུགས་འཆད་པ་དང་བསྟན་བཅོས་སོགས་མཛད་པ་ལ་མཁས་པའི་དབང་་་་
གིས་མ་ཡིན་པར། དགེ་བསྙེན་རབ་བྱུང་དགེ་ཚུལ་བསྙེན་རྫོགས་ཀྱི་སྡོམ་
རྒྱུན་གནང་སྤེལ་མཛད་པའི་རྐྱེན་གྱིས་ཡིན་ལ། དགེ་བཤེས་པོ་ཏོ་བས་ཀྱང་
གསུང་རབ་ཀྱི་དོན་རྟོགས་པ་ཙམ་གྱིས་ཆོས་སེམས་འདྲེས་མའི་མྱོང་བ་མི་་་་
ཐོན་པ་ལ་ཐུགས་སྐྱོ་བའི་རྣམ་པ་བསྟན་པ་ཡིན་ནོ། །དེ་ཡང་པོ་ཏོ་བས་དགེ་
བཤེས་སྤྱན་སྔ་བ་ཀུན་ལ་སྟེ་དགེ་བཤེས་སྤྱན་སྔ་བ་དང་བཅས་པའི་མདུན་་་་
ནས་དང་པོ་སློབ་དཔོན་དབྱིག་གཉེན་གྱིས་མཛད་པའི་ཕུང་བོ་ལྔའི་རབ་་་་་



བྱེད་ཉན་ཞིང་ཁྲིད་པ་ཙམ་གྱིས་དོན་རྟོགས་པར་བྱུང་བ་ལ་ཐུགས་སྐྱོ་་་་་་་
དང་རང་གིས་རང་ལ་སྙིང་མི་དགའ་བའི་རྣམ་པ་སོགས་བྱུང་ཞེས་པའོ། །དེ་
ཡང་དགེ་བཤེས་པོ་ཏོ་བས་དགེ་བཤེས་སྤྱན་སྔ་བའི་མདུན་ནས་ཕུང་བོ་ལྔའི་
རབ་བྱེད་མ་གསན་པའི་གོང་དུ་ཕུང་བོ་ལྔའི་དོན་ཡེ་ནས་མ་གཟིགས་་་་་་་
དང་མ་མཁྱེན་པ་མ་ཡིན་པར། མཁྱེན་ཀྱང་རང་གི་རྒྱུད་ལ་བྱིན་རླབས་མ་
ཞུགས་པས་ངེས་པའི་མྱོང་བ་མ་ཐོན་པ་ཡིན་ལ། དེ་ཡང་སྤྱན་སྔ་བའི་མདུན་
ནས་ཉན་པ་ཙམ་གྱིས་སྔོན་དང་མི་འདྲ་བའི་རྟོགས་པ་དང་མྱོང་བ་ཁྱད་་་་་་
པར་ཅན་ཐོན་པས། ཐུགས་སྐྱོ་བ་དང་རང་གིས་རང་ལ་མི་དགའ་བའི་རྣམ་
པ་བྱུང་བ་སྟེ། དུས་ཐོག་མ་མེད་པ་ནས་ད་ལྟའི་བར་དུ་རང་ཉིད་ཕུང་ལ་
སྦྱོར་མཁན་གྱི་དགྲ་མཐར་ཐུག་དེ་རང་རྒྱུད་ཀྱི་ཉོན་མོངས་ཡིན་པ་མ་མཐོང་
ཞིང་མ་རྟོགས་པས། རང་ཚུགས་མ་ཐུབ་པར་རྣམ་པ་ཀུན་ཏུ་ལུས་ངག་ཡིད་
གསུམ་ཉོན་མོངས་ཀྱི་གཞན་དབང་དུ་བཏང་ངོ་ཞེས་ཐུགས་སྐྱོ་ཞིང་རང་་་་་་
གིས་རང་ལ་མི་དགའ་བའི་རྣམ་པ་བྱུང་བ་ཡིན་ཞེས་པའོ། །དེ་ལྟར་དགེ་
བཤེས་ཀྱིས་འཕྲིག་མ་བཅུག་གི་བར་དུ་མ་བྱུང་ཞེས་པ་སྟེ་དགེ་བཤེས་སྤྱན་
སྔ་བ་ཉིད་ཀྱིས་ཆོས་སུ་མ་བཅུག་གི་བར་དུ་ཆོས་སེམས་གཉིས་ཀ་འདྲེས་་་་་་
པའི་མྱོང་བ་ཟབ་མོ་ཞིག་མ་ཐོབ་ཅིང་མ་བྱུང་བས་ན། ཐོག་མར་དགེ་
བའི་བཤེས་གཉེན་ཞིག་ངེས་པར་བསྟེན་དགོས་སྙམ་པའི་བློ་རྣལ་མ་ཞིག་་་་
འཁྲུངས་སོ་ཞེས་པའོ། །དེ་ཡང་དགེ་བཤེས་སྤྱན་སྔ་བ་དང་མ་འཕྲད་ཀྱི་བར་
དུ་ངེད་རང་སྟེ་དགེ་བཤེས་པོ་ཏོ་བ་ཁོ་རང་གླེན་པ་ཆེན་པོར་འདུག་ལ།
68



གལ་ཏེ་དགེ་བཤེས་སྤྱན་སྔ་བ་དང་མ་མཇལ་ཞིང་ཁྱིམ་ནས་ཁྱིམ་མེད་པར་་་་
རབ་ཏུ་བྱུང་ཐུབ་མེད་ཚེ། ཁོང་རང་ཡུལ་གྱི་ཞང་བོ་སྟེ་ཨ་ཞང་རྒད་པོ་འདི་
ཡི་དོ་ཟླར་ཡང་འོང་མི་ཐུབ་པ་སྟེ་ཨ་ཞང་ལ་འཇིག་རྟེན་གྱི་འཚོ་བའི་ཐད་་་་
ཐབས་དང་ནུས་པ་སོགས་ཕུན་སུམ་ཚོགས་པ་དང་ལྡན་ལ། ཁོང་རང་ལ་དེ་
འདྲའི་ནུས་པ་ཅི་ཡང་མི་ལྡན་པས་དོ་ཟླར་འོང་མི་ཐུབ། ད་ཆར་ཁྱིམ་ནས་
ཁྱིམ་མེད་པར་རབ་ཏུ་ཡང་བྱུང་ཐུབ་ཅིང་དགེ་བཤེས་སྤྱན་སྔ་བ་ལའང་་་་་་་
མཇལ་ཐུབ་པ་བྱུང་བས། ད་ལྟ་ཨ་ཞང་དང་ཁོང་རང་གཉིས་བསྡུར་ཚེ་བདེ་
སྐྱིད་ཐོབ་པ་དང་སྙན་གྲགས་ཆེ་བ་ཐམས་ཅད་ཁོ་རང་ཆེ་གསུངས། དེ་ཡང་
ཚེ་འདི་ལ་དེ་འདྲ་ཞིག་ཡིན་ན་ཕྱི་མ་ལ་ཇི་འདྲ་ཡིན་པ་སྨོས་མ་དགོས། དེ་
བས་འཇིག་རྟེན་གྱི་རྣམ་གཞག་སྟེ་ཚེ་འདིར་བདེ་སྐྱིད་དང་སྙན་གྲགས་རྒྱས་
པ། ལོངས་སྤྱོད་འཕེལ་བ་ལ་སོགས་པ་ཡང་དགེ་བའི་བཤེས་གཉེན་བསྟེན་
པ་ལ་རག་ལས་ན་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ཤིན་ཏུ་་་
གལ་ཆེ་ལ། དགེ་བའི་བཤེས་གཉེན་ཚུལ་བཞིན་དུ་ལེགས་པར་བསྟེན་ན་
བདེ་སྐྱིད་དང་སྙན་གྲགས་སོགས་ཀྱང་ངང་གིས་ཐོབ་འོང་བ་ལ་རང་ལ་ཡང་
དགེ་བའི་བཤེས་གཉེན་བསྟེན་པ་གལ་ཆེ་བས་དགེ་བཤེས་གྲ་པ་དང་དགེ་་་
བཤེས་དོལ་བ་གཉིས་ཀྱི་ཁྱད་པར་ལྟོས། འདིར་ཚོགས་པ་རྣམས་རང་ལ་
དགེ་བཤེས་པོ་ཏོ་བ་དང་འཕྲད་ན་ཇི་འདྲ་དང་མ་འཕྲད་ཚེ་ཇི་འདྲ་ཡིན་་་་་
པའི་ཁྱད་པར་ལ་ལྟོས་གསུངས་པའོ། །དེ་བས་ན་ཞེས་པ་ནས་སྨོན་ལམ་
ཡང་གདབ་ཅེས་པའི་བར་དུ་བསྒྲུབ་བྱ་བསྟན་པ་ཡིན་ལ། འདིའི་ཡན་ཆད་



དུ་རྒྱུ་མཚན་བསྟན་པ་ཡིན་ནོ། །དེ་པས་ན་དང་པོ་ཡང་། ཞེས་པ་རབ་ཡིན་
ན་དགེ་བའི་བཤེས་གཉེན་མཚན་ཉིད་ཚང་བ་ཞིག་དང་། དེ་མིན་ཚེ་སྐྱོན་
ཡོན་གཉིས་ལས་ཡོན་ཏན་ལྷག་པ་ཞིག་བཙལ་ནས་ལུས་ངག་ཡིད་གསུམ་་་་་
མམ་ཁྱད་པར་དུ་ཡིད་ཀྱི་དད་པ་རྣམ་པར་དག་པའི་སྒོ་ནས་བསྟེན་ཅིང་་་་་་
རྟག་ཏུ་སྟེ་ཚེ་འདི་དང་ཕྱི་མ་བྱང་ཆུབ་མ་ཐོབ་ཀྱི་བར་དུ་དགེ་བའི་བཤེས་་་་
གཉེན་ཁྱད་པར་ཅན་དང་རྟག་ཏུ་འགྲོགས་ཐུབ་པའི་སྨོན་ལམ་གདབ་པ་་་་་
གལ་ཆེ་གསུངས་ལ། དེ་ཡང་བསྟོད་པ་ལེགས་བཤད་སྙིང་བོ་ལས། །སྟོན་པ་
བླ་ན་མེད་པའི་བསྟན་པ་དང་། །མཇལ་བ་འདི་འདྲ་བླ་མའི་དྲིན་ཡིན་
པས། །དགེ་བ་འདི་ཡང་འགྲོ་བ་མ་ལུས་པ། །བཤེས་གཉེན་དམ་པས་འཛིན་
པའི་རྒྱུ་རུ་བསྔོ། །ཞེས་གསུངས་པའང་ཚེ་རབས་ཀུན་ཏུ་དགེ་བའི་བཤེས་
གཉེན་ཁྱད་པར་ཅན་དང་འཕྲད་ཅིང་མཇལ་ཐུབ་པའི་ཆེད་དུ་སྨོན་ལམ་་་་་
བཏབ་པ་ཡིན་ནོ། །འདས་ན་ཡང་འདས་མཆོད་ཚུན་ཆད་བྱེད་ཅིང་སྨོན་
ལམ་བཏབ་ན། ཕྱི་མ་ལ་མཇལ་བའི་རྒྱུ་ཡིན་པས་དེ་ལྟར་བྱེད་དགོས་པ་ཡིན་
གསུངས་ཞེས་པ་ལས། ཕྱི་མ་ལ་མཇལ་བའི་རྒྱུ་ཞེས་པ་ཡང་རང་གིས་ཚེ་འདི་
ལ་བརྟེན་པའི་དགེ་བའི་བཤེས་གཉེན་ཁོ་ན་ལ་བརྗོད་པ་མ་ཡིན་པར་ཚེ་་་་
རབས་རྗེས་མའི་རྗེས་མར་ཚེ་རབས་འདིའི་དགེ་བའི་བཤེས་གཉེན་ལས་་་་་་
གཞན་མཚན་ཉིད་ཚང་བའི་དགེ་བའི་བཤེས་གཉེན་ཞིག་དང་འཕྲད་ཅིང་་་་
མཇལ་ཐུབ་པའི་རྒྱུ་ལ་བརྗོད་པ་ཡིན་ལ། དེ་ལྟའི་དགེ་བའི་བཤེས་གཉེན་
དང་མཇལ་བའི་རྒྱུ་ནི། གོང་དུ་བརྗོད་པ་བཞིན་དགེ་བའི་བཤེས་གཉེན་
༢ )



ཚུལ་བཞིན་བསྟེན་པ་དང་། དགེ་བའི་བཤེས་གཉེན་དང་མཇལ་ཐུབ་པའི་
སྨོན་ལམ་འདེབས་པ་ལས་གཞན། བླ་མའི་འདས་མཆོད་བསྒྲུབ་ཐུབ་པ་
བྱུང་ན་ཡང་ཚེ་རབས་ཕྱི་མ་ལ་དགེ་བའི་བཤེས་གཉེན་མཚན་ཉིད་ལྡན་པ་་་
དང་འཕྲད་ཅིང་མཇལ་ཐུབ་པའི་རྒྱུ་ཡིན་པས་དེ་ལྟར་བྱེད་དགོས་པ་ཡིན་་་་་
གསུངས་པ་ཡིན་ནོ། ། །
དེ་ཡང་བླ་མའི་འདས་མཆོད་སྒྲུབ་པ་ནི་བསོད་ནམས་ཀྱི་ཚོགས་རླབས་
ཆེན་གསོག་པ་ཡིན་པས། རང་གི་བླ་མ་དགོངས་པ་རྫོགས་པའི་ཉིན་དེ་ལ་ལོ་
རེ་རེ་བཞིན་རང་ལ་འཛོམས་ཚོད་ཀྱིས་མཆོད་པ་འབུལ་བ་སྟེ་དགེ་འདུན་ལ་
བསྙེན་བཀུར་དང་། དཀོན་མཆོག་ལ་མཆོད་པ། དབུལ་ཕོངས་ལ་སྦྱིན་པ་
སོགས་གང་ལྕོགས་རེ་སྒྲུབ་ཐུབ་པ་བྱུང་ན། བསོད་ནམས་རླབས་པོ་ཆེ་
བསགས་པར་མ་ཟད། ་ རང་གི་སྡིག་པ་བཤགས་པའི་ཐབས་ཁྱད་པར་ཅན་
ཡིན་ཞེས་དུས་འཁོར་གྱི་རྒྱུད་ལས་གསུངས་སོ། །རང་རེའི་བོད་ཀྱི་གྲུབ་
མཐའ་གང་ཡིན་ཀྱང་རང་རང་གི་བླ་མའི་འདས་མཆོད་སྒྲུབ་པ་ཤིན་ཏུ་རྒྱ་
ཆེ་བའང་རྒྱུ་མཚན་དེ་ཡིན་པས། མ་མཐའ་རང་ལ་གསལ་བྱེད་ཀ་ཁ་སོགས་
ཀློག་སློབ་པར་བྱེད་པའི་དགེ་རྒན་ཡང་རང་གི་བླ་མ་ཡིན་པས། དེ་ཉིད་
འདས་པའི་ཉིན་ལ་མཆོད་སྦྱིན་ཅི་ལྕོགས་རེ་བསྒྲུབས་ཚེ་ཕན་ཡོན་ཆེན་པོ་་་་
འཐོབ་པར་འགྱུར་བས་དེ་ལྟར་འབད་དགོས་སོ། །
འོ་ན་ཇི་ལྟར་ན་དགེ་བའི་བཤེས་གཉེན་བསྟེན་པ་ཆོས་ཀྱི་དབུ་ཡིན་་་་་་
སྙམ་ན། ཞེས་པ་སྟེ་དགེ་བའི་བཤེས་གཉེན་ཚུལ་བཞིན་དུ་བསྟེན་པ་དེ་ཆོས་



ཐམས་ཅད་ཀྱི་དབུའམ་མགོ་ཡིན་པའི་རྒྱུ་མཚན་ཇི་ལྟར་ཡིན་ཞེ་ན། རྩ་བ་
ལས། དེ་ལས་དད་དང་བྱང་ཆུབ་སེམས་སོགས། །ཡོན་ཏན་ཀུན་འབྱུང་ཀུན་
གྱི་གཏེར་ཡིན། །ཞེས་གསུངས། དེ་ལས་ཞེས་པ་མན་ངག་ཐམས་ཅད་བསྡུས་
པའི་མགོ་ནི། བཤེས་གཉེན་དམ་པ་མི་བཏང་བ་ཡིན། །ཞེས་གསུངས་པ་
བཞིན་དགེ་བའི་བཤེས་གཉེན་མི་བཏང་བར་ཚུལ་བཞིན་དུ་བསྟེན་པ་དེ་་་་
ལས། རང་རྒྱུད་ལ་དད་པ་རྣམ་དག་སྐྱེ་བ་མ་ཟད་ཡང་དག་པའི་ལྟ་བ་དང་
བྱང་ཆུབ་ཀྱི་སེམས་རིན་པོ་ཆེ་ལ་སོགས་པའི་ཡོན་ཏན་ཐམས་ཅད་རིམ་གྱིས་
སྐྱེ་བར་འགྱུར་བ་ཡིན་ལ། དེ་ཡང་དང་པོ་སངས་རྒྱས་ཀྱི་རྒྱུའི་དུས་ཀྱི་ཡོན་
ཏན་ཞེས་པ་དང་པོ་བྱང་ཆུབ་མཆོག་ཏུ་ཐུགས་བསྐྱེད་པ་དང་། བར་དུ་
བསྐལ་ཆེན་གྲངས་མེད་གསུམ་དུ་ཚོགས་བསགས་པ་དེ་ཡིན་ཞིང་། འབྲས་
བུའི་དུས་ཀྱི་ཡོན་ཏན་ཞེས་པ་མཐར་མངོན་པར་རྫོགས་པའི་སངས་རྒྱས་་་་་
ནས་ལྷུན་གྱིས་གྲུབ་པ་དང་རྒྱུན་མི་འཆད་དུ་འཇུག་པ་ལ་སོགས་པའི་འཕྲིན་
ལས་ཀྱི་འཇུག་པ་ནམ་མཁའ་ཇི་སྲིད་དུ་གནས་པ་དེ་ཡིན་ལ། རྗེས་སུ་དྲན་
པ་ཡང་ཞེས་པ་དེ་ལྟའི་ཡོན་ཏན་ཏེ་དང་པོ་སངས་རྒྱས་ཀྱིས་ཐུགས་བསྐྱེད་
པ་དང་། བར་དུ་བསྐལ་ཆེན་གྲངས་མེད་གསུམ་དུ་ཚོགས་བསགས་པའི་
ཡོན་ཏན་རྗེས་སུ་དྲན་པ་དེ་ཡང་དགེ་བའི་བཤེས་གཉེན་ལ་རག་ལས་ལ།
དགེ་བའི་བཤེས་གཉེན་ལ་མ་བསྟེན་ཅིང་ཐོས་པ་མ་བྱས་པར་དེ་འདྲའི་ཡོན་
ཏན་རྟོགས་མི་ནུས་པས། དེ་ལ་བརྟེན་ཅིང་དམ་པའི་ཆོས་གསུངས་པ་ལ་
ཡིད་ཆེས་ཀྱིས་ཉན་ཙ་ན། དེས་གསུངས་པའི་ཆོས་ཏེ་སངས་རྒྱས་བཅོམ་



ལྡན་འདས་ཀྱིས་གསུངས་པའི་གསུང་རབ་ལ་ཡིད་ཆེས་སྐྱེ་བར་འགྱུར་རོ་་་་་
ཞེས་པའོ། །
དེ་ཡང་བདག་ཅག་གི་སྟོན་པ་བཅོམ་ལྡན་འདས་ཤཱཀྱ་ཐུབ་པ་ཉིད་་་་་་
ཀྱིས་ཐུགས་བསྐྱེད་པའི་ཐོག་མ་གང་ཡིན་ཞེ་ན། དེ་ལ་བཞེད་ཚུལ་མི་འདྲ་བ་
འདུག་ཀྱང་། ངེས་དོན་ལྟར་ན་དྲིན་ལན་གསབ་པའི་མདོ་ལས་གསུངས་པ་
བཞིན་དམྱལ་བའི་ཡུལ་དུ་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་་་་་་
ཐུགས་བསྐྱེད་པ་ནི་ཐུགས་བསྐྱེད་ཀྱི་ཐོག་མ་ཡིན་ལ། གཞན་རྫ་མཁན་གྱི་
ཁྱེའུ་སྣང་བྱེད་ལ་སོགས་པས་ཐུགས་བསྐྱེད་ཚུལ་སྣ་ཚོགས་བཞུགས་ཀྱང་།
དེ་དག་ནི་ཐུགས་བསྐྱེད་པའི་ཚུལ་མཛད་པ་མ་གཏོགས་ངེས་པ་དོན་་་་་་
ཐུགས་བསྐྱེད་པའི་ཐོག་མ་མ་ཡིན་ནོ། །དེ་ཡང་དང་པོ་བྱང་ཆུབ་མཆོག་ཏུ་
ཐུགས་བསྐྱེད་ཅེས་པའི་ཐུགས་བསྐྱེད་ཚུལ་ཇི་འདྲ་ཞེ་ན། ཐུགས་བསྐྱེད་ཅེས་
པ་དམ་བཅའ་བཟུང་བའི་དོན་ཡིན་ལ། དེ་ཡང་སེམས་ཀྱི་ཞེ་ས་ཐུགས་དང་
ཐུགས་ཆུང་དུ་ཐུགས་རྒྱ་ཆེན་པོར་བསྐྱེད་པར་བྱས་པས་ཐུགས་བསྐྱེད་ཅེས་
བརྗོད་དོ། །འོ་ན་ཐུགས་ཆུང་དུ་དེ་ཐུགས་རྒྱ་ཆེན་པོར་ཇི་ལྟར་བསྐྱེད་པ་
ཡིན་ཞེ་ན། དང་པོ་བདག་ཅག་གི་སྟོན་པ་བཅོམ་ལྡན་འདས་དང་རྒྱུད་
གཅིག་པའི་སྐྱེས་བུ་སོ་སྐྱེ་ཕལ་བ་དེ་ང་རང་ཚོ་དང་མཚུངས་པར་བློ་རྒྱ་ཆུང་
ཞིང་རང་དོན་ཁོ་ན་དང་རང་གཅེས་པར་འཛིན་པའི་བློ་ཅན་ལས་མ་འདས་
པ་ཞིག་ཡིན་ལ། དེ་ནས་ཐུགས་བསྐྱེད་ཅིང་ཚོགས་བསགས་ནས་མཐར་
མངོན་པར་རྫོགས་པར་སངས་རྒྱས་པ་ཡིན་པས། སེམས་བསྐྱེད་ཤིན་ཏུ་
73



གལ་ཆེ། དེ་ཡང་སེམས་བསྐྱེད་པ་ལ་ཐོག་མར་རང་གཅེས་འཛིན་གྱི་བློ་
འདོར་འདོད་དང་། གཞན་གཅེས་འཛིན་གྱི་ཡོན་ཏན་མཐོང་ཞིང༌། ནམ་
མཁའི་མཐའ་དང་མཉམ་པའི་སེམས་ཅན་ཐམས་ཅད་རང་གི་མར་གྱུར་པ་
དང་། དེ་ཡང་ལན་རེ་གཉིས་ཙམ་མ་ཡིན་པར་ལན་གྲངས་མེད་དུ་མར་གྱུར་
པའི་ངང་ཚུལ་དེ་ཡང་དང་ཡང་དུ་བསམ་ཞིང་སྒོམ་དགོས། དེ་ལྟར་སེམས་
ཅན་ཐམས་ཅད་རང་གི་མར་གྱུར་པ་ཤ་སྟག་ཡིན་བསམས་ནས་དེ་ལ་དྲིན་་་
གཟོ་ཞིང་དྲིན་ལན་འཇལ་དགོས། དེ་མིན་ཚེ་ཁྲེལ་མེད་པ་ཡིན་ནོ། །
དེས་ན་ད་ལྟ་སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་
རྒྱུ་ཡིས་མནར་ཞིང་ཀུན་ཏུ་མནར་བཞིན་པའི་སྡུག་བསྔལ་དེ་ལས་བསྐྱབས་
ནས་གཏན་གྱི་བདེ་བ་ལ་འགོད་པའི་ཁུར་དེ་ད་ལྟ་རང་ལ་བབ་ཡོད་པས།
ཆེད་དུ་བྱ་བ་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་ཅི་ནས་ཀྱང་འཐོབ་པར་བྱའོ་སྙམ་པའི་དམ་བཅའ་་་་་་
བརྟན་པོ་བཟུང་བ་ལ་སྨོན་པ་བྱང་ཆུབ་མཆོག་ཏུ་སེམས་བསྐྱེད་པའམ་སྨོན་
པ་སེམས་བསྐྱེད་ཅེས་བྱའོ། །
དེ་ལྟར་སྨོན་པ་སེམས་བསྐྱེད་དེ་འཇུག་པ་བྱང་ཆུབ་མཆོག་ཏུ་སེམས་་་་
བསྐྱེད་པ་ཡིན་ལ། དེ་ཡང་འཇུག་པ་སེམས་བསྐྱེད་ཅེས་པ་གང་ཞེ་ན། དེའི་
ཆེད་དུ་རྒྱལ་སྲས་ཀྱི་སྤྱོད་པ་ལ་སློབ་པར་དམ་བཅས་ཤིང་དངོས་སུ་འཇུག་
པ་ལ་འཇུག་པ་སེམས་བསྐྱེད་ཅེས་བྱའོ། །དེ་ལྟར་ཐེག་ཆེན་སེམས་བསྐྱེད་ལ་
ངོ་བོའི་སྒོ་ནས་དབྱེ་ན་སྨོན་པ་སེམས་བསྐྱེད་དང་འཇུག་པ་སེམས་བསྐྱེད་་་་
74



གཉིས་ཡོད་ལ། དེ་གཉིས་ཀྱི་ཁྱད་པར་ཡང་། སྤྱོད་འཇུག་ལས། འགྲོ་བར་
འདོད་དང་འགྲོ་བ་ཡི། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་
འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །ཞེས་གསུངས་པ་བཞིན་
ནོ། །
དེ་ནས་བར་དུ་བསྐལ་ཆེན་གྲངས་མེད་གསུམ་དུ་ཚོགས་གསོག་ཞེས་་་་་
བསག་བྱའི་ཚོགས་དེ་གང་ཡིན་ཞེ་ན། སྡོམ་དུ་བསྡུས་ཚེ་ཕར་ཕྱིན་དྲུག་གི་
ཉམས་ལེན་ཏེ་བྱང་ཆུབ་ཀྱི་སེམས་ཀྱིས་ཟིན་པའི་སྦྱིན་སོགས་ཕར་ཕྱིན་དྲུག་
གི་ཉམས་ལེན་མ་གཏོགས་གཞན་ཞིག་ཡོད་པ་མ་རེད། དེ་ཡང་སེམས་
བསྐྱེད་ཅེས་པ་སེམས་བསྐྱེད་ནས་རྩོལ་མེད་ཀྱི་མྱོང་བ་ཐོན་པ་ནས་འཇོག་་་་་
དགོས་པ་ལས། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་
འཐོབ་པར་བྱའོ་སྙམ་པའི་བློ་ཙམ་ལ་སེམས་བསྐྱེད་དུ་མི་འཇོག དེ་ཙམ་ལ་
སེམས་བསྐྱེད་དུ་བཞག་ཚེ། ང་རང་ཚོས་ཀྱང་འགྲོ་ལ་ཕན་ཕྱིར་སངས་རྒྱས་
འགྲུབ་པར་ཤོག་ཅེས་ཁ་ནས་བརྗོད་རྒྱུ་དེ་ཧ་ཅང་སླ་བས། དེ་ཙམ་གྱིས་བྱང་
ཆུབ་མཆོག་ཏུ་སེམས་བསྐྱེད་པར་མི་འཇོག་པར་བྱང་ཆུབ་མཆོག་ཏུ་སེམས་
བསྐྱེད་ནས་རྩོལ་མེད་ཀྱི་མྱོང་བ་ཐོན་པ་སེམས་བསྐྱེད་ཀྱི་ཚད་དུ་འཇོག་པ་་་་
ཡིན་ནོ། །དེ་ཡང་རྩོལ་མེད་ཀྱི་མྱོང་བ་ཐོན་དགོས་ཚེ། ཐོག་མར་རྩོལ་བ་ལ་
བརྟེན་དགོས། རྩོལ་བ་མ་བྱས་པར་ཐོག་མ་ཉིད་ནས་རྩོལ་མེད་ཀྱི་མྱོང་བ་
ཐོན་པ་ཞིག་གཏན་ནས་མི་སྲིད་ལ། རྩོལ་བ་དེ་ཡང་ལན་གྲངས་རེ་གཉིས་
ཙམ་མ་ཡིན་པར་བརྒྱ་སྟོང་སོགས་མང་དུ་མཛད་པ་ལས་རྩོལ་བཅས་ཀྱི་མྱོང་



བ་ཐོན་ངེས་ལ། དེ་ལ་གོམས་པ་བྱང་དུ་འགྲོ་རྒྱུ་ཡོད་དེ། དཔེར་ན། ངེད་
ཅག་གིས་དཔེ་ཆ་ཞིག་བློར་འཛིན་པ་ལ། དེ་ཉིད་ལན་གྲངས་རེ་གཉིས་ཙམ་
བཏོན་པས་བློར་མི་ཟིན་ལ། ལན་གྲངས་མང་པོར་ཡང་དང་ཡང་དུ་བསྐྱར་
བའི་མཐར་ཆེད་དུ་བློ་རིག་སྒྲིམ་མི་དགོས་པ་དང་། ཡང་ན་སེམས་གཡེང་
ནས་བཏོན་ཀྱང་ཐོགས་པ་མེད་པར་ཤར་གྱིས་འགྲོ་ལ། དེ་ནི་རྩོལ་མེད་ཀྱི་
མྱོང་ཐོན་པ་ཡིན་ནོ། །དཔེ་དེ་བཞིན་དུ་ཐོག་མར་རྩོལ་བཅས་ཀྱི་མྱོང་བ་
ཐོན། རྩོལ་བཅས་ཀྱི་མྱོང་བ་དེ་ལའང་གོམས་པ་ཡང་ཡང་སོང་བས་རྩོལ་
མེད་ཀྱི་མྱོང་བ་ཐོན་ངེས་སོ། །དེ་ཡང་རྩོལ་མེད་ཀྱི་མྱོང་བ་ཐོན་པའི་ཚད་
གང་འདྲ་ཡིན་ཞེ་ན། གང་ལ་ཡང་དེའི་ཆེད་དུའམ་དོན་དུ་འབད་རྩོལ་མ་
བྱས་པར་ངང་གིས་སྐྱེས་པ་དེ་རྩོལ་མེད་ཀྱི་མྱོང་བ་ཐོན་པ་ཡིན། བྱང་ཆུབ་
མཆོག་ཏུ་ཐུགས་བསྐྱེད་ཅེས་པ་ཡང་དེ་འདྲ་ལ་གོ་དགོས།
དེ་ལྟར་བྱང་ཆུབ་ཀྱི་སེམས་དེས་ཀུན་ནས་བསླངས་ཏེ་རྒྱལ་སྲས་ཀྱི་་་་་
སྤྱོད་པ་ལ་འཇུག་དགོས་ལ། དེ་ཡང་རྒྱལ་སྲས་ཞེས་པ་བྱང་ཆུབ་སེམས་
དཔའ་དང་། རྒྱས་སྲས་ཀྱི་སྤྱོད་པ་ཞེས་པ་བྱང་ཆུབ་སེམས་དཔའི་ཉམས་
ལེན་ཡིན་པས། དང་པོ་ངས་བྱ་བ་འདི་ལྟ་བུ་ཞིག་བསྒྲུབ་རྒྱུ་ཡིན་ཞེས་ཁས་
བླངས་ཤིང་དམ་བཅའ་བརྟན་པོ་མཛད་པ་ཡིན་ན་དེ་ངེས་པར་དུ་སྒྲུབ་་་་་་
དགོས་པས་རྒྱལ་སྲས་ཀྱི་སྤྱོད་པ་ཞེས་པའང་བསྒྲུབ་བྱའི་བྱ་བ་དེ་ལ་ཟེར་
རོ། །འདིར་བ ཤད་པའི་སྤྱོད་པ་ཞེས་པ་ལྟ་སྒོམ་སྤྱོད་གསུམ་གྱི་སྤྱོད་པ་ཙམ་
ལ་གོ་མི་རུང་སྟེ། ཕར་ཕྱིན་དྲུག་ཀ་རྒྱལ་སྲས་ཀྱི་སྤྱོད་པ་ཡིན་པས་སོ། དེ་



ཡང་ལྟ་སྒོམ་སྤྱོད་གསུམ་གྱི་དབང་དུ་བྱས་ཚེ་ཕར་ཕྱིན་དྲུག་ལས་ཤེས་རབ་
ཀྱི་ཕར་ཕྱིན་ནི་ལྟ་བ་དང༌། བསམ་གཏན་གྱི་ཕར་ཕྱིན་ནི་སྒོམ་པ་ལ་གོ་
དགོས་པས་རྒྱལ་སྲས་ཀྱི་སྤྱོད་པ་དེ་ལྟ་སྒོམ་སྤྱོད་གསུམ་གྱི་སྤྱོད་པ་ཙམ་ལ་གོ་
མི་རུང་ངོ་། །དེ་ཡང་རྒྱལ་སྲས་ཀྱི་སྤྱོད་པ་མཐའ་དག་གི་སྡོམ་བྱེད་ཚུལ་ལ།
ཚོགས་གཉིས། ཟབ་རྒྱས་གཉིས། ལྟ་སྒོམ་སྤྱོད་གསུམ། བསླབ་པ་གསུམ།
ཕར་ཕྱིན་དྲུག་སོགས་གཞུང་སོ་སོ་ནས་སྡོམ་རྒྱག་ཚུལ་མང་དུ་མཆིས་ན་་་་་་་
ཡང་། དེ་ཀུན་ལས་སྡོམ་ཁྱད་པར་དུ་འཕགས་པ་ནི། བྱང་ཆུབ་ལམ་རིམ་
ཆེན་མོ་ལས། ཕ་རོལ་ཏུ་ཕྱིན་པ་དྲུག་ནི་རྒྱལ་སྲས་ཀྱི་སྤྱོད་པ་མཐའ་དག་
འདུས་པའི་སྡོམ་ཆེན་པོ་ཡིན་ནོ། །ཞེས་གསུངས་པ་ལྟར་ཕར་ཕྱིན་དྲུག་ཡིན་
ནོ། །དེ་བས་བསྐལ་ཆེན་གྲངས་མེད་གསུམ་དུ་ཚོགས་བསགས་ཞེས་པའི་
ཚོགས་དེ་ཡང་ཕར་ཕྱིན་དྲུག་གི་ཉམས་ལེན་ཡིན་ནོ། །
འོ་ན་ལམ་མ་ཞུགས་ཀྱི་གང་ཟག་གི་རྒྱུད་ན་ཕར་ཕྱིན་དྲུག་གང་རུང་ཨེ་
ཡོད་ཅེ་ན་མེད་དེ། ལམ་མ་ཞུགས་ཀྱི་གང་ཟག་གི་རྒྱུད་ལ་སྦྱིན་པ་ཡོད་ཀྱང་
སྦྱིན་པའི་ཕར་ཕྱིན་མེད་ལ། ཚུལ་ཁྲིམས་ཡོད་ཀྱང་ཚུལ་ཁྲིམས་ཀྱི་ཕར་ཕྱིན་
མེད་ཅེས་ཞིབ་ཆ་འབྱེད་དགོས་སོ།།
དེས་ན་ཕར་ཕྱིན་ཞེས་པའི་སྐད་དོད་ལ་པ་ར་མི་ཏཿ ཞེས་པ། ཕ་རོལ་
ཏུ་ཕྱིན་པ་ཞེས་པའི་དོན་ཡིན་ལ། དེ་ལ་ཕྱིན་ཟིན་དང་ཕྱིན་བྱེད་གཉིས་ཡོད་
དེ། ཕྱིན་ཟིན་མི་གནས་པའི་མྱང་འདས་དང་། མི་གནས་པའི་མྱང་འདས་
འཐོབ་བྱེད་ཀྱི་རོལ་ཏུ་ཕྱིན་པ་ནི་ཕྱིན་བྱེད་ཡིན། དཔེར་ན། ཆུ་ཀླུང་ཆེན་
77 །



པོའི་ཕ་རོལ་ཏུ་བསྐྱོད་ཚེ། དེར་སྐྱོད་བྱེད་གྱི་གྲུ་གཟིངས་ཤིག་ངེས་པར་
དགོས་ལ། གལ་ཏེ་གྲུ་གཟིངས་མེད་ཚེ་ཆུ་ཀླུང་ཆེན་པོའི་ཕ་རོལ་ཏུ་སྐྱོད་མི་
ཐུབ་པ་བཞིན་དུ། ་ ཕ་རོལ་ཏུ་ཕྱིན་བྱེད་དམ་མི་གནས་པའི་མྱང་འདས་
འཐོབ་བྱེད་ནི་སྦྱིན་སོགས་ཕར་ཕྱིན་དྲུག་གི་ཉམས་ལེན་ཡིན་ནོ། །
དེ་ཡང་བྱང་ཆུབ་ཀྱི་སེམས་ནི་ཐེག་མཆོག་ལམ་གྱི་གཞུང་ཤིང་དང་་་་་་་
རྒྱལ་སྲས་ཀྱི་སྤྱོད་པའི་གཞི་རྟེན་ཡིན་ཏེ། སེམས་བསྐྱེད་ཐེག་མཆོག་ལམ་གྱི་
གཞུང་ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཞེས་
གསུངས་པ་ལྟར་རོ། །དེ་ལྟར་ཕ་རོལ་དུ་ཕྱིན་པ་དྲུག་གི་ཉམས་ལེན་བྱས་ཏེ་
ཕ་རོལ་ཏུ་ཕྱིན་ཟིན་པ་ནི་སངས་རྒྱས་ཀྱི་གོ་འཕང་ཐོབ་པ་ཡིན་ནོ། ། །
དེ་བས་ན་སློབ་ལམ་ན་ཤེར་ཕྱིན་ཡོད་མེད་གསེར་ཕྲེང་དང་རྣམ་་་་་་་་
བཤད་སོགས་ཀྱི་བཞེད་ཚུལ་མི་འདྲ་བ་ཡང་སྐད་དོད་ཀྱི་སྟེང་ནས་ཕྱིན་བྱེད་
དང་ཕྱིན་ཟིན་གཉིས་ཀྱི་གོ་བ་ལེན་སྟངས་མི་འདྲ་བས་ཡིན་ནོ། །
དེ་ཡང་སངས་རྒྱས་ཀྱི་རྒྱུ་དུས་ཀྱི་ཡོན་ཏན་ནི། གང་ཟག་གཅིག་དང་
པོ་བྱང་ཆུབ་མཆོག་ཏུ་ཐུགས་བསྐྱེད་པ་ནས་བཟུང་ས་བཅུའི་སྲིད་པ་མཐའ་
མའི་བར་གྱི་ཡོན་ཏན་དེ་སངས་རྒྱས་ཀྱི་རྒྱུ་དུས་ཀྱི་ཡོན་ཏན་ཡིན་ལ། སངས་
རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་ཡོན་ཏན་དང་། མཁྱེན་བརྩེ་ནུས་
གསུམ་གྱི་ཡོན་ཏན་ནི་སངས་རྒྱས་ཀྱི་འབྲས་བུའི་དུས་ཀྱི་ཡོན་ཏན་ཡིན་ནོ། །
ཡོན་ཏན་རྗེས་སུ་དྲན་པ་དེ་ཡང་གང་ལ་རག་ལས་ཡོད་ཅེ་ན། དགེ་བའི་
བཤེས་གཉེན་ལ་རག་ལས་ལ། རག་ལས་ཚུལ་ཡང་དགེ་བའི་བཤེས་གཉེན་



ལ་བརྟེན་ནས་དམ་པའི་ཆོས་ཐོས་ཤིང་ཁྲིད་ནས་སྟོན་པ་བཅོམ་ལྡན་འདས་
ཚད་མའི་སྐྱེས་བུ་མཐར་ཐུག་ཡིན་པ་ལ་ངེས་ཤེས་དང་ཡིད་ཆེས་རྙེད་ཙ་ན།
སྟོན་པ་བཅོམ་ལྡན་འདས་ཀྱིས་གསུངས་པའི་ཆོས་དེའང་ཆོས་ཚད་མ་ཡིན་
པ་ལ་ཡིད་ཆེས་པར་འགྱུར་ཏེ། མདོ་ལས། རི་རབ་གནས་ནས་འཕོ་ཡང་
གདའ། །ཉི་ཟླ་ཐང་ལ་ལྟུང་ཡང་གདའ། །དེ་བཞིན་གཤེགས་པའི་གསུང་ནི་
གཞན་དུ་འགྱུར་བ་མི་སྲིད། ཅེས་གསུངས་པ་དང་། མདོ་ཏིང་ངེ་འཛིན་
ལས། ཟླ་བ་སྐར་མར་བཅས་པ་གནས་ལྟུང་ཞིང་། །རི་དང་གྲོང་དུ་བཅས་
པའི་ས་ཞིག་ལ། །ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་
མི་བདེན་པ་ཡི་ཚིག་མི་གསུང་། །ཞེས་གསུངས་པ་དང་དོན་འདྲ་ལ། དེ་ཡང་
འདི་ལ་དབང་རྣོན་དང་དབང་རྟུལ་གྱིས་གོ་བ་ལེན་སྟངས་མི་འདྲ་བ་གཉིས་
མཆིས་ཏེ། གདུལ་བྱ་དབང་རྣོན་གྱིས་རིགས་པ་ཡང་དག་གི་ལམ་ནས་དེ་
བཞིན་གཤེགས་པའི་གསུང་ཉིད་གཞན་དུ་འགྱུར་བ་མི་སྲིད་ཅེས་མི་སྲིད་་་་་
པའི་ཚུལ་ལ་ངེས་པ་བཙལ་ཞིང་གཏན་ལ་ཕབ་ནས་ཡིད་ཆེས་ཀྱི་དད་པ་སྐྱེ་
བ་ཡིན་ལ། གདུལ་བྱ་དབང་རྟུལ་གྱིས་རིགས་པ་ཡང་དག་གི་ལམ་ནས་ངེས་
པ་བཙལ་མི་ཐུབ་པར་སངས་རྒྱས་ཀྱི་གསུང་དེ་ནམ་ཡང་མི་བསླུ་བ་ཡིན་་་་་་
སྙམ་པའི་ཡིད་ཆེས་ཙམ་ལ་བརྟེན་པས་ན། ་་དབང་རྣོན་ཆོས་ཀྱི་རྗེས་
འབྲངས། དབང་རྟུལ་དད་པའི་རྗེས་འབྲངས་ཞེས་གསུངས་པ་ལགས་སོ། །
དེ་ཡང་འདིར་ཚིག་གི་དངོས་བསྟན་ལ་ང་ཚོར་ཡིད་ཆེས་བརྟན་པོ་་་་་་
ཐོབ་རྒྱུ་མ་གཏོགས་རིགས་པ་ཡང་དག་གི་ལམ་ནས་མཐའ་གཅོད་པ་ཤིན་ཏུ་
，
-
-
-----
-



དཀའ་སྙམ། གང་ཡིན་ཞེ་ན། སངས་རྒྱས་ཀྱི་རྒྱུ་དང་འབྲས་བུའི་དུས་ཀྱི་
ཡོན་ཏན་ཕྲ་མོ་རྣམས་སེམས་ཅན་གྱི་མངོན་སུམ་གྱིས་སྤྱོད་ཡུལ་མིན་པས།
སེམས་ཅན་གྱི་རིགས་པས་མཐའ་དཔྱོད་མི་ཐུབ་པར་མ་ཟད། བྱང་སེམས་
ས་བཅུ་བ་བས་ཀྱང་རིགས་པའི་ལམ་ནས་མཐའ་གཅོད་མི་ནུས་ཏེ། བྱང་
སེམས་ས་བཅུ་བ་བའི་རྒྱུད་ལའང་ལས་འབྲས་ཕྲ་མོ་ལ་རྨོངས་པའི་རྨོངས་པ་
དང་། སངས་རྒྱས་ཀྱི་གསང་བ་ཕྲ་མོ་ལ་རྨོངས་པའི་རྨོངས་པ་གཉིས་ཀ་ཡོད་
དེ། གསེར་འོད་དམ་པའི་མདོ་ལས། ལས་འབྲས་ཕྲ་མོ་དང་སངས་རྒྱས་ཀྱི་
གསང་བ་ཕྲ་མོ་ལ་རྨོངས་པའི་རྨོངས་པ་གཉིས་ཀྱིས་ས་བཅུ་བ་ལ་སྒྲིབ་བོ་་་་
ཞེས་གསུངས་པའི་ཕྱིར་ན། ཅི་ནས་ཀྱང་སངས་རྒྱས་ཀྱི་གསུང་ནི་བདེན་པ་
དང་། ཅི་ནས་ཀྱང་མི་བསླུ་བ་དང་མི་འགྱུར་བ་ཡིན་སྙམ་པའི་ཡིད་ཆེས་
བསྟེན་རྒྱུ་དེ་ཧ་ཅང་གལ་ཆེན་པོ་ཡིན་ལ། འདིའི་གནད་འགག་ནི་སངས་
རྒྱས་ཀྱི་གསུང་ཉིད་བདེན་པ་དང་། ཡང་དག་ཅིང་མི་བསླུ་བ་ཚད་མར་གྱུར་
པ་ཡིན་སྙམ་པའི་འདུ་ཤེས་དེ་མེད་ཚེ། ཆོས་ཀྱི་ཡོན་ཏན་ཞེས་པ་གཏན་ནས་
ཡོད་མི་སྲིད་ལ། དམ་པའི་ཆོས་ཀྱི་ཡོན་ཏན་ཞེས་པའི་ཁུངས་ཤིག་ཀྱང་ཡོད་
མི་སྲིད་དོ། ། །
དེང་ཆར་ཚན་རིག་དར་ཁྱབ་ཆེ་བས་ན་ཆུང་ལོ་གཞོན་རྣམས་ཀྱིས་་་་་་་
འདིའི་ཕྱོགས་སུ་མཉམ་འཇོག་ཆེན་པོ་བྱེད་དགོས། གལ་ཏེ་མཉམ་འཇོག་མ་
བྱས་ན་རྣ་ལམ་དུ་ཚན་རིག་གི་ཕྱོགས་ཕྲན་ཙམ་རེ་འོང་ཞིང་། དེའི་ཕྱོགས་
ཙམ་རེ་བརྗོད་ཤེས་པ་ཙམ་གྱིས་རང་གི་བསམ་བློ་རྫོད་ཉེན་ཀྱང་ཆེ་ལ་དད་
80



པའི་གེགས་ཆེན་པོ་ཡང་ཡོང་ཉེན་གདའ། གལ་ཏེ་སྟོན་པ་བཅོམ་ལྡན་
འདས་ཀྱི་གསུང་ལ་ཡིད་ཆེས་མེད་ཚེ་དཀར་བའི་ཆོས་ཀྱི་གཞི་རྟེན་མེད་པ་་་
ཡིན་ཏེ། བདེ་ལེགས་ཀུན་གྱི་རྩ་བ་ལས་འབྲས་ལ་ཡིད་ཆེས་ཀྱི་དད་པ་ཡིན་
པའི་ཕྱིར་རོ། །ཡང་ཀུན་དགའ་བོས། བདག་ནི་སངས་རྒྱས་ཀྱིས་
གསུངས་པ་ལ་ཡིད་ཆེས་ལགས་ཏེ། དེ་བཞིན་གཤེགས་པའི་སྐུ་གསུང་
ཐུགས་ལ་འཁྲུལ་བ་མི་མངའ་བའི་ཕྱིར་རོ། །ཞེས་མདོ་ལས་གསུངས་པ་ལྟར་
བྱའོ། ། །
དེ་ཡང་མདོ་ལས་ཀུན་དགའ་བོ་དང་། ཤཱ་རིའི་བུ། འཕགས་པ་རབ་
འབྱོར། འཇམ་དཔལ་ལ་སོགས་པས་ཕན་ཚུན་ལ་དྲི་བ་དྲིས་ལན་མཛད་པ་
སོགས་ཀྱིས་བཀང་འདུག་པ་དེ་དག་སྟོན་པ་བཅོམ་ལྡན་འདས་ཀྱི་བཀའ་ཨེ་
ཡིན་ཞེ་ན་ཡིན་ཏེ། སྟོན་པའི་བཀའ་ལ་བྱིན་གྱིས་བརླབས་པའི་བཀའ་དང་།
ཞལ་ནས་གསུངས་པའི་བཀའ། རྗེས་སུ་གནང་བའི་བཀའ་གསུམ་ཡོད་ལ་
འདི་རྗེས་སུ་གནང་བའི་བཀའ་དང་བྱིན་གྱིས་བརླབས་པའི་བཀའ་ཡིན་
ནོ། །སྟོན་པ་རང་ཉིད་ཀྱིས་གླེང་གཞི་དང་མཚམས་སྦྱོར། ཡི་རང་སོགས་
ཆུག་ལ་བཀའ་སྡུས་ཤིག་ཅེས་རྗེས་སུ་གནང་ཡོད་པའི་ཕྱིར་རོ། །
དེ་ཡང་བཀའ་དེ་དག་ལས་བྱིན་གྱིས་བརླབས་པའི་བཀའ་ཞེས་པ།
དཔེར་ན། ལྷ་པས་ལྷ་བབས་ཏེ་ལྷ་ལུང་སྟོན་པ་དང་འདྲ་བར། འཕགས་པ་
ཀུན་དགའ་བོ་དང་། ཤཱ་རིའི་བུ་ལ་སོགས་པའི་ཐུགས་རྒྱུད་ལ་སངས་རྒྱས་ཀྱི་
བྱིན་རླབས་ཞུགས་ཏེ་གདུལ་བྱའི་སླད་དུ་དྲི་བ་དྲིས་ལན་གྱི་ཚུལ་དུ་དེ་ལྟར་



གསུངས་པ་ཡིན་ནོ། །འཕགས་པ་ཀུན་དགའ་བོ་དང་ཤཱ་རིའི་བུ། རབ་
འབྱོར། འཕགས་པ་འཆར་ཀ་ལ་སོགས་གདུལ་བྱའི་ཆེད་དུ་ཐུན་མོང་སྣང་
ཚོད་ལ་ཉན་ཐོས་ཀྱི་ཚུལ་བཟུང་བ་མ་གཏོགས། དངོས་པོའི་གནས་ཚོད་ལ་
སངས་རྒྱས་རང་ཉིད་ཀྱི་སྤྲུལ་བ་ཡིན་ཞེས་གསང་བ་བསམ་གྱིས་མི་ཁྱབ་པའི་
མདོ་ལས་གསུངས་སོ། །
དེ་བཞིན་དུ་ཆོས་སྒྲུབ་པའི་རྟེན་ཞེས་བྱ་བའི་རྟེན་ནི། གཙོ་བོ་ལུས་
རྟེན་ལ་བརྗོད་པ་ཡིན་ལ། དེ་ཡང་ཆོས་སྒྲུབ་པའི་རྟེན་ལ་ལུས་རྟེན་དང་
སེམས་རྟེན་གཉིས་ལས། ་སེམས་རྟེན་ཞེས་པ་ཡིད་ཆེས་ཀྱི་དད་པ་དང་།
ལུས་རྟེན་ཞེས་པ་དལ་འབྱོར་གྱི་མི་ལུས་ཡིན་ལ། ཆོས་སྒྲུབ་པའི་རྟེན་ལ་དེ་
གཉིས་ཀ་ཚང་དགོས་ལ།་ གལ་ཏེ་ལུས་རྟེན་འཛོམས་ཀྱང་སེམས་རྟེན་མ་
འཛོམས་ན་དོན་མེད་དོ། །དེ་ཡང་དལ་འབྱོར་ཚང་བའི་མི་ལུས་ལ་གཞུང་སོ་
སོ་ནས་རྣམ་སྨིན་ཡོན་ཏན་བརྒྱད་ལྡན། ཐེག་མཆོག་འཁོར་ལོ་བཞི་ལྡན།
མཐོ་རིས་ཡོན་ཏན་བདུན་ལྡན། དལ་འབྱོར་གྱི་ཆོས་བཅོ་བརྒྱད་དང་ལྡན་
པ་ཞེས་གསུང་ཚུལ་སྣ་ཚོགས་འདུག་ཀྱང་དོན་གྱི་གནད་གཅིག་ཡིན་ནོ། །དེ་
ཡང་དལ་འབྱོར་ཚང་བའི་མི་ལུས་ནི་དམ་པའི་ཆོས་སྒྲུབ་པའི་རྟེན་མཆོག་ཏུ་
གྱུར་པ་ཡིན་ཞིང་། དེ་ཉིད་ཤིན་ཏུ་རྙེད་པར་དཀའ་ས་དེ་ལ་ཡིད་ཆེས་
ཟབ་མོ་སྐྱེ་དགོས་ལ། དེ་འདྲའི་ཡིད་ཆེས་ཟབ་མོ་སྐྱེ་པ་ཡང་དགེ་བའི་
བཤེས་གཉེན་ལ་རག་ལས་པར་གསུངས་སོ། དེ་ཡང་དགེ་བའི་བཤེས་
གཉེན་ལ་རག་ལས་ཚུལ་གང་ཞེ་ན། དགེ་བའི་བཤེས་གཉེན་གྱིས་དལ་



འབྱོར་རྙེད་པར་དཀའ་བའི་ཚུལ་གསུངས་ཤིང་། གསུངས་པ་དེ་ལ་བརྟེན་
ནས་གདུལ་བྱས་ཡིད་ཆེས་འཐོབ་དགོས་པས་སོ། །དེས་ན་དལ་འབྱོར་གྱི་
རྟེན་རྙེད་པར་དཀའ་ཞེས་པའི་རྙེད་པར་དཀའ་བའི་དོན་གང་ཡིན་ཞེ་ན།
རྒྱུའི་སྒོ་ནས་རྙེད་པར་དཀའ་བ་དང་། ངོ་བོའི་སྒོ་ནས་རྙེད་པར་དཀའ་བ།
དཔེའི་སྒོ་ནས་རྙེད་པར་དཀའ་བ་སོགས་གསུང་ཡོད་ཀྱང་གཙོ་བོ་རྒྱུའི་སྒོ་་་་
ནས་རྙེད་པར་དཀའ་བ་དེ་ཡིན་ནོ། །དེ་ཡང་དལ་འབྱོར་ཚང་བའི་མི་ལུས་
འཐོབ་བྱེད་ཀྱི་རྒྱུ་བསྒྲུབས་པའམ་འཛོམས་པར་གྱུར་ཚེ་འབྲས་བུ་འབྱུང་བ་
ཆོས་ཉིད་ཡིན་ཏེ། ཚད་མ་རྣམ་འགྲེལ་ལས། མ་ཚང་མེད་རྒྱུ་དེ་ལ་ནི། །
འབྲས་བུ་གང་གིས་ཟློག་པར་ནུས། །ཞེས་པ་སྟེ། རྒྱུ་རྐྱེན་ཚང་ན་འབྲས་བུ་
འབྱུང་བ་ཆོས་ཉིད་ཡིན་ནོ། །དེ་ཡང་དལ་འབྱོར་ཚང་བའི་མི་ལུས་འཐོབ་
བྱེད་ཀྱི་རྒྱུ་གང་ཡིན་ཞེ་ན། ་ མངོན་མཐོའི་རྒྱུ་ནི་ཚུལ་ཁྲིམས་ལས་གཞན་
མེད། །ཅེས་གསུངས་པ་ལྟར་གཙོ་བོ་ཚུལ་ཁྲིམས་རྣམ་པར་དག་པ་བསྲུང་
དགོས་པ་དེ་ཡིན་ལ། དེ་ཡང་ཚུལ་ཁྲིམ་ས་རྣམ་པར་དག་པས་གཞི་བྱས་པ་
ཙམ་གྱིས་མི་ཆོག་པར་སྦྱིན་སོགས་ཕར་ཕྱིན་དྲུག་གིས་གྲོགས་བྱེད་པ་ལ་་་་་་་
བརྟེན་དགོས་སོ། །དེ་ཡང་ཕར་ཕྱིན་ལྡན་དགོས་པའི་རྒྱུ་མཚན་རེ་རེ་ནས་
ཞུས་ཚེ་མང་འགྲོ་བས། མཚོན་ཙམ་ཞུ་ན། མི་དགེ་བཅུ་སྤོང་གི་ཚུལ་ཁྲིམས་
ཡང་དག་པར་བསྲུངས་ཚེ། དེའི་འབྲས་བུར་སྐྱེ་བ་ཕྱི་མར་མི་ལུས་ཡག་པོ་
ཞིག་འཐོབ་ངེས་སོ། །དེ་ཡང་མི་ལུས་ཡག་པོ་ཞིག་ཐོབ་ཀྱང་། ཚེ་རབས་སྔ་
མར་སྦྱིན་པ་བཏང་མེད་ན། དེའི་འབྲས་བུས་དབུལ་ཞིང་ཕོངས་པའི་སྡུག་



བསྔལ་གྱིས་མནར་ནས་ཆོས་སྒྲུབ་པའི་གོ་སྐབས་འཕྲོག་པར་འགྱུར་བས།
ཆོས་སྒྲུབ་པ་ལ་མཐུན་རྐྱེན་ལོངས་སྤྱོད་ཀྱི་འཚོ་བ་ཡང་འཛོམས་དགོས་སོ། །
དེ་ཡང་འཚོ་བའི་མཐུན་རྐྱེན་དེ་འཛོམས་དགོས་ཚེ་འཚོ་བའི་རྒྱུ་དེ་བསྒྲུབ་་་
དགོས་ལ། དེ་འདྲའི་འཚོ་བའི་རྒྱུ་དེ་གང་ཡིན་ཞེ་ན། ལོངས་སྤྱོད་འཛོམས་
པའི་རྒྱུ་སྦྱིན་པ་སྟེ། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་གསུངས་
པ་ལྟར་རྒྱུ་སྦྱིན་པ་གཏོང་བ་ལ་འབད་དགོས་སོ། །དེ་ལྟར་དལ་འབྱོར་ཚང་
བའི་མི་ལུས་ཐོབ་པ་ལ་རྒྱུ་མང་པོ་ཞིག་ཚང་དགོས་ལ། དེ་དག་ལས་མི་དགེ་
བཅུ་སྤོང་གི་ཚུལ་ཁྲིམས་ནི་ཐེག་པ་གསུམ་གའི་ལམ་གྱི་རྨང་གཞི་ཡིན་པས།
ཚུལ་ཁྲིམས་བསྲུང་རྒྱུ་ཤིན་ཏུ་གལ་ཆེ། དེ་ཡང་ཚུལ་ཁྲིམས་རྣམ་པར་དག་
པས་གཞི་བྱས། སྦྱིན་སོགས་ཕར་ཕྱིན་དྲུག་གིས་གྲོགས་བྱེད་དགོས་པར་མ་
ཟད། ད་དུང་སྨོན་ལམ་དྲི་མ་མེད་པས་མཚམས་སྦྱོར་དགོས་ཏེ། དཔེར་ན།
དགེ་བ་རྟ་ཕོ་ལྟ་བུ་དང་། སྨོན་ལམ་སྲབ་ལྟ་བུ་ཡིན་པས། རྟ་ཕོ་སྲབ་སྐྱོགས་
ཀྱིས་ཁ་ལོ་མ་བསྒྱུར་ཚེ། གར་འགྲོ་འདིར་འགྲོ་མེད་པ་བཞིན་ནོ། །
མི་ལུས་རྣམ་དག་ཐོབ་ཀྱང་དོན་མེད་དུ་འགྲོ་བར་མ་ཟད་སྡིག་པ་་་་་་
ཚབས་ཆེན་གསོག་པའི་རྟེན་དུ་འགྱུར་བའང་མང་སྟེ། སངས་རྒྱས་མི་བདེན།
དགེ་འདུན་མི་བདེན། ཆོས་མི་བདེན། ལས་འབྲས་མི་བདེན། རྣམ་ཤེས་
མེད། ཚེ་ཕྱི་མ་མེད་པར་བརྗོད་པའི་ལོག་རྟོག་ཅན་དུ་སྐྱེས་ན། དེ་འདྲའི་མི་
ལུས་ཐོབ་པ་དུད་འགྲོ་ལས་ཀྱང་ཐུ་སྟེ། དུད་འགྲོ་ལ་དེ་འདྲའི་ལོག་རྟོག་གི་
བསམ་པ་ཅི་ཡང་མི་སྐྱེ་བས་སོ། །དེ་ཡང་ལོག་ལྟའི་ངང་ལ་མི་ཚེ་ཟད་པར་
84



གྱུར་པ་ལས། དུད་འགྲོ་ཞིག་ཏུ་སྐྱེས་ན་བཟང་འདྲ་བས། དཔྱད་པ་ཐོངས་
དང་མཉམ་པར་འཇོག་རྒྱུ་ཆེན་པོ་ཡོད་དོ། །དེ་ཡང་དལ་འབྱོར་གྱི་ལུས་རྟེན་
རྒྱུའི་སྒོ་ནས་རྙེད་པར་དཀའ་ཞེས་པའི་རྒྱུ་རང་གིས་བསགས་ཡོད་མེད་དེ།
རང་གིས་བསམ་བློ་གཏོང་ཤེས་པ་ནས་བཟུང་ད་ལྟའི་བར་དུ་ལས་གང་བྱས་
དང་གང་བྱེད་ལ་གཞིགས་ན་གསལ་བོར་རྟོགས་ཤིང་ཐག་ཆོད་ངེས་སོ། །
གལ་ཏེ་དལ་འབྱོར་གྱི་ལུས་རྟེན་འཐོབ་པའི་ལས་ཁྱད་པར་ཅན་བསགས་་་་་
ཡོད་ཚེ་ལུས་རྟེན་ཕུན་སུམ་ཚོགས་པ་འཐོབ་པ་ལ་ཐེ་ཚོམ་ཟ་མི་དགོས་ལ།
འོན་ཀྱང་དེ་འདྲའི་རྒྱུ་བསགས་མེད་པར་དལ་འབྱོར་གྱི་ལུས་རྟེན་ལ་རེ་བ་
ནི། དཔྱིད་ཀར་ཞིང་ཐོག་ཏུ་ས་བོན་མ་བཏབ་པར་སྟོན་དུས་ཀྱི་ལོ་ཏོག་ཡག་
པོ་ལ་རེ་བ་བཞིན་སྟོང་སེམས་ཁོ་ན་ལས་མ་འདས་སོ། །
དེ་ཡང་དལ་འབྱོར་གྱི་ལུས་རྟེན་ངོ་བོའི་སྒོ་ནས་རྙེད་པར་དཀའ་བ་ག་
འདྲ་ཡིན་ཞེ་ན། དཔེར་ན། ངན་སོང་གསུམ་ལས་དམྱལ་བ་དང་ཡི་དྭགས་
ང་ཚོའི་མིག་གིས་མངོན་སུམ་དུ་མི་མཐོང་ཡང་། དུད་འགྲོ་མངོན་སུམ་དུ་
མཐོང་བས། ། དུད་འགྲོ་དང་མི་གཉིས་ཀྱི་མང་ཉུང་གི་གྲངས་ཀ་ལ་བསྡུར་
ནའང་གསལ་བོར་རྟོགས་ཐུབ་ལ། ཀྲུང་གོ་རྒྱལ་ཁབ་ལ་མཚོན་ན་མི་གྲངས་
དུང་ཕྱུར་བཅུ་གཅིག་བཅུ་གཉིས་ཡོད་པར་བརྗོད་ཅིང་། འཛམ་གླིང་ཡོངས་
སུ་མི་གྲངས་དུང་ཕྱུར་བཞི་བཅུ་ལྔ་བཅུ་ཡོད་ཟེར་བ་བཞིན་དེའི་གྲངས་ཀ་་་
ངེས་ཏིག་བགྲང་ཐུབ་ལ། དུད་འགྲོ་སྤྱིའི་གྲངས་ཀ་དེ་ལྟར་བགྲང་ཐུབ་པ་ལྟ་
ཞོག དབྱར་དུས་སུ་ལྗོན་ཤིང་གཅིག་གི་སྟེང་དུ་གནས་པའི་སྲིན་བུ་ཕྲ་མོའི་
85



གྲངས་ཀྱང་ཀྲུང་གོའི་མི་གྲངས་ལས་ལྷག་པས། མི་དང་དུད་འགྲོ་གཉིས་ཀྱི་
གྲངས་ཀ་བསྡུར་བས་ཀྱང་མི་གྲངས་ཉུང་ཞིང་མི་ལུས་ཐོབ་དཀའ་བ་གསལ་
བོར་མཚོན་ནུས་ལ། དེའི་ནང་ནས་དམ་པའི་ཆོས་ལ་དད་པ་བྱེད་མཁན་
ལས་མི་བྱེད་མཁན་མང་བ་དང་། དམ་པའི་ཆོས་ལ་དད་པ་བྱེད་མཁན་ལས་
ཀྱང་ཡིད་ཆེས་བརྟན་པོས་དམ་པའི་ཆོས་སྒྲུབ་མཁན་མང་ངམ་ཐེ་ཚོམ་གྱིས་
མི་སྒྲུབ་མཁན་མང་ཞེས་རིམ་གྱིས་གཞལ་ཚེ། དམ་པའི་ཆོས་སྒྲུབ་མཁན་ཧ་
ཅང་ཉུང་ཙམ་ཞིག་ལས་མེད་པ་མཚོན་ནུས། དེ་བཞིན་དུ་སློབ་གཉེར་ལ་
བརྩོན་མཁན་འགའ་མཆིས་ན་ཡང་། ཁ་ཅིག་མཁས་པ་ཆེན་པོའི་མཚན་
སྙན་གྱི་ཆེད་དང་། ཁ་ཅིག་གཞན་གྱི་རྙེད་བཀུར་ཐོབ་ཆེད། ཁ་ཅིག་གཞན་
གྱི་མགོ་གནོན་པའི་ཆེད། ཁ་ཅིག་ཐོབ་གོ་ས་སོགས་ཀྱི་ཆེད་དུ་ཡིན་པས།
དམ་པའི་ཆོས་ཀྱི་ཆེད་དུ་སློབ་གཉེར་རྣམ་དག་བྱེད་མཁན་ཤིན་ཏུ་ནས་ཀྱང་
ཉུང་ལ། དེ་བཞིན་དུ་གཟུངས་སྔགས་ཟབ་མོ་སོགས་ཀྱི་ཟློས་བརྗོད་བྱེད་
མཁན་འགའ་རེ་མཆིས་ན་ཡང་། རྒྱུ་ནོར་ལོངས་སྤྱོད་འཕེལ་ཆེད་དང་།
དབང་མངའ་ཐང་རྒྱས་པའི་ཆེད་དུ་སོང་སྟེ། དམ་པའི་ཆོས་རྣམ་དག་ཅིག་
བསྒྲུབ་པར་བྱའོ་སྙམ་པའི་ཀུན་སློང་རྣམ་དག་སྐྱེས་མཁན་ཧ་ཅང་ཉུང་ལ། །
དེ་འདྲའི་བསམ་པས་ཀུན་ནས་བསླངས་ཏེ་བཀའ་བསྟན་མ་ལུས་པ་བློར་་་་་
བཟུང་བ་དང་། གཟུངས་སྔགས་ཟབ་མོ་མ་ཎི་སོགས་དུང་ཕྱུར་དུ་མ་ཟློས་
ཀྱང་དམ་པའི་ཆོས་ཀྱི་ཕྱོགས་སུ་མི་འགྲོ་སྟེ། མཛོད་རྩ་བ་ལས། ཉོན་མོངས་
ཅན་ཀུན་ཀྱལ་བ་ཉིད། །ཅེས་ཀུན་སློང་ཉོན་མོངས་ཅན་ཀུན་གྱི་ངག་ཚིག་



སོགས་ནི་ངག་ཀྱལ་ཡིན་པར་གསུངས་པའི་ཕྱིར་རོ། །
དེ་ཡང་དལ་འབྱོར་རྙེད་པར་དཀའ་བ་ལ་ཡིད་ཆེས་སྐྱེས་དགོས་པར་་་་་
གསུངས་པ་ནི། དམ་པའི་ཆོས་བསྒྲུབ་པར་བྱ་བ་ལ་སྐུལ་བྱེད་ཡིན་ཏེ། རྙེད་
དཀའ་རིག་ན་ཅི་ནས་སྡོད་ཐབས་མེད། །དོན་ཆེན་བསམས་ན་དོན་མེད་
འདའ་བ་ཕངས། །ཞེས་དལ་འབྱོར་རྙེད་པར་དཀའ་བ་དང་། དལ་འབྱོར་
གྱི་མི་ལུས་དོན་ཆེན་པོ་ཡིན་པར་ངེས་པ་ཟབ་མོ་རྙེད་ཚེ། དུས་ཚོད་དོན་
མེད་དུ་བཏང་ནས་ཡུད་ཙམ་ཞིག་ལའང་སྡོད་ཐབས་བྲལ་ཞིང་། གལ་ཏེ་
དུས་ཚོད་ཐུང་ཐུང་རེ་དོན་མེད་དུ་འདའ་བའི་ཚེ་དེ་ལ་ཕངས་སེམས་ཆེན་
པོ་སྐྱེ་ངེས་སོ། །དེ་ལྟ་བས་ན་དམ་པའི་ཆོས་ཟེར་བ། གང་ཟག་རང་རང་གི་
སེམས་རྒྱུད་དང་སྦྱར་གྱིན་ལྟ་དགོས་པ་མ་གཏོགས། གློག་བརྙན་སོགས་ལྟད་
མོར་ལྟ་ལྟ་བྱས་ཚེ་ཉམས་ལེན་ཅི་ཡང་མི་ཐོན་པར་དལ་འབྱོར་གྱི་མི་ལུས་་་་་
རིན་པོ་ཆེ་སྟོང་ཟད་དུ་བཏང་བ་ཁོ་ན་ཡིན་ནོ།།
དེ་ཡང་འཇིག་པར་སླ་སྟེ། ཡུན་རིང་དུ་མི་སྡོད་པར་རྒྱུན་གྱི་མི་རྟག་པ་
ཞེས་པའི་རྒྱུན་གྱི་མི་རྟག་པ་གང་ཞེ་ན། མི་རྟག་པ་ལ་འཇིག་པའི་མི་རྟག་པ་
དང་འབྲལ་བའི་མི་རྟག་པ། རྒྱུན་གྱི་མི་རྟག་པ་དང་བཅས་གསུང་ཚུལ་
འགའ་རེ་སྣང་ཡང་དོན་གྱི་གནད་གཅིག་ཏུ་ཁེལ་ལ། དཔེར་ན་ལོ་ཟླ་ཞག་
སོགས་ཀྱི་དུས་ཚོད་ལ་མཚོན་ན།་ ་ དབུགས་ཀྱི་ཆ་དུ་མ་བསགས་པ་ལས་ཆུ་
སྲང་དང་། ཆུ་སྲང་དུ་མ་བསགས་པ་ལས་ཆུ་ཚོད། ཆུ་ཚོད་དུ་མ་བསགས་པ་
ལས་ཞག་དང་། དེ་ནས་ཟླ་དང་ལོ་སོགས་རིམ་གྱིས་གྲུབ་པ་ལ། དེ་དག་



དུས་ཡུན་སྐད་ཅིག་མ་ལ་གནས་ཚད་གཅིག་གི་སྟེང་དུ་སོ་ན་མི་གནས་པར་
འཇིག་པར་འགྱུར་ལ། དེ་བཞིན་དུ་རང་ཅག་མི་ལ་མཚོན་ན་ཡང་། མིའི་
མངལ་ནས་སྐྱེས་མ་ཐག་ནས་དབུགས་ཐེངས་རེ་རེ་ལེན་པའི་ཡུན་ལ་ཡང་ཚེ་
ཚད་འཇིག་བཞིན་ཡོད་པ་ལ་རྒྱུན་གྱི་མི་རྟག་པ་ཞེས་བརྗོད་ལ། དེ་འདྲའི་ཚེ་
ཚད་དེའི་ངོ་བོ་མི་རྟག་ཅིང་འཇིག་སླ་བའི་རང་བཞིན་ཅན་ཡང་ཡིན་ཏེ། ཁ་
ཅིག་མའི་མངལ་ནས་བཙས་མ་ཐག་འཆི་འགྲོ་ཞིང་། ཁ་ཅིག་ན་ཚོད་གཞོན་
པའི་ཚེ་འཆི་བ། ཁ་ཅིག་ན་ཚོད་དར་ལ་བབ་པ་ན་འཆི་བ་སོགས་ཚེ་ལ་ངེས་
པ་མེད་པར་ཤིན་ཏུ་འཇིག་སླ་བ་ང་ཚོས་མིག་གིས་མངོན་སུམ་དུ་མཐོང་ལ།
དེ་ལྟར་རིམ་གྱིས་ཞིབ་ཏུ་བསམ་ཚེ་མི་རྟག་པའི་རང་བཞིན་གསལ་བོར་་་་་་
རྟོགས་འོང་ལ། དེ་ཡང་མི་རྟག་པ་ལ་ཕྲ་རགས་གཉིས་ཡོད་པ་ལས་རྒྱུན་གྱི་
མི་རྟག་པ་ནི། མི་རྟག་པ་ཕྲ་མོ་ཡིན་པས། མི་རྟག་པ་སྒོམ་པ་ལས་གཙོ་བོ་
རྒྱུན་གྱི་མི་རྟག་པ་འདི་ཉིད་སྒོམ་པ་ཤིན་ཏུ་གལ་ཆེ་སྟེ། རང་གི་ཚེ་དེ་རྒྱུན་གྱི་
མི་རྟག་པ་ཡིན་པ་ལ་ངེས་པ་སྐྱེས་ཚེ། འཆི་བ་མི་རྟག་པ་ལ་ངེས་པ་ཟབ་མོ་
རྙེད་ནས། ཚེ་ཕྱི་མར་འགྲོ་གྲབས་བྱེད་ཅིང་དེའི་ཆེད་དུ་ཆོས་སྒྲུབ་པ་ལ་
བརྩོན་ངེས་ཏེ། འཆི་བ་བསམ་ན་ཕྱི་མར་འགྲོ་གྲབས་བྱེད། །ཅེས་གསུངས་
པའི་ཕྱིར་རོ། །
དེ་ཡང་ངེད་ཅག་རྣམས་ཚེ་རབས་ཐོག་མ་མེད་པ་ནས། རང་གི་གཉེན་
བཤེས་དང་མཛའ་གྲོགས། ཡུལ་དང་ལོངས་སྤྱོད་སོགས་ཀྱི་ཆེད་དུ་འབད་
འབད་ངང་ཚེ་བསྐྱལ་བ་ཡིན་པས། དེ་ལ་ཡིད་རྟོན་མེད་དེ། འཆི་བའི་ཚེ་



གཉེན་བཤེས་མང་པོས་མཐའ་བསྐོར་ཞིང་། རྒྱུ་ནོར་ལོངས་སྤྱོད་ཀྱིས་ས་
ཆེན་པོ་བཀང་སྟེ་ཡོད་ན་ཡང་དེ་དག་གིས་ཅི་ཡང་མི་ཕན་པར་ཐམས་ཅད་
བསྐྱུར་ནས་རང་གཅིག་པུ་འཇིག་རྟེན་ཕ་རོལ་ཏུ་འགྲོ་དགོས་ལ། འཆི་
བདག་སླེབས་ཚེ་རང་ཅག་ལྟ་བུ་མི་ཕལ་བ་ཕར་ཞོག་འཁོར་ལོས་བསྒྱུར་བའི་
རྒྱལ་བོ་ཡིན་ཀྱང་། རྒྱལ་སྲིད་མངའ་ཐང་ཐམས་ཅད་བསྐྱུར་ཏེ་རྣམ་པར་
ཤེས་པ་གཅིག་པུ་འཇིག་རྟེན་གཞན་དུ་འགྲོ་དགོས་པར་མ་ཟད། ཐ་ན་རང་
དང་ལྷན་ཅིག་སྐྱེས་པའི་ཤ་རུས་ཀྱི་ཕུང་བོ་ཙམ་ཡང་འཁྱེར་དབང་མེད་ན་་་་་
གཞན་ལྟ་ཅི་སྨོས་ཞེས་རང་གཅིག་པུ་འཇིག་རྟེན་ཕྱི་མར་འགྲོ་དགོས་པའི་་་་
ཚུལ་ལ་ཡིད་ཆེས་བསྒོམ་ཞིང་ངེས་ཤེས་སྐྱེ་དགོས་སོ། །དེ་ལྟར་འཇིག་རྟེན་ཕ་
རོལ་ཏུ་འགྲོ་བའི་ཚེ་ན། ཚེ་རབས་ཕྱི་མ་ལ་བདེ་བ་དང་སྡུག་བསྔལ་གང་
ཞིག་མྱང་དགོས་པ་ཐམས་ཅད་རང་གིས་ཚེ་རབས་སྔ་མ་ལ་དགེ་སྡིག་གི་་་་
ལས་གང་བསགས་པ་དེ་དག་ལས་འབྱུང་བས། རྒྱུ་འབྲས་བསླུ་བ་མེད་ཅིང་
ལས་ཀྱི་རྣམ་སྨིན་ལ་ཡིད་ཆེས་ཀྱི་ངེས་ཤེས་སྐྱེ་དགོས་སོ། །དེ་ཡང་སྐབས་
འདིའི་ཡིད་ཆེས་ཞེས་པ་ནི། རང་གི་སེམས་རྒྱུད་དང་འདྲེས་པ་ཞིག་ལ་གོ་
དགོས་པ་མ་གཏོགས། བཤད་ཤེས་པ་ཙམ་ལ་མི་གོ་སྟེ། འཆི་བ་མི་རྟག་པ་
དང་ནམ་འཆི་ངེས་མེད་ཅེས་རང་ཅག་རྣམས་ཀྱང་བརྗོད་ཀྱང་ཤེས་ལ་་་་་་་
བརྗོད་ཀྱིན་ཡང་ཡོད་མོད། འོན་ཀྱང་དོན་དངོས་ཐོག་དེ་ལ་ཡིད་ཆེས་ཀྱི་
ངེས་པ་རྙེད་ཡོད་མེད་དེ་རང་རང་གི་སེམས་རྒྱུད་དང་སྦྱར་ནས་བརྟགས་ཚེ་
རྟོགས་པར་འགྱུར་ཏེ། དེ་ཡང་ད་དུང་རྒྱུ་ནོར་ལོངས་སྤྱོད་མང་དུ་གསོག་



འདོད་དང་དབང་མངའ་ཐང་རྒྱས་འདོད། མཚན་སྙན་གྲགས་འཕེལ་
འདོད་ཀྱི་བསམ་པ་ཡོད་ཚེ། འཆི་བ་མི་རྟག་པ་དང་ནམ་འཆི་ངེས་མེད།
ལས་ཀྱི་རྣམ་པར་སྨིན་པ་བཅས་ལ་ཡིད་ཆེས་ཀྱི་ངེས་པ་མ་རྙེད་པའི་རྟགས་
ཡང་དག་ཡིན་ནོ། །
དེ་ཡང་འཁོར་བའི་རྒྱུ་འབྲས་སྡུག་བསྔལ་ཀུན་འབྱུང་ལ་ཡིད་ཆེས་པ་་་
ཞེས་པའི་སྐབས་འདིར་བསྟན་གྱི་འཁོར་བ་ནི་ཟག་བཅས་ཉེར་ལེན་གྱི་ཕུང་
བོའི་རྒྱུན་གྱི་ཆ་དེ་ལ་བརྗོད་པ་ཡིན་ཞིང་། འཁོར་བའི་རྒྱུ་འབྲས་ཞེས་པ་
བདེན་པ་བཞི་ལས་རྒྱུ་ཀུན་འབྱུང་བདེན་པ་དང་། འབྲས་བུ་སྡུག་བསྔལ་
བདེན་པ་གཉིས་བསྟན་པ་ཡིན་ལ། སྡུག་བསྔལ་ཞེས་པ་སྡུག་བསྔལ་ཙམ་ལ་
མི་གོ་བར་སྡུག་བསྔལ་བདེན་པ་དང་། ཀུན་འབྱུང་བདེན་པ་ཞེས་པ་ལ་གོ་
དགོས་སོ། །དེ་ཡང་འབྲས་བུ་སྡུག་བསྔལ་བདེན་པ་དེ་རྒྱུ་ཀུན་འབྱུང་བདེན་
པ་ལས་བྱུང་བ་ཡིན་ལ། ཀུན་འབྱུང་བདེན་པ་དེ་ལ་ཡང་ལས་ཀྱི་ཀུན་འབྱུང་
དང་ཉོན་མོངས་པའི་ཀུན་འབྱུང་གཉིས་ཡོད་པ་ལས་གཙོ་བོ་ནི་ཉོན་མོངས་
པའི་ཀུན་འབྱུང་ཡིན་ནོ། །དེ་ཡང་ཉོན་མོངས་པའི་ཀུན་འབྱུང་ཞེས་པའི་
ཉོན་མོངས་དེ་ལ་དབྱེ་ན་བརྒྱད་ཁྲི་བཞི་སྟོང་སྟེ་ཉོན་མོངས་པའི་བྱེ་བྲག་་་་་་
བརྒྱད་ཁྲི་བཞི་སྟོང་ཡོད་པས། ཉོན་མོངས་དེ་རྣམས་ཀྱི་རེ་རེའི་གཉེན་པོ་ཆ་
ཚང་བར་སྟོན་པའི་གཞུང་ལ་ཆོས་ཀྱི་ཕུང་བོ་ཞེས་བརྗོད་ལ། དེ་ལ་ཉོན་
མོངས་བརྒྱད་ཁྲི་བཞི་སྟོང་བསྡུས་ན་དུག་གསུམ་སྟེ། འདོད་ཆགས། ཞེ་སྡང་།
གཏི་མུག་གསུམ་དུ་འདུས་ལ། དེ་དག་ལས་ཀྱང་ཉོན་མོངས་ཀྱི་རྩ་བ་ལྟ་བུ་
90



ནི་གཏི་མུག་ཡིན་ཞིང་། ངེས་དོན་མཐར་ཐུག་དཔལ་ལྡན་ཐལ་འགྱུར་བའི་
ལུགས་ལ་གཏི་མུག་ལ་བདག་ལྟ་མ་རིག་པ་འཇོག་པ་ཡིན་ནོ། །
དེ་ཡང་རྣམ་པར་བྱང་བའི་རྒྱུ་འབྲས་འགོག་པ་དང་ལམ་ལ་ཡིད་ཆེས་
པ་ཞེས་པའི་རྣམ་པར་བྱང་བའི་རྒྱུ་འབྲས་གང་ཡིན་ཞེ་ན། བདེན་པ་བཞི་
ལས་ལམ་གྱི་བདེན་པ་ནི་རྣམ་པར་བྱང་བའི་རྒྱུ་དང་། འགོག་པའི་བདེན་པ་
ནི་རྣམ་པར་བྱང་བའི་འབྲས་བུ་ཡིན་ཏེ། རྒྱུ་ལམ་བདེན་སྒོམ་སྟོབས་ལ་
བརྟེན་ནས་འབྲས་བུ་འགོག་བདེན་འཐོབ་དགོས་པས་རྣམ་པར་བྱང་བའི་
རྒྱུ་འབྲས་ཀྱི་ཐ་སྙད་བཏགས་པ་ཡིན་ནོ། །དེ་ཡང་ལམ་བདེན་ཞེས་པ་གང་
ཡིན་ཞེ་ན། རང་རྒྱུད་ཀྱི་ཉོན་མོངས་པ་སྤོང་བྱེད་ཀྱི་ལམ་དེ་ལ་བྱ་ཞིང༌། །
ལམ་དེ་སྒོམ་སྟོབས་ཀྱིས་ཉོན་མོངས་པ་སྤོང་བར་བརྩོན་ལ། བརྩོན་པ་དེ་ལ་
བརྟེན་ནས་ནམ་ཞིག་ཉོན་མོངས་པ་སྤངས་ཟིན་པའི་ཆ་དེ་ལ་འགོག་བདེན་
ཞེས་བྱ་བ་ཡིན་ནོ། །དེ་ཡང་སྐབས་འདིའི་འགོག་བདེན་ཞེས་པའི་འགོག་ནི་
བརྗོད་བདེའི་དབང་གིས་འགོག་ཅེས་པ་མ་གཏོགས་དོན་དངོས་སུ་བཀག་་་་
ཅེས་དུས་གསུམ་ལས་དུས་འདས་པ་ལ་གོ་བ་ལེན་དགོས་ལ། འོ་ན་བཀག་
ཅེས་པས་དགག་བྱ་གང་བཀག་པ་ཡིན་ཞེ་ན་ཉོན་མོངས་པ་བཀག་པ་ཡིན་
ལ། ་ དེ་ཡང་ལམ་གྱི་རིམ་པ་ལ་སྦྱར་ན་ལམ་རང་རང་གི་ངོ་སྐལ་གྱི་ཉོན་
མོངས་པ་སྤངས་པའི་ཆ་ཞིག་དང༌། མཐར་ཐུག་ཉོན་སྒྲིབ་མ་ལུས་པར་
སྤངས་པའི་ཆ་དེ་ལ་འགོག་བདེན་ཞེས་བརྗོད་དོ། །དེ་ཡང་རྣམ་བྱང་ཞེས་པ་
བདེན་པ་བཞི་ལས་སྡུག་བསྔལ་བདེན་པ་དང་ཀུན་འབྱུང་བདེན་པ་གཉིས་



ཀུན་ནས་ཉོན་མོངས་པའི་ཕྱོགས་དང་། འགོག་པའི་བདེན་པ་དང་ལམ་གྱི་
བདེན་པ་གཉིས་ནི་རྣམ་བྱང་ཕྱོགས་ཀྱི་བདེན་པ་སྟེ་ཚིག་སྡུད་བརྒྱབ་ན་ཀུན་
བྱང་ཞེས་བྱའོ། །བདེན་པ་བཞི་ཡི་རྣམ་གཞག་ལ་སྤྲོས་བཤད་བྱས་ཚེ་དོན་རྒྱ་
ཆེན་པོ་ཡོད་ཀྱང་དེ་ཙམ་བྱ། གོང་དུ་བརྗོད་པ་ཐམས་ཅད་མདོར་བསྡུས་ཚེ།
དེ་ལས་དད་དང་བྱང་ཆུབ་སེམས་སོགས་ཞེས་པའི་དད་པས་བསྟན་ཏེ།
སྐྱེས་བུ་ཆུང་ངུ་ནས་བཟུང་སྐྱེས་བུ་འབྲིང་གི་བློ་སྐྱེས་པའི་བར་དད་པའི་་་་་
ནང་དུ་བསྡུས་ཏེ་བསྟན་པ་ཡིན་ལ། དེ་འདྲའི་བློ་རང་རྒྱུད་ལ་སྐྱེས་པ་དེ་
དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་རག་ལས་པར་གསུངས་
སོ། །དེ་ཡང་རག་ལས་པ་ཞེས་པ་འདི་ལའང་གོ་བ་ལེན་རྒྱུ་གཉིས་ཡོད་དེ།
དགེ་བའི་བཤེས་གཉེན་གྱིས་ཀུན་བྱང་གི་འཇུག་ལྡོག་རིམ་གྱིས་ཁྲིད་ཅིང་རེ་
རེ་བཞིན་བསྟན་པ་ལ་བརྟེན་ནས་རྟོགས་དགོས་པ་ལ། གལ་ཏེ་མ་ཁྲིད་ཅིང་
མ་བསླབས་ཚེ་རྟོགས་མི་ཐུབ་པས་ཁྲིད་ཅིང་བསླབས་ནས་རྟོགས་དགོས་པ་
གཅིག་དང་། ་དེ་ཡང་དགེ་བའི་བཤེས་གཉེན་ཚུལ་བཞིན་དུ་བསྟེན་ཚེ་
སངས་རྒྱས་ཀྱི་བྱིན་རླབས་འཇུག་ཅིང་། བྱིན་རླབས་ཀྱི་སྟོབས་ཀྱིས་རང་
རྒྱུད་ལ་ངེས་ཤེས་སྐྱེས་ནས་རྟོགས་དགོས་པ་གཉིས་སོ། །དེ་བས་འཆི་བ་མི་
རྟག་པ་དང་ནམ་འཆི་ངེས་མེད་སོགས་ཀྱི་དོན་ཙམ་བརྗོད་མི་ནུས་པ་མེད་་་་
ཀྱང༌། དོན་ཇི་ལྟ་བ་བཞིན་དུ་རྟོགས་པ་ལ་དགེ་བའི་བཤེས་གཉེན་གྱི་བྱིན་
རླབས་ལ་རག་ལས་པས། རང་གི་དགེ་བའི་བཤེས་གཉེན་ཚུལ་བཞིན་དུ་
བསྟེན་པ་ཤིན་ཏུ་གལ་ཆེ་ལ། འབྲོམ་སྟོན་པའི་གསུང་སྒྲོས་ཤིག་ན། ཡི་དམ་
92



གྱི་ལྷ་གཞན་ལ་གསོལ་བ་བཏབ་པ་ལས་ཨ་ཏི་ཤ་ལ་གསོལ་བ་བཏབ་ན་བྱིན་
རླབས་ཆེ་བར་ཉམས་མྱོང་ཡོད་ཅེས་གསུངས་ཏེ། འཇམ་པའི་དབྱངས་དང་
སྤྱན་རས་གཟིགས་ལྟ་བུ་ཡི་དམ་གྱི་ལྷ་གཞན་ལ་གསོལ་བ་བཏབ་པ་ལས་་་་་
རང་གི་དགེ་བའི་བཤེས་གཉེན་ཨ་ཏི་ཤ་ལ་གསོལ་བ་བཏབ་ན་བྱིན་རླབས་
ཆེ་བར་ཉམས་མྱོང་ཡོད་ཅེས་དོན་གྱི་གནད་ཀྱང་རང་རྒྱུད་ལ་བྱིན་རླབས་་་་
འཇུག་མི་འཇུག་དེ་དགེ་བའི་བཤེས་གཉེན་ཚུལ་བཞིན་དུ་བསྟེན་མ་བསྟེན་
ལ་རག་ལས་པར་བསྟན་ལ། ། དེ་ཡང་མི་ཤེས་པ་ཤེས་སུ་འཇུག་རྒྱུ་ཙམ་མ་
ཡིན་པར་གཙོ་བོ་ཆོས་དང་རྒྱུད་འདྲེས་པ་ཞིག་ཡོང་བ་བྱ་རྒྱུ་དེ་དགེ་བའི་་་་
བཤེས་གཉེན་གྱི་བྱིན་རླབས་ལ་རག་ལས་པའི་རྒྱུ་མཚན་གྱིས་སོ། །
དེ་ཡང་བྱས་པ་ཤེས་པ་ནས་བཟུང་སྟེ་ཞེས་པས། རྒྱུ་འབྲས་མན་ངག་
བདུན་ལས་མར་ཤེས་པ། དྲིན་དྲན་པ། དྲིན་གཟོ་རྣམས་བསྟན་པ་ཡིན་ལ།
བྱམས་སྙིང་རྗེ་བྱང་ཆུབ་ཀྱི་སེམས་ཞེས་པས། རྒྱུ་འབྲས་མན་ངག་བདུན་
ལ་ས་ཡིད་འོང་གི་བྱམས་པ། སྙིང་རྗེ་ཆེན་པོ། ལྷག་བསམ་རྣམ་དག ཐེག་
ཆེན་སེམས་བསྐྱེད་བསྟན་པ་ཡིན་ཞིང༌། ། རྒྱུ་འབྲས་མན་ངག་བདུན་ལས་
དང་པོ་དྲུག་ལ་རྒྱུ་དང་། བདུན་པ་ཐེག་ཆེན་སེམས་བསྐྱེད་ལ་འབྲས་བུ་ཞེས་
བརྗོད་དོ། །དེ་ཡང་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་དགོས་ཚེ། ཐོག་
མར་མར་ཤེས་དགོས་པ་སྟེ་སེམས་ཅན་ཐམས་ཅད་རང་གི་མར་གྱུར་བ་དེ་་
ཤེས་དགོས་ལ། དེ་ཡང་ལན་རེ་གཉིས་ཙམ་མ་ཡིན་པར་བརྒྱ་སྟོང་མང་པོ་ལ་
མར་གྱུར་བ་ཤེས་དགོས། སེམས་ཅན་ཐམས་ཅད་རང་གི་མར་གྱུར་བ་ལ་
93



ངེས་ཤེས་ཟབ་མོ་ཞིག་སྐྱེས་པ་ན། དེའི་དྲིན་དྲན་པའི་བློ་ཡང་སྐྱེ་སླ་ལ། དྲིན་
དྲན་པའི་བློ་སྐྱེས་པ་ན་བྱས་པ་ཤེས་པ་སྟེ། དྲིན་གཟོའི་བསམ་པ་དེ་སྐྱེ་ཐུབ་
ཅིང་། དེ་ནས་ཡིད་འོང་གི་བྱམས་པ་དང་། སྙིང་རྗེ་ཆེན་པོ། ལྷག་བསམ་
རྣམ་དག ཐེག་ཆེན་སེམས་བསྐྱེད་རྣམས་ཀྱང་རིམ་གྱིས་སྐྱེ་བར་འགྱུར་བ།
དཔེར་ན། མེ་འཁོར་གྱི་མགོ་འགུལ་ཞིང་འཁོར་བ་ན་ཁྲེ་སྒོ་གཞུག་མ་རྣམས་
གཅིག་གིས་གཅིག་དྲངས་ཏེ་འཁོར་འོང་བ་བཞིན་ནོ། །
དེ་ཡང་སྐབས་འདིའི་བྱམས་སྙིང་རྗེ་ཞེས་པ་བྱམས་པ་ཆེན་པོ་དང་་་་་་
སྙིང་རྗེ་ཆེན་པོ་གཉིས་ལ་གོ་དགོས་ལ། ། བྱམས་པ་ལ་ཡང་སྐབས་འདིར་
བསྟན་གྱི་བྱམས་པ་དང་བྱམས་པ་ཙམ་གྱི་ཁྱད་པར་གཉིས་ཡོད་ཅིང་།
སྐབས་འདིའི་ཆོས་ནི་ཐེག་པ་ཆེན་པོའི་ཆོས་ཡིན་པས། སྐབས་འདིར་བསྟན་
གྱི་བྱམས་པ་ཞེས་པ། ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་གཏན་གྱི་བདེ་བ་ལ་འགོད་འདོད་ཀྱི་བསམ་པ་ལ་བྱམས་པ་ཆེན་པོ་་་་
དང་། ། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་སྡུག་
བསྔལ་རྒྱུ་དང་བཅས་པ་ལས་བསྐྱབ་འདོད་ཀྱི་བློ་དེ་ལ་སྙིང་རྗེ་ཆེན་པོ་ཞེས་
བྱའོ། །
དེ་ཡང་བྱམས་པ་དང་སྙིང་རྗེ་གཉིས་ཀའི་བློ་དེ་སྐྱེ་རྒྱུ་ཧ་ཅང་དཀའ་ལ།
གལ་ཏེ་བྱམས་པ་དང་སྙིང་རྗེ་གཉིས་ཀྱི་བློ་རྣམ་དག་ཅིག་སྐྱེས་པའི་ཚེ། བྱང་
ཆུབ་ཀྱི་སེམས་རིན་པོ་ཆེ་ཡང་རིམ་གྱིས་དྲངས་ནས་འོང་ངེས་ལ། དེ་ཡང་
བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་ན་གཞུང་ལུགས་ཆེན་པོ་་་་
ན
，
94



ཞོག ཀ་ཁ་ཙམ་མ་ཤེས་ཀྱང་ལྷ་དང་བཅས་པའི་འགྲོ་བ་ཐམས་ཅད་ཀྱི་ཕྱག་
བྱ་བའི་ཡུལ་དུ་གྱུར་ཅིང་ཀུན་གྱིས་མཆོད་པར་འོས་པ་ཡིན་ནོ། །
དེ་ཡང་མ་གཅིག་གིས་རང་གི་བུ་དེ་ལ་ཤིན་ཏུ་གཅེས་ཤིང་། རང་གི་བུ་
དེ་ལ་བདེ་བ་ཐམས་ཅད་ཐོབ་ན་ཅི་མ་རུང་སྙམ་པའི་བྱམས་པ་དང་། སྡུག་
བསྔལ་ཐམས་ཅད་དང་བྲལ་ན་སྙམ་པའི་སྙིང་རྗེ་དེ་རང་ཆས་སུ་ཡོད་ལ། འོ་
ན་དེ་འདྲའི་བྱམས་པ་དང་སྙིང་རྗེ་ནི་སྐབས་འདིར་བསྟན་གྱི་བྱམས་སྙིང་རྗེ་
ཨེ་ཡིན་ཞེ་ན། དེ་ནི་བྱམས་པ་དང་སྙིང་རྗེའི་མིང་དུ་བཏགས་པ་ཙམ་མ་
གཏོགས་སྐབས་འདིར་བསྟན་གྱི་བྱམས་སྙིང་རྗེའི་མཚན་ཉིད་པ་མ་ཡིན་ལ།
གལ་ཏེ་དེ་འདྲའི་བྱམས་སྙིང་རྗེ་དེ་བྱམས་སྙིང་རྗེ་མཚན་ཉིད་པ་ཡིན་ཚེ། །
དུད་འགྲོ་སྤྱང་ཀིའི་རྒྱུད་ལའང་བྱམས་སྙིང་རྗེ་ཡོད་པར་ཐལ་བའི་སྐྱོན་
འབྱུང་ལ། སྤྱང་ཀིས་ཀྱང་རང་གི་ཕྲུ་གུ་ལ་བདེ་བ་ཐོབ་ཅིང་སྡུག་བསྔལ་མེད་
པར་འདོད་ངེས་པ་ཡིན་ཏེ། སེམས་ཅན་གཞན་བསད་ནས་རང་གི་ཕྲུ་གུ་
སྐྱོང་བའི་ཕྱིར་རོ། །
དེ་བས་སྐབས་འདིར་བསྟན་གྱི་བྱམས་སྙིང་རྗེ་ནི། ་ དགྲ་གཉེན་བར་
མའི་སེམས་ཅན་ཐམས་ཅད་བདེ་བ་ལ་འགོད་འདོད་དང་། བདེ་བ་ཐོབ་ན་
ཅི་མ་རུང་། བདེ་བ་དང་ལྡན་པར་གྱུར་ཅིག བདེ་བ་དང་ལྡན་པར་བདག་
གིས་བྱའོ་སྙམ་པའི་བློ་རྣམ་དག་དང་། དགྲ་གཉེན་བར་མའི་སེམས་ཅན་
ཐམས་ཅད་སྡུག་བསྔལ་ལས་བྲལ་འདོད་དང༌། སྡུག་བསྔལ་དང་བྲལ་ན་ཅི་
མ་རུང་། སྡུག་བསྔལ་དང་བྲལ་བར་གྱུར་ཅིག སྡུག་བསྔལ་དང་བྲལ་བར་
95



བདག་གིས་བྱའོ་སྙམ་པའི་བློ་རྣམ་དག་དེ་འདྲ་སྐྱེས་པ་ལ་བྱམས་པ་དང་་་་་་
སྙིང་རྗེ་ཞེས་བྱའོ། །
དེ་ཡང་བྱམས་པ་དང་སྙིང་རྗེ་མཚན་ཉིད་པར་འགྱུར་མི་འགྱུར་གྱི་ས་
མཚམས་ཤིག་ཡོད་དེ། གོང་དུ་བརྗོད་པའི་བྱམས་སྙིང་རྗེའི་བློ་རྣམ་དག་
དེ་འདྲ་བ་ལ་རྩོལ་མེད་ཀྱི་མྱོང་བ་ཐོན་ན་བྱམས་སྙིང་རྗེ་མཚན་ཉིད་པར་་་་་
འཇོག་པ་ཡིན་ནོ། །དེ་ཡང་བྱམས་སྙིང་རྗེ་ལ་སོགས་སམ། སྐྱེས་བུ་ཆུང་
འབྲིང་ཆེ་གསུམ་གྱི་ལམ་མཐའ་དག་རང་གི་རྒྱུད་ལ་བསྐྱེད་དགོས་ཀྱང་།
བསྐྱེད་པ་མི་གཙོ་སྐྱེས་པ་གཙོ་བོ་ཡིན། འོ་ན་དེ་སྐྱེད་བྱེད་ཀྱི་གྲོགས་གང་
ཡིན་ཞེ་ན། ལྷན་ཅིག་བྱེད་རྐྱེན་ཡིན་ཏེ། དཔེར་ན། ལོ་ཏོག་ལྟ་བུ་ལ་མཚོན་
ན་ཞིང་སར་ས་བོན་གཏོར་བ་ཙམ་གྱིས་མྱུ་གུ་མི་སྐྱེ་བར་ངེས་པར་དུ་དེའི་་་་
ལྷན་ཅིག་བྱེད་རྐྱེན་དྲོད་ཆུ་ལུད་བཅས་ཚང་དགོས་ལ། ལྷན་ཅིག་བྱེད་རྐྱེན་
དྲོད་ཆུ་ལུད་བཅས་ཚང་བ་ན། མྱུ་གུ་མི་སྐྱེ་རང་དབང་མེད་པར་སྐྱེ་ངེས་པ་
ཐག་གིས་ཆོད་པས་རྒྱུ་ས་བོན་གཅིག་པུས་མི་ཆོག་པར་ཅི་ནས་ཀྱང་ལྷན་་་་༌་་
ཅིག་བྱེད་རྐྱེན་ཚང་དགོས་པ་བཞིན་ནོ། །
འོ་ན་སྐབས་འདིའི་བྱམས་སྙིང་རྗེ་ལ་སོགས་སམ། སྐྱེས་བུ་ཆེ་འབྲིང་
ཆུང་གསུམ་གྱི་ལམ་རང་རྒྱུད་ལ་སྐྱེད་བྱེད་ཀྱི་ལྷན་ཅིག་བྱེད་རྐྱེན་དེ་གང་་་་་་
ཡིན་ཞེ་ན། བླ་མའི་རྣལ་འབྱོར་དང་ཚོགས་བསག་སྒྲིབ་སྦྱོང་ཡིན་པས།
བྱམས་སྙིང་རྗེ་དང་བྱང་ཆུབ་ཀྱི་སེམས། སྐྱེས་བུ་ཆེ་འབྲིང་ཆུང་གསུམ་གྱི་
ལམ་གྱི་རིམ་པ་གང་དང༌། ཡང་ན་ཆོས་སྐོར་གང་གི་རྟོགས་པ་རྒྱུད་ལ་སྐྱེ་
1-
36



དགོས་ན། དམིགས་རྣམ་སྐྱོང་བ་ཙམ་དང་ཐོས་བསམ་བྱེད་པ་ཙམ་གྱིས་མི་
ཆོག་པ་ར་བླ་མའི་རྣལ་འབྱོར་དང་ཚོགས་བསག་སྒྲིབ་སྦྱོང་གི་ལྷན་ཅིག་བྱེད་
རྐྱེན་འདི་ལ་འབད་དགོས་པས། རི་བོ་དགེ་ལྡན་པ་ཚང་ལ་མཚོན་ན། བྱང་
ཆུབ་ལམ་རིམ་སྒོམ་ཞིང་མྱོང་འདོན་བྱེད་མཁན་ཞིག་ཡིན་ཕྱིན། སྔོན་འགྲོ་
སྦྱོར་བའི་ཆོས་དྲུག་ངེས་པར་དུ་དགོས་ཤིང་། གྲུབ་མཐའ་གཞན་ལ་མཚོན་
ན། རིགས་དྲུག་གནས་སྦྱོང་དང་། ། འཁོར་བ་དོང་སྤྲུགས་སོགས་ཀྱི་སྔོན་
འགྲོའི་ཆོས་དེ་ངེས་པར་དུ་ཚང་དགོས་ལ། གལ་ཏེ་དེ་དག་མ་ཚང་ཚེ་ལམ་
གྱི་དངོས་གཞི་ཡག་པོ་ཞིག་བློ་ལ་མི་སྐྱེ་བས། སྔོན་འགྲོའི་ཆོས་ལ་འབད་
དགོས་སོ། །
དེ་ཡང་བྱང་ཆུབ་ཀྱི་སེམས་སྐྱེས་པ་ལ་བརྟེན་ནས་ཞེས་པ་སྟེ་བཅོས་མ་
མ་ཡིན་ཞིང་རྩོལ་མེད་ཀྱི་མྱོང་བ་ཐོན་པ་ན། བྱང་ཆུབ་ཀྱི་སེམས་རྒྱུད་ལ་
སྐྱེས་པ་ཡིན་ལ། བྱང་ཆུབ་ཀྱི་སེམས་རྒྱུད་ལ་སྐྱེས་པ་དང་། ཐེག་ཆེན་ཚོགས་
ལམ་ཆུང་ངུ་ཐོབ་པ། ཐེག་ཆེན་ལམ་དུ་ཞུགས་པ་དུས་མཉམ་ཡིན་པས་ཐེག་
པ་ཆེན་པོའི་ལམ་སྣ་ཟིན་པ་ཡིན་ནོ། །དེ་ཡང་བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེས་པ་ནས་བྱང་ཆུབ་སེམས་དཔར་གྱུར་པ་ཡིན་ལ། གལ་ཏེ་བྱང་
ཆུབ་ཀྱི་སེམས་རྒྱུད་ལ་མ་སྐྱེས་པར་ཡོན་ཏན་གཞན་ཇི་འདྲ་ཞིག་ལྡན་ཡང་་་་
བྱང་ཆུབ་སེམས་དཔའ་ཞེས་ཀྱང་མི་བརྗོད་ལ་ཐེག་པ་ཆེན་པོའི་ལམ་སྣ་ཡང་
མ་ཟིན་པ་ཡིན་ནོ། །
དེ་ཡང་སྔགས་ཕྱོགས་ལ་མཚོན་ན་ཡང་བསྐྱེད་རིམ་དང་རྫོགས་རིམ་་་་
,
m
97 །



གཉིས་རིམ་པ་བཞིན་ཐོག་མར་རྒྱུད་ལ་བསྐྱེད་ཅིང་། དེ་ནས་རྒྱུད་ལ་སྐྱེས་པ་
ལ་བརྟེན་ནས་མི་སློབ་ཟུང་འཇུག་རྡོ་རྗེ་འཆང་གི་གོ་འཕང་ཐོབ་དགོས་པས།
དེ་འདྲ་འི་བསྐྱེད་རྫོགས་ཀྱི་རྟོགས་པ་རྒྱུད་ལ་སྐྱེ་བ་དང་སྔགས་ཀྱི་ཟབ་ཁྱད་
ཀྱི་ནུས་པ་འབྱིན་བྱེད་གཙོ་བོ་ཡང་མདོ་ལས་གསུངས་པའི་བྱམས་པ་ཆེན་པོ་
དང་། སྙིང་རྗེ་ཆེན་པོ། བྱང་ཆུབ་ཀྱི་སེམས་སོགས་ཡིན་ལ། གལ་ཏེ་བྱམས་
སྙིང་རྗེ་བྱང་ཆུབ་ཀྱི་སེམས་སོགས་རྒྱུད་ལ་མེད་ཚེ་སྔགས་ཀྱི་ནུས་པ་ཐོན་མི་
ཐུབ་སྟེ། དཔེར་ན། བྲག་འཕྲང་སོགས་བཤིག་པ་ལ་འགས་རྫས་སམ་འགས་
སྨན་དགོས་ལ། དེ་ཡང་འགས་རྫས་གཅིག་པུ་ཡོད་པས་མི་ཆོག་པར་ངེས་
པར་དུ་འགས་བྱེད་ཀྱི་མེ་རྟ་དགོས་ཤིང་། གལ་ཏེ་འགས་བྱེད་ཀྱི་མེ་རྟ་མེད་
ཚེ་འགས་རྫས་ཁོ་ནས་དགས་མི་ནུས་པ་བཞིན་ནོ། ། །
དེ་ཡང་རྒྱུ་ཕར་ཕྱིན་ཐེག་པའི་ལམ་དུ་ཞུགས་པའི་བྱང་ཆུབ་སེམས་་་་་
དཔའི་རྒྱུད་ཀྱི་བྱང་ཆུབ་ཀྱི་སེམས་དང༌། འབྲས་བུ་རྡོ་རྗེ་ཐེག་པའི་ལམ་དུ་
ཞུགས་པའི་བྱང་ཆུབ་སེམས་དཔའི་རྒྱུད་ཀྱི་བྱང་ཆུབ་ཀྱི་སེམས་གཉིས་ལ་་་་་
ཁྱད་པར་ཨེ་ཡོད་ཅེ་ན་ཡོད་དེ། དེ་གཉིས་ཀྱི་རྒྱུད་ལ་བྱང་ཆུབ་ཀྱི་སེམས་
ཡོད་པ་འདྲ་ཡང་ཤུགས་ཆེ་ཆུང་མི་འདྲ་ལ། དེ་བཞིན་དུ་སྙིང་རྗེ་ཆེན་པོ་
རྒྱུད་ལ་ཡོད་པ་འདྲ་ཡང་ཤུགས་ཆེ་ཆུང་གི་ཁྱད་པར་ཡོད་པས། སྙིང་རྗེ་དང་
བྱང་ཆུབ་ཀྱི་སེམས་ཤུགས་ཇི་ཙམ་ཆེ་ན་དེ་ཙམ་གྱིས་སྔགས་ལམ་གྱི་བགྲོད་
པ་མྱུར་བས་ན། སྔགས་ལམ་ལ་བརྟེན་ནས་སྙིགས་དུས་ཀྱི་ཚེ་ཐུང་གཅིག་ལ་
འཚང་རྒྱ་བར་བྱེད་པ་ལ་ཤུགས་འབྱིན་བྱེད་གཙོ་བོ་ནི་བྱམས་སྙིང་རྗེ་དང་་་་
98



བྱང་ཆུབ་ཀྱི་སེམས། སྟོང་ཉིད་རྟོགས་པའི་ལྟ་བ་སོགས་ཡིན་ནོ། །དེར་
བརྟེན་དམ་པ་གོང་མ་ཚོའི་གསུང་རྒྱུན་ལའང་། ཐུད་ཞིམ་པོ་མར་གྱི་དྲིན་
དང༌། སྔགས་ཟབ་པ་མདོ་ཡི་དྲིན་ཞེས་གསུངས། བྱམས་སྙིང་རྗེ་བྱང་ཆུབ་
ཀྱི་སེམས། ། སྟོང་ཉིད་རྟོགས་པའི་ལྟ་བ་སོགས་ནི་མདོ་སྔགས་གཉིས་ཀའི་
ཐུན་མོང་གི་ལམ་ཡིན་པར་མ་ཟད། སྔགས་ཀྱི་ཉམས་ལེན་ལ་བརྩོན་མཁན་
ཞིག་ཡིན་ཕྱིན་ཅི་ནས་ཀྱང་མེད་དུ་མི་རུང་བ་ཞིག་ཡིན་ནོ། །
དེ་ཡང་དེས་འཕངས་པའི་ཕ་རོལ་ཏུ་ཕྱིན་པ་དྲུག་གིས་བསྡུས་པའི་་་་་་
བ སོད་ནམས་དང་ཡེ་ཤེས་ཀྱི་ཚོགས་ཞེས་པ། བྱང་ཆུབ་ཀྱི་སེམས་ཀྱིས་ཟིན་
པ་དེ་ཡིས་འཕངས་པའི་ཕར་ཕྱིན་དྲུག་གི་ནང་དུ། མདོ་ཕྱོགས་ཀྱི་རྒྱལ་སྲས་
ཀྱི་སྤྱོད་པ་ཐམས་ཅད་འདུ་བར་བསྟན་པ་ཡིན་ཏེ། བསོད་ནམས་དང་ཡེ་
ཤེས་ཀྱི་ཚོགས་གཉིས་ཞེས་པ་དང་། ཕར་ཕྱིན་དྲུག་ཅེས་པ། བྱང་ཕྱོགས་སོ་
བདུན་ཞེས་པ་རྣམས་རྒྱལ་སྲས་ཀྱི་སྤྱོད་པའི་སྡོམ་ཡིན་པས་སོ། །དེ་ཡང་ཕར་
ཕྱིན་དྲུག་གིས་བསྡུས་པའི་བསོད་ནམས་དང་ཡེ་ཤེས་ཀྱི་ཚོགས་གཉིས་ཕར་
ཕྱིན་དྲུག་གི་ནང་དུ་འདུ་ཚུལ་གང་འདྲ་ཡིན་ཞེ་ན། ཕར་ཕྱིན་དྲུག་ལས་སྦྱིན་
པ་དང་། ཚུལ་ཁྲིམས། བཟོད་པ། བརྩོན་འགྲུས། བསམ་གཏན་གྱི་ཕར་ཕྱིན་
ལྔ་ཡིས་བསོད་ནམས་ཀྱི་ཚོགས་དང་། དྲུག་པ་ཤེས་རབ་ཀྱི་ཕར་ཕྱིན་གྱིས་ཡེ་
ཤེས་ཀྱི་ཚོགས་གསོག་པར་བྱེད་པས་ཚོགས་གཉིས་ཕར་ཕྱིན་དྲུག་གི་ནང་དུ་
འདུ་བར་གསུངས་པ་ཡིན་ནོ། །
དེ་ཡང་སྟོང་ཉིད་རྟོགས་པའི་ཤེས་རབ་ཀྱིས་ཟིན་པའི་སྦྱིན་པ་དང་།
99



ཚུལ་ཁྲིམས། བཟོད་པ། བརྩོན་འགྲུས། བསམ་གཏན་གྱི་ཕར་ཕྱིན་དེ་བསོད་
ནམས་ཀྱི་ཚོགས་དང་ཡེ་ཤེས་ཀྱི་ཚོགས་གཉིས་ཀ་ཡིན་ལ། ཟིན་བྱ་ཟིན་བྱེད་
གཉིས་ཀ་མངོན་གྱུར་དུ་ཡོད་ཚེ་ཚོགས་གཉིས་ཀ་ཡིན་པའི་ཁྱད་པར་ཡང་་་་་
ཡོད་དོ། །དེ་ཡང་ཚོགས་གཉིས་སུ་ཕྱེས་བའི་བསོད་ནམས་ཀྱི་ཚོགས་དང་།
ཟབ་རྒྱས་གཉིས་སུ་ཕྱེ་བའི་རྒྱ་ཆེ་བའི་ལམ་ཞེས་པ་གཉིས་དོན་གཅིག་ཡིན་
ལ། ཚོགས་གཉིས་སུ་ཕྱེ་བའི་ཡེ་ཤེས་ཀྱི་ཚོགས་དང་། ཟབ་རྒྱས་གཉིས་སུ་ཕྱེ་
བའི་ཟབ་པ་གཉིས་དོན་གཅིག་ཡིན་ནོ། ། ། །
དེ་ཡང་གོང་ནས་གོང་དུ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་
རིམ་གྱིས་བསླབས་པས་ཚོགས་ལམ་ལ་སོགས་པ་རིམ་གྱིས་བགྲོད་ཅེས་པ།
ཚོགས་གཉིས་གོང་དུ་སྤེལ་བ་ལ། དཔེར་ན། ཕར་ཕྱིན་དྲུག་ལ་སྦྱིན་པའི་ཕར་
ཕྱིན་ལ་བརྩོན་པ་ཙམ་གྱིས་མི་ཆོག་པར་ཡང་དང་ཡང་དུ་སྒོམ་དགོས་ལ། དེ་
ལྟར་ཡང་དང་ཡང་དུ་སྒོམ་ཚེ་གོམས་པའི་ནུས་ཤུགས་ཇེ་ཆེར་འགྲོ་བ་ཡིན་་་
པས། ནུས་ཤུགས་ཇེ་ཆེར་སོང་བ་དེ་ལ་གོང་ནས་གོང་དུ་འཕེལ་ཞེས་བྱ་
ཞིང་། དེ་བཞིན་དུ་ལམ་གྱི་བགྲོད་པ་གང་ཡིན་ཡང་གོང་ནས་གོང་དུ་
འཕེལ་བར་འགྱུར་བ་ཡིན་ལ། དཔེར་ན། ལོ་ཏོག་ལྟ་བུ་ལ་མཚོན་ནའང་མྱུ་
གུ་ས་ལས་འབུས་མ་ཐག་དང་སྐྱེས་པ་ཙམ་གྱིས་འབྲས་བུ་མི་ཐོགས་པར་་་་་
རིམ་གྱིས་འཕེལ་ཞིང་རྒྱས་ནས་ལོ་ཏོག་གི་འབྲས་བུ་སྨིན་པ་བཞིན་ནོ། །དེ་
བཞིན་དུ་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་བདུན་གྱིས་གྲོགས་བྱས་པ་སྟེ།
དྲན་པ་ཉེར་བཞག་བཞི་དང༌། ཡང་དག་སྤོང་བ་བཞི། རྫུ་འཕྲུལ་གྱི་རྐང་པ་
100



བཞི། དབང་བོ་ལྔ། སྟོབས་ལྔ། བྱང་ཆུབ་ཀྱི་ཡན་ལག་བདུན། འཕགས་ལམ་
ཡན་ལག་བརྒྱད་དང་བཅས་པའི་བྱང་ཆུབ་འཐོབ་བྱེད་ཀྱི་ཕྱོགས་སམ་བྱང་
ཆུབ་སྒྲུབ་བྱེད་ཀྱི་གྲོགས་ལ་བརྟེན་ནས་བསླབས་པས་ཚོགས་ལམ་དང་།་
སྦྱོར་ལམ། མཐོང་ལམ། སྒོམ་ལམ་སོགས་རིམ་གྱིས་ཐོབ་ནས་མཐར་རྫོགས་
པའི་སངས་རྒྱས་ཀྱི་གོ་འཕང་བར་དུ་བགྲོད་དགོས་ལ། འདི་ཡང་གང་ཟག་
གཅིག་གི་རྒྱུད་ལ་བསྐྱེད་རིམ་དང་སྒོམ་རིམ་ལ་སྦྱོར་བ་ལས། ། ཁྱོད་རང་
ཚོགས་ལམ་པ་དང་། ཁོ་རང་སྦྱོར་ལམ་པ། ང་རང་མཐོང་ལམ་པ། སྒོམ་
ལམ་པ་རེད་ཅེས་གོ་བ་བླངས་ཚེ་འབྲེལ་མི་ཆགས་པས། ཚོགས་ལམ་ལ་
སོགས་པ་རིམ་གྱིས་བགྲོད་ནས། མཐར་སངས་རྒྱས་ཀྱི་སྐུ་གསུམ་སྟེ། ཆོས་སྐུ།
སྤྲུལ་སྐུ། ལོངས་སྐུ་དང་། ཆོས་དབྱིངས་ཡེ་ཤེས། སོར་རྟོག་ཡེ་ཤེས། མཉམ་
ཉིད་ཡེ་ཤེས། བྱ་སྒྲུབ་ཡེ་ཤེས། མེ་ལོང་ལྟ་བུའི་ཡེ་ཤེས་དང་། འདིར་མདོ་
ཕྱོགས་རྐྱང་བའི་དབང་དུ་བྱས་ཏེ་སངས་རྒྱས་ཀྱི་འཕྲིན་ལས་ལ་ཉི་ཤུ་རྩ་་་་་
བདུན་དུ་བརྗོད་པ་མ་གཏོགས། སྤྱིར་སངས་རྒྱས་ཀྱི་འཕྲིན་ལས་ཡིན་ན་ཉི་
ཤུ་རྩ་བདུན་དུ་གྲངས་ངེས་པས་མ་ཁྱབ་ཅིང་། སངས་རྒྱས་ཀྱི་འཕྲིན་ལས་ལ་
གྲངས་མེད་པའི་ཕྱིར་ཏེ། སེམས་ཅན་གྱི་ཁམས་ལ་གྲངས་མེད་པ་གང་ཞིག
དེ་དང་འཚམ་པའི་འཕྲིན་ལས་ལའང་གྲངས་མེད་པའི་ཕྱིར་རོ། །དེ་ཡང་
སྔགས་ཀྱི་གཞུང་ནས་འཕྲིན་ལས་བཞི་ཞེས་པ། ཞི་རྒྱས་དབང་དྲག་གི་
འཕྲིན་ལས་བཞི་སྟེ། སངས་རྒྱས་ཀྱི་འཕྲིན་ལས་ཐམས་ཅད་སྡོམ་དུ་བསྡུས་
ཚེ་འཕྲིན་ལས་བཞི་བོ་དེའི་ནང་དུ་འདུས་སོ། །
101



དེ་ཡང་འཁོར་བ་མ་སྟོངས་ཀྱི་བར་དུ་འགྲོ་བའི་དོན་རྒྱུན་མི་འཆད་་་་་
པར་འབྱུང་ཞེས་པའི་འཁོར་བའི་དོན་དེ་གང་ཡིན་ཞེ་ན། ཟོ་ཆུན་འཁོར་ལོ་
ལ་དཔེར་བླངས་ནས་བཏགས་པ་ཡིན་པས། འཁོར་ལོའི་འཁོར་ལ་གོ་དགོས་
ལ། དབུ་མ་འཇུག་པ་ལས། ཟོ་ཆུན་འཕྱན་ལྟར་རང་དབང་མེད་པ་ཡིས། །
འགྲོ་ལ་སྙིང་རྗེར་གྱུར་གང་དེ་ལ་འདུད། །ཅེས་གསུངས་པས། འཁོར་བ་
ཞེས་པའི་ཐ་སྙད་ནི་སྟོན་པ་བཅོམ་ལྡན་འདས་ཀྱིས་ཟོ་ཆུན་འཁོར་ལོ་ལ་་་་་་
དཔེར་བླངས་ནས་མཛད་པ་ཞིག་ཡིན་ནོ། །དེ་ཡང་ཟོ་ཆུན་འཁོར་ལོ་ཞེས་པ་
ནི། གནའ་སྔ་མོའི་དུས་སུ་དམའ་ས་ནས་མཐོ་སར་ཆུ་འདྲེན་བྱེད་ཀྱི་འཁོར་
ལོ་ཆེན་པོ་ཞིག་སྟེ་རྩིབས་མ་མང་ལ་རྩིབས་མ་རེ་རེའི་སྟེང་དུ་ཟོ་བ་ཆུང་ཆུང་
རེ་བཏགས་ཤིང་ཆུ་ཤུགས་ཀྱིས་འཁོར་ལོ་འཁོར་བ་ན་ཟོ་བའི་ནང་དུ་ཆུས་་་
བཀང་ཞིང་རིམ་གྱིས་འཁོར་ཏེ་མཐོ་སར་བཙུགས་པའི་ཆུ་ཡུར་དུ་བྱོ་བྱེད་་་་་
ཅིག་ཡིན་ནོ། །།
དེ་ལྟར་ཟོ་ཆུན་འཁོར་ལོ་དེ་ཆུ་ཤུགས་ལ་བརྟེན་ནས་འཁོར་བས་ན།
འཁོར་ལོ་ཁོ་རང་ལ་མི་འཁོར་བའི་རང་དབང་མེད་ཅིང་རྒྱུན་མ་ཆད་པར་་་་
འཁོར་བའི་ཚེ་ལན་རེར་མཐོ་ས་དང་ལན་རེར་དམའ་སར་འབེབས་པ་དང་།
སྐབས་རེར་གོང་དང་སྐབས་རེར་འོག་ནས་འཁོར་བ། དམའ་ས་ནས་མཐོ་
ས་དང་མཐོ་ས་ནས་དམའ་སར་བརྒྱུད་མར་འཁོར་བ་ཞིག་ཡིན་ནོ། །གལ་ཏེ་
རྒྱུད་མར་འཁོར་བའི་རྒྱུན་དེ་གཅོད་དགོས་ཚེ་ཆུ་ཤུགས་ཀྱི་རྒྱུན་དེ་གཅོད་་་་
ཅིང་རྫོགས་དགོས་ལ། ཆུ་ཤུགས་ཀྱི་རྒྱུན་དེ་མ་བཅད་བར་དུ་རང་དབང་
ར
102



མེད་པར་རྒྱུད་མར་འཁོར་དགོས་པས། དེར་དཔེ་བླངས་ནས་འཁོར་བ་ཞེས་
མིང་དུ་བཏགས་པ་ཡིན་ནོ། །
དཔེ་དེ་བཞིན་དུ་དོན་གྱི་དབང་དུ་བཏང་ན། ཟོ་ཆུན་འཁོར་ལོ་འཁོར་
བྱེད་ཀྱི་ཆུ་རྒྱུན་ལྟ་བུ་གང་ཡིན་ཞེ་ན། རང་རྒྱུད་ཀྱི་ཉོན་མོངས་པ་དེ་ཡིན་ལ།
ཉོན་མོངས་པའི་ནང་ནས་ཀྱང་ཉོན་མོངས་པའི་རྒྱལ་བོ་ལྟ་བུ་ནི་མ་རིག་པ་
ཡིན་པས། མ་རིག་པ་དེ་ཉིད་མ་བཅོམ་ཞིང་མ་སྤངས་བར་དུ་ཉོན་མོངས་
གཞན་རྣམས་བརྒྱུད་མར་འབྱུང་ངེས་ལ། ཉོན་མོངས་པ་དེའི་དབང་གིས་
ལས་བསགས། ལས་དེ་ལ་འཕེན་བྱེད་ཀྱི་ལས་དང་འགྲུབ་བྱེད་ཀྱི་ལས་
གཉིས་ཡོད་ལ། འཕེན་བྱེད་ཀྱི་ལས་དེ་ལའང་འཕེན་བྱེད་དགེ་བའི་ལས་
དང༌། མི་དགེ་བའི་ལས། མི་གཡོ་བའི་ལས་དང་གསུམ་ཡོད་པ་ལས། འཕེན་
བྱེད་དགེ་བའི་ལས་བསགས་ཚེ་འདོད་ཁམས་ཀྱི་ལྷ་དང་མིའི་སྐྱེ་བ་ལེན་་་་་་་
ཞིང་། འཕེན་བྱེད་མི་དགེ་བའི་ལས་བསགས་ཚེ་ངན་སོང་གསུམ་སྟེ། དམྱལ་
བ་། ཡི་དྭགས། དུད་འགྲོའི་སྐྱེ་བ་ལེན་ངེས་ལ། འཕེན་བྱེད་མི་གཡོ་བའི་
ལས་བསགས་ཚེ་གཟུགས་ཁམས་དང་གཟུགས་མེད་ཁམས་ཀྱི་ལྷའི་སྐྱེ་བ་་་་་་
ལེན་ངེས་སོ། །
དེ་ལྟར་རང་རྒྱུད་ཀྱི་ཉོན་མོངས་པའི་དབང་གིས་ལས་བསགས་ཤིང༌།
ལས་ཀྱི་དབང་གིས་ཁམས་གསུམ་འཁོར་བའི་གནས་སུ་སྐྱེ་བ་ཡང་དང་ཡང་
དུ་བླངས་ནས་འཁོར་བའི་སྡུག་བསྔལ་སྣ་ཚོགས་མི་འདོད་བཞིན་དུ་བརྒྱུད་
མར་མྱོང་དགོས་ལ། དེ་འདྲའི་སྡུག་བསྔལ་མྱོང་བའི་ཟག་བཅས་ཉེར་ལེན་
103



གྱི་ཕུང་བོའི་སྐྱེ་བའི་རྒྱུན་གྱི་ཆ་དེ་ལ་འཁོར་བ་ཞེས་བྱའོ། །
ཡེ ་ ཡང་དེ་འདྲའི་འཁོར་བའི་སྡུག་བསྔལ་མི་འདོད་ན་འཁོར་བར་སྐྱེ་
བ་དེ་སྤང་དགོས་ལ། དེ་སྤོང་བ་ལ་འཁོར་བར་འཕེན་བྱེད་ཀྱི་ལས་དེའི་རྒྱུན་
ཏེ་ཉོན་མོངས་པའི་རྒྱུན་གཅོད་དགོས། དེ་ཡང་འདོད་ཆགས་དང་ཞེ་སྡང་
ལ་སོགས་པའི་ཉོན་མོངས་ཐམས་ཅན་གྱི་རྒྱལ་བོ་ལྟ་བུ་མ་རིག་པ་དེ་ཉིད་་་་་་
བཅོམ་དགོས་ལ། དེ་ཉིད་བཅོམ་ཞིང་སྤངས་པའི་ཚེ་འདོད་ཆགས་སོགས་
ཉོན་མོངས་གཞན་ཐམས་ཅད་ངང་གིས་འགག་འགྲོ་སྟེ། རྩ་བ་ཉམས་པའི་
ལྗོན་ཤིང་བཞིན། །ཞེས་གསུངས་པ་ལྟར་སྡོང་བོའི་རྩ་བ་བཅད་པ་ན་དེའི་
ཡལ་ག་དང་ལོ་འདབ་རྣམས་ངང་གིས་སྐམ་འགྲོ་བ་བཞིན་དང༌། ཡོན་ཏན་
རིན་ཆེན་སྡུད་པ་ལས་ཀྱང་། དཔེར་ན་སྲོག་གི་དབང་བོ་འགགས་ན་དབང་
བོ་གཞན། །གང་དག་ཅི་སྙེད་ཡོད་པ་ཐམས་ཅད་འགག་པར་འགྱུར། །ཞེས་
གསུངས་པ་ལྟར་སྲོག་གི་དབང་བོ་འགགས་པ་ན ་ མིག་དབང་དང་སྣ་
དབང་སོགས་རང་བཞིན་གྱིས་འགག་འགྲོ་བ་བཞིན་དུ་མ་རིག་པ་བཅོམ་་་་་
ཞིང་སྤངས་པ་ན་ཉོན་མོངས་གཞན་ཐམས་ཅད་ངང་གིས་འགག་པར་་་་་
འགྱུར་རོ། །
འོ་ན་མ་རིག་པ་དེ་ཉིད་འཇོམས་བྱེད་ཀྱི་གཉེན་པོ་གང་ཡིན་ཞེ་ན།
དངོས་ཀྱི་གཉེན་པོ་དང་བརྒྱུད་པའི་གཉེན་པོ་གཉིས་སུ་ཡོད་པ་ལས།
དངོས་ཀྱི་གཉེན་པོ་ནི་སྟོང་ཉིད་རྟོགས་པའི་ལྟ་བ་ཡིན་ལ། དཔེར་ན། སྡོང་
བོ་གཅོད་བྱེད་ཀྱི་སྟ་རེའི་སོའམ་ཁ་ལྟ་བུ་ཡིན་ནོ། །
1 04



དེ་ཡང་སྟ་རེའི་སོའམ་ཁ་རྣོ་བ་ཙམ་གྱིས་མི་ཆོག་པར་དེ་ལ་ད་དུང་ཡུ་་་་་་
དང་ལྟག་ལྕི་མོ་ཞིག་ཀྱང་དགོས་ལ། དེ་མིན་ཚེ་སྟ་རེ་ལ་ཤུགས་ཆེན་པོ་ཐོན་
མི་ཐུབ་པས། སྟ་རེའི་ཡུ་བ་དང་ལྟག་ལྟ་བུ་གང་ཡིན་ཞེ་ན། ཐེག་ཆེན་ལྟར་ན་
བྱང་ཆུབ་ཀྱི་སེམས་དང་སྙིང་རྗེ་ཆེན་པོ་ཡིན་ཞིང་། ཕར་ཕྱིན་དྲུག་ལ་སྦྱར་
ན་སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན་གྱི་ཕར་
ཕྱིན་ལྔ་བོ་སྟ་རེའི་ཡུ་བ་དང་ལྟག་ལྟ་བུ་ཡིན་ལ། ཤེས་རབ་ཀྱི་ཕར་ཕྱིན་ནི་སྟ་
རེའི་སོའམ་ཁ་ལྟ་བུ་ཡིན་ཏེ། བསྟོད་པ་ལེགས་བཤད་སྙིང་བོ་ལས། འཇིག་
རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །གང་ཞིག་མཐོང་བས་དེ་
ལྡོག་པ། །རྟེན་ཅིང་འབྲེལ་བར་འབྱུང་བར་གསུངས། །ཞེས་གསུངས་པའི་
དོན་ཡང་དེ་ཉིད་ཡིན་ནོ།།
འཁོར་བ་མ་སྟོངས་ཞེས་པའི་སྟོངས་ཡིག་ནི། མེད་པར་སོང་བའི་དོན་
དང་དགག་ཚིག་ཡིན་པས། སྟོངས་ཟིན་པར་སྟོན་པའི་འདས་ཚིག་སའི་ཡང་
འཇུག་འདི་ཉིད་དག་པར་གསུངས་སོ། །འོ་ན་འཁོར་བ་ལ་སྟོངས་རྒྱུ་ཡོད་
དམ་ཞེ་ན། སྟོངས་རྒྱུ་ཡོད་ལ། དེ་ཡང་འཁོར་བའི་ཐོག་མཐའ་མེད་དེ། ནམ་
མཁའི་མཐར་ཐུག་གྱུར་བ་ཅི་ཙམ་པ། །སེམས་ཅན་མ་ལུས་མཐའ་ཡང་དེ་
བཞིན་ཏེ། །ཞེས་གསུངས་པ་བཞིན་སེམས་ཅན་མ་ལུས་པའི་སྐྱེ་བའི་ཡ་
མཐའ་ནམ་མཁའི་མཐའ་བཞིན་དུ་ཐུག་རྒྱུ་མེད་ལ། འཁོར་བའི་ཕྱི་མཐའ་
སྟེ་ཐ་མའི་མཐའ་ཡོད་པར་གསུངས། དེ་ཡང་འཁོར་བའི་མཐའ་ཡོད་ཅེས་
པ་ཡང་གཙོ་བོ་གང་ཟག་རང་ལ་རག་ལས་ཡོད་དེ། གང་ཟག་རང་གིས་
1 05



འཁོར་བར་སྐྱེད་བྱེད་ཀྱི་རྒྱུ་ལས་ཉོན་རྩ་བ་ནས་སྤངས་ཚེ་ཉོན་མོངས་པའི་་་
དབང་གིས་སྐྱེ་བ་ལེན་རྒྱུའི་རྒྱུན་དེ་བཅད་པ་ཡིན་ལ། དེ་ཉིད་བཅད་པ་ན་
འཁོར་བ་སྟོངས་པར་གྱུར་བ་ཡིན་ནོ། །
དེ་ཡང་འཁོར་བ་མ་སྟོངས་ཀྱི་བར་ཞེས་པ་སྟེ། སེམས་ཅན་ཐམས་ཅད་
འཚང་རྒྱ་བའི་དུས་ཤིག་ཡོད་དམ་ཞེ་ན་ཡོད་དེ། བཅོམ་ལྡན་འདས་ཀྱིས་
འཚང་མི་རྒྱ་བའི་སེམས་ཅན་གཅིག་ཀྱང་མེད་ཅེས་གསུངས་པའི་ཕྱིར་རོ། །
དེ་ཡང་རིགས་ཆད་པ་ཞེས་པ་ཞིག་ཡོད་ཀྱང་། དཔལ་ལྡན་ཐལ་འགྱུར་བའི་
རང་ལུགས་རྒྱལ་བའི་དགོངས་པ་མཐར་ཐུག་ལ། གནས་སྐབས་ཀྱི་རིགས་
ཆད་མ་གཏོགས་རིགས་ཆད་མི་འདོད་དོ། །དེ་གང་ཡིན་ཞེ་ན་སེམས་ཅན་
ཐམས་ཅད་ཀྱི་རྒྱུད་ན་སངས་རྒྱས་སུ་འགྱུར་རུང་གི་རིགས་ཡོད་ཅིང་། །
སངས་རྒྱས་སུ་འགྱུར་རུང་གི་རིགས་མེད་པའི་སེམས་ཅན་གཅིག་ཀྱང་མེད་
ལ། སེམས་ཅན་གྱི་རྒྱུད་ན་ཁམས་བདེ་བར་གཤེགས་སྙིང་བོ་ཡོད་པས། །
འཁོར་བ་མ་སྟོངས་ཀྱི་བར་དུ་སེམས་ཅན་གྱི་དོན་རྒྱུན་མི་ཆད་པར་འབྱུང་་་་
ཞེས་གསུངས་ཤིང་། དེ་འདྲའི་དོན་རྒྱུན་མི་ཆད་པར་འབྱུང་བ་ཐམས་ཅད་
དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་རག་ལས་པས་ན་དགེ་་་་
བའི་བཤེས་གཉེན་ཡོན་ཏན་ཀུན་གྱི་གཏེར་ཡིན་ནོ་ཞེས་གསུངས་སོ། །
1 06



གཉིས་པ། དགེ་བའི་བཤེས་གཉེན་ཇི་ལྟར་
བཙལ་ཞིང་བསྟེན་ཚུལ།
འོ་ན་དགེ་བའི་བཤེས་གཉེན་ཇི་ལྟར་བཙལ་ཞིང་ཇི་ལྟར་བསྟེན་སྙམ་
ན། རྩ་བ་ལས། བཤེས་གཉེན་འཚོལ་དང་བསྟེན་པའི་ཚུལ་ནི། །ངེད་ཀྱི་
བཤེས་དེའི་ཚུལ་གྱི་རྗེས་བསླབ། །མང་པོ་མ་བཙལ་བཙལ་བ་སྲོག་བསྡོ། །བློ་
མ་སྦྱངས་པས་མང་དུ་མི་རུང་། །ད་ལྟའི་ངེད་ལུགས་སྟོན་དབྱར་གླང་འདྲ། །
ཀུན་ལ་སྣས་སྣོམ་གང་ལའང་མི་འཇུག །དེ་བཞིན་ཀུན་ལ་ཉན་ཅིང་གཅིག་
ལའང་། །བླ་མར་འཛིན་མེད་ངེད་ཀྱི་ལུགས་ཏེ། །དེ་ཡི་ཆོས་དང་ཆོས་སྨྲ་
ཀུན་ལ། །མ་གུས་ཤེས་རབ་ཉམས་པའི་རྒྱུ་གཙོ། །དེ་བས་ཆོས་འབྲེལ་མ་
བརྟགས་མང་མིན། །བརྟགས་ལ་བཟུང་ནས་བླ་མར་གུས་བྱ། །མ་འོངས་བླ་
མས་མི་ཕོངས་ཆོས་ཉིད། །ལས་རྣམས་ཆུད་མི་ཟ་བ་ཡིན་ཕྱིར། །ཞེས་
གསུངས་ཤིང་། དེ་ཡང་དགེ་བཤེས་སྟོན་པ་དང་། གསང་ཕུ་བ་གཉིས་རྣམ་
པར་ཐར་བ་མི་མཐུན་ཞེས། དགེ་བཤེས་གསང་ཕུ་བས་བླ་མ་མང་དུ་བསྟེན་
པ་དང་། འབྲོམ་སྟོན་པས་བླ་མ་མང་པོ་མ་བསྟེན་པར་གསུངས་པ་ཡིན་ལ།
དེ་ཡང་བླ་མ་ལ་བརྩི་བཀུར་མི་ལྷོད་ཅིང་དད་པ་འགྱུར་བ་མེད་ཚེ། བླ་མ་
བརྒྱ་ཕྲག་བསྟེན་ཀྱང་རུང་སྟེ། ཇོ་བོ་རྗེས་བླ་མ་བརྒྱ་དང་ལྔ་བཅུ་བསྟེན་ལ།
ཨ་མཆོག་སྐུ་གོང་མས་ཀྱང་བླ་མ་བརྒྱ་བསྟེན་ཞིང་། རྗེ་བླ་མ་ཙོང་ཁ་པ་ཆེན་
པོས་ཀྱང་བླ་མ་སུམ་ཅུ་ལྷག་བསྟེན་པས་མང་ན་མི་ཆོག་པ་མེད་དོ། །དེ་ཡང་
107



བླ་མ་མང་དུ་བསྟེན་ན་མི་བཟང་ཟེར་སྲོལ་ཀྱང་ཡོད་དེ། འབྲོམ་སྟོན་པ་ལ་
བླ་མ་ལྔ་ལས་མེད། དེ་ཡང་འབྲོམ་སྟོན་པས་བླ་མ་ལྔ་ལས་མ་བསྟེན་པས་
མང་པོ་བསྟེན་མི་ཆོག་པ་མ་ཡིན་པར་ཆོས་འབྲེལ་བརྩི་དཀའ་བས་ན། རྗེས་
འཇུག་གི་གདུལ་བྱ་རྣམས་ལ་མིག་ལྟ་བྱེད་སའི་བགྲོད་ལམ་ཞིག་བསྟན་པ་་་་
ཡིན་ལ། གལ་ཏེ་ཆོས་འབྲེལ་བཞག་སྟེ་བརྩི་མ་ཐུབ་ཚེ་དམྱལ་བའི་གཏིང་
རྡོར་འགྱུར་ངེས་པས། ཆོས་འབྲེལ་ཉུང་ཙམ་ལ་བཞག་ཚེ་དེ་ཉིད་བརྩི་བདེ་
བར་དགོངས་པ་ཡིན་ནོ། །
དེ་ཡང་དགེ་བཤེས་གསང་ཕུ་བ་ལ་བླ་མ་མང་སྟེ་བཤད་ཚད་ལ་ཉན་་་་་
པས། ཁམས་ནས་བྱོན་པའི་ལམ་བར་དུ་དགེ་བསྙེན་ཆོས་བྱེད་ཅིང་འདུག་
པ་ལ་དེ་མ་ཐག་མཉན་པས། འཁོར་རྣམས་ཀྱིས་དེ་ལ་ཉན་པ་སྟངས་ཞན་པ་
སྟེ་མི་ལེགས་བྱས་པས། ཁྱེད་དེ་སྐད་མ་ཟེར་ང་ལ་ཕན་པ་གཉིས་བྱུང་
གསུངས་སོ། །དེ་ཡང་དགེ་བཤེས་འབྲོམ་སྟོན་པ་ལ་བླ་མ་ཉུང་སྟེ། དང་པོ་ཡི་
གེ་སློབ་པའི་སློབ་དཔོན་གཅིག་སྐག་སྟོན་ཆེན་པོ་དེ་ལ་ཆོས་པ་གཅིག་གསན།
དེ་ནས་རྟ་ནོར་ལུག་གསུམ་གྱིས་ཕྱུག་པའི་བླ་མ་ཆེན་པོ་ཇོ་བོ་སེ་བཙུན་ལ་
ལོ་བཅུ་བདུན་ནས་སུམ་ཅུ་རྩ་བདུན་གྱི་བར་དུ་བསྟེན། དེ་ཙ་ན་ཨ་ཙ་ར་
ཞིག་ལ་འབད་པ་ཏིའི་སྐད་དེ་སཾ་སྐྲ་ཏའི་སྐད་དང་ཆོས་ཨེན་ཙམ་སྟེ་ཅུང་་་་་
ཟད་ཞིག་གསན་ཞིང་། དེ་ལ་ད་ལྟ་རྒྱ་གར་ན་མཁས་པ་ཇི་འདྲ་བ་བཞུགས་
ཞེས་དྲིས་པ་ལ། ཆེ་བགྲེས་ནཱ་རོ་པ་དང་ཤན་ཏི་པ་སོགས་བཞུགས་ཤིང་། དེ་
ཀུན་ལས་ཉན་པ་སྟེ་སློབ་དཔོན་ཆེན་པོ་དེ་རྣམས་ལས་ཆོས་གསན་པའི་སློབ་
108



མ་པཎྜི་ཏ་མཁས་ཤིང་བཙུན་པ་ཇོ་བོ་རྗེ་ལྷ་གཅིག་བཞུགས་ཏེ། དེང་སང་
ཞལ་བཞུགས་ཡོད་ཚེ་ཁོང་ལས་ལྷག་པ་མེད་ཟེར་བ་ལ། ཇོ་བོའི་མཚན་ཐོས་
པ་ཙམ་གྱིས་དེ་ལ་མཇལ་ན་ཅི་མ་རུང་སྙམ་པའི་བློ་རྒྱུན་མི་འཆད་པར་སྐྱེས་
ཏེ་ཡར་ལ་བྱོན་ནས་ཇི་ལྟར་བསྟེན་པ་ལ་སོགས་པའི་གཏམ་རྒྱས་པར་་་་་་་་
གསུངས་ཏེ་སྐབས་གཞན་ལས་ཤེས་པར་བྱའོ་ཞེས་པ་སྟེ་འབྲོམ་སྟོན་པའི་་་་
རྣམ་ཐར་སོགས་ལས་ཤེས་པར་བྱའོ་གསུངས་སོ། །
དེ་ལྟར་དགེ་བཤེས་སྟོན་པ་ལ་བླ་མ་ཉུང་སྟེ་ལྔ་ལས་མེད་པ་ལ། དགེ་
བཤེས་པོ་ཏོ་བ་དང་སྒོམ་པ་རིན་ཆེན་བླ་མ་རྣམ་གཉིས་ཀྱིས་གསང་ཕུ་བ་་་་་
དང་དགེ་བཤེས་སྟོན་པའི་རྣམ་ཐར་གཉིས་ལས་གང་ལེགས་ཞེས་པའི་་་་་་་
བཀའ་བགྲོས་གནང་བ་ལ། སེམས་ལ་བརྟན་པ་མ་ཐོབ་པ་དང་བློ་དམན་
པའི་རིགས་ལ་དགེ་བཤེས་འབྲོམ་སྟོན་པའི་ལུགས་དེ་ལེགས་པར་ངེད་་་་་་་
གཉིས་ཞལ་འཆམ་ཞིང་གྲོས་མཐུན་པས་དེ་ལྟར་བསླབ་པར་བྱ་གསུངས་པ་
སྟེ། ཀུན་ལ་དག་སྣང་སྦྱངས་ཐུབ་ཅིང་བློ་ཡངས་པ་ཅན་ལ་བླ་མ་མང་ན་
བཟང་ལ། ཀུན་ལ་དག་སྣང་སྦྱོང་དཀའ་བ་དང་། རྐྱེན་དང་འཕྲད་ན་བློ་
འགྱུར་སླ་བ་ལ་བླ་མ་ཉུང་ན་བཟང་ངོ༌། །དེ་ཡང་དགེ་བཤེས་འབྲོམ་སྟོན་
པས་བླ་མ་བསྟེན་ཚུལ་གྱི་དབང་དུ་བྱས་ན། འཕགས་པ་རྟག་ཏུ་ངུ་དང་ཁོང་
གཉིས་སྐུ་ཤ་ཁྲག་བཏང་མ་བཏང་གི་ཁྱད་པར་ལས་གཞན་མེད་པ་ཞིག་་་་་་
མཛད་པ་ཡིན་གསུངས། དེ་བས་རང་ཅག་ཀྱང་བླ་མར་གྱུར་ཕན་ཆད་སྲོག་
ལ་བབས་ཀྱང་བསྟེན་དགོས་གསུངས་ཏེ། དེ་ཙམ་ཅུང་མི་དགོས་ཀྱི་བླ་མ་
1 09



བས་ཨེན་ཅིག་ཁས་ཉེན་ཙམ་བྱ་གསུངས། དེ་ཡང་དགེ་བཤེས་འབྲོམ་སྟོན་
པའི་བླ་མ་ལྔ་ནི། ཀློག་གི་སློབ་དཔོན་གཡུང་ཆོས་མགོན་དང༌། དགེ་བསྙེན་
གྱི་སྡོམ་པ་བཞེས་པའི་བླ་མ་ཞང་སྣ་ནམ་རྡོ་རྗེ་དབང་ཕྱུག བླ་མ་སེ་བཙུན།
པཎྜི་ཏ་སྨྲ་ཏི། ཇོ་བོ་རྗེ་དང་ལྔའོ། །
འོ་ན་འཕགས་པ་ནོར་བཟང་ཕྱོགས་བཅུ་ཐམས་ཅད་དུ་བླ་མ་བརྒྱ་རྩ་
བཅུ་བསྟེན་པར་གསུངས་སོ་སྙམ་ན། ། ཁོང་སྣོད་ཡངས་གསལ་ཏེ་དད་པ་
དང་དག་སྣང་ཆེ་བ། རྐྱེན་དང་ཕྲད་ཀྱང་དད་པ་མི་འགྱུར་བ་དྲི་མ་མེད་
པར་གྱུར་པས། ཆོས་འབྲེལ་བཞག་པ་ཀུན་ལ་སངས་རྒྱས་ཀྱི་འདུ་ཤེས་རྣལ་
མ་ཡོད་པས། ཡུལ་གཞན་དུ་འགྲོ་བའི་དུས་སུ་བླ་མ་དང་སེམས་ཅན་གཏིང་
ནས་འབྲལ་མི་ཕོད་པར་ལན་བརྒྱ་སྟོང་དུ་མར་བསྐོར་བ་བྱེད་ཅིང་། མིག་
མཆི་མས་གང་བས་ཡང་དང་ཡང་དུ་ལྟ་བ་དེ་ལྟ་བུ་ལ་རུང་བ་ཡིན་གྱི། འོ་
སྐོལ་ལྟ་བུ་བློ་མ་སྦྱངས་པས་བཤད་ཚད་ལ་མཉན་པ་སྟོན་དབྱར་གྱི་གླང་ཕོ་
ཤ་ཤེད་ཅན་དང་འདྲ་བར་སློབ་དཔོན་དུ་མི་བསྟེན་པ་ཡང་མེད་ལ། སློབ་
དཔོན་དུ་བསྟེན་ནས་སློབ་དཔོན་དུ་འཛིན་པ་ཞིག་ཀྱང་མེད་པར་སོང་ཙ་ན།
ཆོས་དང་ཆོས་སྨྲ་བ་ཐམས་ཅད་ལ་མ་གུས་པར་སོང་བས། ཚེ་འདི་རང་ལ་
མཐོང་ཆོས་མྱོང་འགྱུར་གྱི་ལས་མཛེ་ནད་དང་སྙིང་རླུང་ལ་སོགས་པ་ལུས་་་་་
སེམས་ལ་གནོད་པ་ཆེན་པོ་འབྱུང་བ་དང་། མ་འོངས་པའི་སྐྱེ་བ་ཐམས་ཅད་
དུའང་ཆོས་དང་མི་འཕྲད་ལ། གལ་ཏེ་འཕྲད་ཀྱང་དེས་མི་ཕན་ཏེ། མདོ་
ལས། ཚིགས་བཅད་གཅིག་ཙམ་ཉན་པ་ལ། །གང་གིས་བླ་མར་མི་འཛིན་
110



པ། །ཁྱི་ཡི་སྐྱེ་བ་བརྒྱར་སྐྱེས་ནས། །སྨེ་ཤ་ཅན་དུ་སྐྱེ་བར་འགྱུར། །ཞེས་
གསུངས་པའི་ཕྱིར་དང་། ཕྱི་རོལ་བའི་དྲང་སྲོང་རྐང་མིག་བཞིན་དུ་བླང་
དོར་མ་ནོར་བར་རྟོགས་པའི་ཤེས་རབ་ཉམས་པའི་རྒྱུ་རུ་འགྲོ་བ་སྟེ། ཕྱི་རོལ་
བས་ཐོབ་བྱའི་ཐར་བ་དང༌། སྤང་བྱའི་འཁོར་བ་གཉིས་ཁས་ལེན་ནའང་
ཐར་བའི་ངོ་བོ་ལ་རྨོངས་ཡོད་པ་དང༌། ： སྤང་བྱའི་འཁོར་བ་ལ་རྨོངས་ཡོད་
པས། བླང་དོར་མ་ནོར་བར་རྟོགས་པའི་ཤེས་རབ་ཉམས་པའ་མ་མེད་པའི་
རྒྱུའི་གཙོ་བོར་གྱུར་པའི་ལས་གསོག་པ་ལས་མི་འོང་བར་གསུངས་ལ། དགེ་
བཤེས་དེའི་ཞལ་ནས། ་ངེད་ཀྱིས་ཀྱང་ལྷ་ས་ཀུན་ཏུ་མཚན་ཉིད་ཉན་པའི་
དུས་ན་དེ་ལྟར་བྱས། སློབ་དཔོན་ཞིག་གི་གམ་དུ་ཕྱིན་ཏེ། དེ་འདྲ་བ་ཞིག་
འདུག་པ་སྟེ་དེ་འདྲ་ཁྱད་པར་བ་ཞིག་མ་རེད་ཟེར་ནས། དེ་ལས་གཞན་པའི་
སློབ་དཔོན་ཞིག་གི་གམ་དུ་སོང་ནས། སློབ་དཔོན་ལ་ཆོས་འདི་མི་བཤད་ན་
ངེད་འགྲོའོ་བྱས་པས། སློབ་དཔོན་གྱིས་ཀྱང་སློབ་མ་དེ་ཉིད་གཞན་དུ་ཤོར་
འགྲོ་བར་དོགས་ནས་ཆོས་དེ་བཤད། དེ་ཡང་ཁྲབ་གསར་མ་རེ་རེ་ཕུལ་བ་
བས། ཤོར་གེ་རེ་རེ་ཁེགས་པ་ལ་བདམ་པ་ཞེས་པ་ནི་སློབ་མ་བཙུན་གསར་
རེ་ཡོང་བ་ན་སློབ་མ་ཤོར་བའི་སྒོ་རེ་ཁེགས་པ་ལ་འདེམ་ཞེས་པའོ། །མཚན་
ཉིད་པའི་དགེ་བཤེས་གེག་སྟོན་ན་རེ། ་ ་ ངེད་མཚན་ཉིད་པ་ལ་འདི་མི་རུང་
ཟེར་ལོ། ཆོས་ཞུ་བའི་སྐྱེས་བུ་སེ་ཐེར་བ་ལ། ཁམས་པ་སྐོར་ཞིག་གིས་ཇ་
སྐོལ་དང་ངེད་ཀྱི་ཆོས་མཉན་ཅིག་བྱས་པས། ཁམས་པ་གླེན་པ་ཚན་ཅིག་སྟེ་
སྐོར་ཞིག་གིས་ཁོ་རང་བསྐོར་ཞིང་སློབ་མ་བྱས་ཚེ་བདག་དཔེ་མེད་པ་སྟེ་་་་་
111
，
4



ཁྱད་པར་ཅན་ཞིག་ཏུ་འགྲོ་བ་སྟེ་འགྱུར་རོ་ཞེས་ཟེར་ལོ། །
དེ་བས་ཆོས་བཤད་པ་བས་ཉན་པ་པོ་སློབ་མའི་དྲིན་བགྲང་ཞིང་་་་་་་་་
བརྗོད་པ་སྟེ། ངེད་ཀྱིས་ཏེ་སློབ་མ་བདག་གིས་ཁྲལ་ཆོས་མ་ཞུས་ན་སྟེ་ཆོས་མ་
ཞུས་ཚེ་སློབ་དཔོན་ལ་ཅི་བཏུབ་ཟེར། ་དགེ་བཤེས་རྒྱལ་བའི་དྲིན་བགྲང་
ཞིང་དགེ་བཤེས་ཀྱང་རྒྱལ་བ་དྲིན་ཆེ་གསུངས་པ་སྟེ། བླ་མ་སློབ་མར་དྲིན་ཆེ་
ལ་སློབ་མ་བླ་མར་དྲིན་ཆེ་ཞེས་པའི་དོན་ནོ། །དེ་ཡང་གཅོང་རོང་མི་བཟད་
པ་ནས་འདྲེན་པར་བྱེད་པའི་རབ་བྱུང་མཁན་པོ་དང་བསྙེན་རྫོགས་མཁན་
པོ་ཀུན་ལ་སྡོམ་པ་ཁྱེད་རང་ཁྱེར། ཤོག་བུ་སོར་བཞི་བ་དེ་ངས་བལྟབ་ལ་
བཀླག་ཅིག་ཟེར། འདྲེན་པའི་སློབ་དཔོན་ཀུན་དང་མ་འཁོན་པ་རང་མེད་
ཅེས་པ། དཔེར་ན། སྡོམ་པ་བྱིན་ནས་བླངས་ཏེ་ཕྱིར་སྡོམ་པ་ཁྱེད་ཀྱིས་ཁྱེར་
ཏེ་སོང་ལ། ཤོག་བུ་སོར་བཞི་བ་དེ་ངས་བལྟབ་ལ་བཀླག་ཅེས་མཁན་པོ་དང་
སློབ་དཔོན་དུ་བཀུར་ཟིན་ནས་མཁན་པོ་དང་སློབ་དཔོན་གྱི་འདུ་ཤེས་མི་་་་
འཛིན་བ་དང་། བསྟེན་ཚུལ་ལོག་པ་སློབ་མ་དང་སློབ་དཔོན་ཕན་ཚུན་
འཁོན་དུ་སོང་ཚུལ་ལ་ཟུར་ཟ་གནང་བ་ཡིན་ལ། འདས་ལོ་དགུ་བརྒྱའི་དུས་
སུ་རང་རེ་བོད་ལ་ཚུལ་འདི་འདྲ་བྱུང་བ་རེད། དེ་མིན་ད་དུང་མཚན་ཉིད་
དང་རིག་གནས་ཀྱི་སློབ་དཔོན་ཆོས་འབྲེལ་དུ་མི་བརྩི་བར། མཚན་ཉིད་རྩོད་
པའི་སྐབས་སུ་སློབ་མས་རྩོད་པས་སློབ་དཔོན་ཐུབ་ན་དེས་ཆོག་པར་བརྩི་་་
ཞིང༌། སློབ་དཔོན་གྱི་གོང་རྩ་དང་ཐོང་རྩ་ནས་བཟུང་སྟེ། ཨོ་བ་ཕྱུང་ནས་
ཀྲེས་ཀྱིས་བསད་ཅེས་པ་སྟེ། ཐམས་ཅད་ལོག་ནས་དྲུད་ཅིང་བསད་ཅེས་
2



དོན་ཡིན་ལ། དེ་འདྲའི་ཚུལ་ཡང་ཡོད་པར་འདུག་ན། དེ་ཙམ་ལས་སློབ་
དཔོན་གྱི་འདུ་ཤེས་མེད་ཚེ་ཆོས་ཉན་ནས་ཀྱང་ཅི་བྱེད་ཅེས་པ་སྟེ་ཕན་པ་ཅི་
ཡང་མེད་པར་གསུངས། དེ་ཡང་མཚན་ཉིད་པའི་སྟོན་པ་སྟེ་དགེ་བཤེས་
གཉིས་ཡོད་པ་ལ། གཅིག་གིས་ཆོས་རེ་བཤད་པ་ལ་བརྟེན་ནས་ཟང་ཟིང་སྟེ་
རྒྱུ་ནོར་ལོངས་སྤྱོད་བག་རེ་རྙེད་པ་བྱུང་བས། ཅིག་ཤོས་ཀྱིས་ན་རེ། གོ་རེ་
བཅད་ཅེས་པ་སྟེ་གོ་ཆོད་པའམ་བཟང་ཞིང་འགྲིག་སོང་ཟེར་ལོ། །
འོ་ན་ཁྱོད་ཀྱིས་ཟང་ཟིང་དེའི་ཆེད་དུ་ཆོས་བསླབས་ཤིང་དཔེ་ཁྲིད་་་་་་
བྱེད་པ་ཡིན་ནམ་ཞེ་ན། ཟང་ཟིང་སྟེ་རྒྱུ་ནོར་ལོངས་སྤྱོད་ཆེ་བ་རྣམ་པ་ཀུན་
ཏུ་བསོད་ནམས་ཆེ་བ་མིན་ཏེ། སྤྲང་བོའི་ཁྲོད་དུ་ལྭ་བ་དུག་པོའམ་ཐེད་པོ་
གོན་ནས་འདུག་ཀྱང་། དངོས་པོ་དང་མཐུན་པ་སྟེ་དམ་པའི་ཆོས་དང་
མཐུན་པའི་བློ་སྣ་སིང་སིང་སྟེ་གསལ་བ་ཞིག་སྐྱེ་ན། དེ་བསོད་ནམས་དཔག་
ཏུ་མེད་པའི་རྒྱུ་ལས་བྱུང་བ་ཡིན། ཟང་ཟིང་ཡོད་ན་སྦྱིན་པ་བག་རེ་སྟེ་ཅུང་
ཟད་རེ་བཏང་དུ་ཡོད་དེ། སྦྱིན་པ་སྟོང་གསུམ་བཀང་ནས་རྒྱུན་མི་འཆད་
པར་བཏང་བ་བས། ལུས་སེམས་གཉིས་ལས་སེམས་དབེན་པ་དར་ཅིག་
བསྟེན་པ་དགའ་བ་ཡིན་གསུངས། ། ད་ལྟ་ཆོས་བཤད་པ་དང་ཟང་ཟིང་
འབུལ་བ་གཉིས་ཀྱང་ཟང་ཟིང་འབུལ་བ་དེའི་དྲིན་བགྲང་ལ། ཕ་མ་དང་བུ་
ཚ་གཉིས་ཀྱང་བུ་ཚས་དྲིན་བགྲང་སྟེ། ངེད་བུ་ཚ་མེད་ན་ཁྱེད་ལ་ཅི་བཏུབ་
ཟེར་ན༑ དེ་འོ་ན་བུ་ཚ་དྲིན་ཆེའམ་གསུངས། རྣལ་འབྱོར་པ་ཀུན་ན་རེ། བུ་
ཚ་དྲིན་ཆེ་བ་རང་ཡིན་ཟེར་བ་དང་། སློབ་དཔོན་དང་སློབ་མ་གཉིས་ཀས་
1 13



ཁས་ཆོས་བྱེད་པ་སྐད་ཟེར་ཞིང་འདོད་པས་གདུངས་ནས་འདུག་ན། སེམས་
འཛིན་བསླབས་པ་ལྟར་རླུང་བོས་པུར་གྱིས་ཁྱེར་བའི་གཏམ་ཡིན་གསུངས་
ཏེ་རླུང་གིས་སྦྱར་མ་ཁྱེར་བ་ལྟར་གར་འགྲོ་འདིར་འགྲོ་མེད་པའི་དོན་ནོ། དེ་
བས་ན་དང་པོར་སློབ་དཔོན་བཏུབ་མི་བ ཏུབ་སྟེ་རུང་མི་རུང་ལེགས་པར་མ་
བརྟགས་པར་ཐམས་ཅད་ལ་ཉན་པ་མིན། བརྟགས་ནས་བླ་མར་བཏུབ་བམ་
སྙམ་པ་ཞིག་ལ་སློབ་དཔོན་དུ་འཇུས་ཀྱི་རྟིང་ལ་སྟེ་སློབ་དཔོན་དུ་བསྟེན་་་་་
པའི་རྗེས་སུ་ཅི་འདྲ་ཡང་མ་གུས་པ་བྱར་མི་རུང་སྟེ། གྲོང་ཁྱེར་འཁོར་མོ་
འཇིག་གི་གཏམ་རྒྱུད་ལྟར་འཕྲལ་དུ་བསམས་ནས་དད་གུས་བྱས་ན། མ་
འོངས་པ་ན་སྟེང་འོག་ཐད་ཀ་གང་དུ་སྐྱེས་ཀྱང་བླ་མས་མི་འཕོང་སྟེ། བླ་མ་
དེའམ་དེ་དང་མཉམ་པའམ། ཡང་ན་དེ་ལས་ལྷག་པ་ཞིག་དང་མཇལ་བ་
ཆོས་ཉིད་ཡིན་ཏེ། བཅོམ་ལྡན་འདས་ཀྱིས་ལས་བསྐལ་བ་བརྒྱར་ཡང་ཆུད་
མི་ཟ་བར་གསུངས་པའི་ཕྱིར་རོ། །བླ་མ་དང་མཇལ་ཕྱིན་ཆད་ཐར་ཟིན་པ་
ཡིན་ཏེ། ཕྱིར་མི་ལྡོག་པ་དང་འདྲ་བ་ཡིན་གསུངས། དེ་ལྟར་ལེའུ་དང་པོ་དེ་
བླ་མ་བསྟེན་པའི་ཕན་ཡོན་དང་དེ་ཇི་ལྟར་བཙལ་ཞིང་བསྟེན་ཚུལ་མདོ་ཙམ་
དུ་གསུངས་ནས། ། ད་ལེའུ་ལྷག་མ་རྣམས་ཀྱིས་རྒྱས་པར་སྟོན་པའོ་ཞེས་
མདོར་བསྟན་ནས་ད་ནི་རྒྱས་པར་འཆད་པ་ལ། །
འོ་ན་དགེ་བཤེས་སྟོན་པ་ལྟར་གུས་པར་གསུངས་ན་ཞེས་པ། དགེ་བའི་
བཤེས་གཉེན་ཚུལ་བཞིན་དུ་བསྟེན་པ་ལ་དགེ་བཤེས་འབྲོམ་སྟོན་པ་ཁྱད་་་་་
པར་དུ་འཕགས་པས་ཁོང་ཉིད་ལྟར་གུས་པ་བྱ་ཚུལ་གསུངས་ན། གུས་པའི་
114



ཚུལ་ཇི་ལྟར་བསྟེན་དགོས་སྙམ་ན། དེ་གསུངས་པ་ལ་རྩ་བ་ལས། གཙང་
གཅིག་མ་ཡིས་བསྟེན་ཚུལ་ཞུས་པས། །བླ་མ་སངས་རྒྱས་འདུ་ཤེས་ཀྱིས་
བསྟེན། །འདུ་ཤེས་བཅོས་མས་མི་འོང་རྣལ་མ། །དེ་ལྟར་སྐྱེད་དགོས་གསང་
སྔགས་ཀྱི་འམ། །ཕ་རོལ་ཕྱིན་ཚུལ་བླ་མ་ཁྱད་མེད། །བལ་བོ་ཧང་དུའི་གཏམ་
རྒྱུད་དྲངས་ནས། །བླ་མ་ལྔ་བཅུའི་ཚུལ་ཡང་གཉིས་ཀར། །དུས་གསུམ་
སངས་རྒྱས་བདག་ལ་དེར་སྣང་། །ས་བཅུའི་དབང་ཕྱུག་ལོངས་སྤྱོད་རྫོགས་
སྐུར། །སྣོད་ལ་ཇི་ལྟར་འཚམ་པ་དེར་སྣང་། །སྙམ་ནས་སངས་རྒྱས་འདུ་ཤེས་
རྣལ་མས། །དེ་བསྟེན་ཆོས་ཀྱི་བགོ་སྐལ་སྤྱད་པས། །ཟང་ཟིང་བགོ་སྐལ་སྤྱད་
པ་མ་ཡིན། །བཤེས་གཉེན་བསྟེན་པའི་ཚུལ་ཀུན་དེར་འདུས། །ཞེས་གསུངས་
ཤིང༌། དེ་ཡང་དགེ་བཤེས་པོ་ཏོ་བ་གཞུ་མཁན་ཞེས་བྱ་བའི་ཡུལ་དུ་བཞུགས་
པའི་ཚེ་ན། དགེ་བཤེས་སྤྱན་སྔ་བའི་གྲྭ་པ་སྟེ་སྐུ་མདུན་པ་གཙང་པ་གྱིལ་
སྟོན་གྱི་ཞུ་སྣ་སྟེ་མཚམས་སྦྱོར་ཞུ་མཁན་དགེ་བཤེས་ཡ་གད་པ་ཉིད་ཀྱིས་་་་་
མཛད་ནས། བླ་མ་ཇི་ལྟར་བསྟེན་དགོས་ཚུལ་དང་སྤྱོད་ལམ་ཇི་ལྟ་བུས་
བསྟེན་དགོས་པ་ཡིན་ཞེས་ཞུས་པ་ལ། དེའི་ལན་དུ་བླ་མ་སངས་རྒྱས་ཀྱི་འདུ་
ཤེས་ཀྱིས་བསྟེན་དགོས་ཚུལ་ལ་སོགས་པ་གསུངས་པའོ། ། ་ ་
དེ་ཡང་ཐེག་པ་ཆེན་པོའི་བླ་མ་ལ་སངས་རྒྱས་ཀྱི་འདུ་ཤེས་མ་སྐྱེས་པར་
སོ་སོ་སྐྱེ་བོ་ཐ་མལ་བའི་འདུ་ཤེས་སུ་བཟུང་ན་དམ་ཚིག་ཉམས་པར་མ་ཟད། །
དམ་ཉམས་ལས་ཀྱང་ཐ་ཆད་དུ་འགྲོ་བ་ཡིན་པར་གསུངས། དེ་ཡང་གཞི་
དངོས་པོའི་གནས་ཚོད་ལ་དེ་འདྲ་མ་ཡིན་པ། དཔེར་ན། རྡོ་ཞིག་ལ་འདི་ནི་
115



གསེར་ཡིན་ཞེས་པ་ལྟ་བུ་མ་ཡིན་པར། གདུལ་བྱ་སློབ་མའི་ངོས་ནས་རང་གི་
བླ་མ་དེ་སངས་རྒྱས་དངོས་ཡིན་པའི་འདུ་ཤེས་འཛིན་དགོས་ཏེ། སངས་
རྒྱས་དང་བླ་མ་ཆོས་སྐུའི་ངོས་ནས་ཁྱད་མེད་པ་སྟེ། སྐབས་འདིའི་ཆོས་སྐུ་ནི་
གཞིའི་ཆོས་སྐུ་དང་། ལམ་གྱི་ཆོས་སྐུ། འབྲས་བུའི་ཆོས་སྐུ་གསུམ་ཡོད་པ་
ལས་འབྲས་བུའི་ཆོས་སྐུ་ལ་གོ་དགོས་སོ། །དེ་ཡང་སེམས་ཅན་འཁོར་བའི་
རྒྱ་མཚོ་ལས་སྒྲོལ་བའི་མཛད་པ་དང་། བྱེད་པ་པོ་ལ་ཡོད་པའི་འཕྲིན་ལས་
ལ་ཡང་ཁྱད་པར་མེད། དེ་ལྟ་བུའི་བླ་མ་དེ་ནི་ཕལ་ཆེར་དེ་བཞིན་གཤེགས་
པའི་སྤྲུལ་བ་ཡིན། དེ་མ་ཡིན་ཡང་དེའི་སྐུ་གསུང་ཐུགས་ལ་སངས་རྒྱས་
ཐམས་ཅད་ཀྱི་སྐུ་གསུང་ཐུགས་ཞུགས་པ་ཡིན་ཞེས་པ་སྟེ། གལ་ཏེ་བླ་མ་དེ་
ལྟ་བུ་མ་ཡིན་ཡང་སློབ་མ་དད་གུས་ཡོད་ན། བླ་མ་དེའི་སྐུ་གསུང་ཐུགས་ལ་
སངས་རྒྱས་ཐམས་ཅད་ཀྱི་སྐུ་གསུང་ཐུགས་ཞུགས་ཡོད་པར་གསུངས་ལ། དེ་
འདྲ་ཡིན་པའི་རྒྱུ་མཚན། དཔེར་ན། ཨ་མདོ་བླ་བྲང་བཀྲ་ཤིས་འཁྱིལ་དགོན་
པའི་བླ་མ་དབལ་མང་པཎྜི་ཏ་དཀོན་མཆོག་རྒྱལ་མཚན་ཚང་ལ་སློབ་མ་ཨ་
ཁུ་ཤེས་རབ་རྒྱ་མཚོ་ཞེས་མཁས་དབང་ཆེན་པོ་ཞིག་བྱོན་ལ། ཁོང་ལ་གསུང་
རྩོམ་པོ་ཏི་བདུན་ཡོད་ཅིང་། གཙོ་བོ་ལྟ་བའི་སྐོར་དང་སྔགས་ཕྱོགས་ཀྱི་ཟིན་
བྲིས་བསམ་གྱིས་མི་ཁྱབ་པ་ཞིག་ཡིན། ཁོང་གི་ཟིན་བྲིས་དེ་དག་དབལ་མང་
ཚང་གིས་གཟིགས་ནས་ཁྱོད་ཀྱིས་དེ་འདྲ་ཁྱད་པར་བ་ཞིག་བྲིས་ཡོད་མོད།
འོན་ཀྱང་བདག་གིས་དེ་འདྲ་ཞིག་སེམས་ལ་ཡང་མ་དྲན་ལ་གསུང་ཡང་མི་་་
ཤེས་ཞེས་གསུངས་པ་ལ། ཨ་ཁུ་ཚང་གིས་བདག་གིས་ཁྱེད་ཀྱི་གསུང་ཇི་ལྟ་
11 6



བཞིན་ཟིན་བྲིས་སུ་བཀོད་པ་ཡིན་ཞེས་ཞུས་པ་ན། སློབ་མ་ལ་དད་གུས་ཡོད་
ན་སངས་རྒྱས་ཀྱི་བྱིན་རླབས་ཞུགས་ངེས་ཟེར་བ་དེ་ལྟ་བུ་ཞིག་ཡིན་རྒྱུ་རེད་
ཅེས་གསུངས་པ་བཞིན་ནོ། །དེ་ཡང་མཐོ་ཡོར་ཏེ་མཐོ་སར་ས་ཐོ་བསླངས་པ་
ལ་མི་ཡིན་ནམ་སྙམ་པའི་འཁྲུལ་བའམ། གཙང་བའི་འབུམ་ལྟར་འདུ་ཤེས་
བཅོས་མ་ཁ་ལ་སངས་རྒྱས་ཟེར་བཞིན་ཕྱག་འཚལ་བ་དང་སྔོན་དུ་ལྡང་བ་་་་
སོགས་བྱེད་ཀྱང་། དོན་ལ་བླ་མ་ལས་རང་མཁས་པར་རློམ་ཞིང་བློས་གཅོད་
པ་དེས་མི་ཆོག་ཅིང་མི་འོང་བར། སེམས་ཀྱི་གུས་པ་རྣལ་མ་སྟེ་བཅོས་མ་མ་
ཡིན་པ་ངོ་མ་ཞིག་བྱེད་དགོས་པ་ཡིན་པས་སེམས་ཀྱི་གུས་པ་མེད་ན་ངག་་་་
དང་ལུས་ཀྱི་གུས་པ་ཙམ་གྱིས་ཅང་མི་འོངས་པ་ཡིན་གསུངས་ལ། ་རྣལ་
འབྱོར་དབང་ཕྱུག་དཔལ་ལྡན་དགོན་པ་བའི་ཞལ་ནས། ངའི་གྲིབ་མ་ལ་
ལན་བརྒྱ་འགོངས་ན་ཡང་འགོངས། །ང་ལ་སེམས་ཀྱིས་མ་འགོངས་གསུང་ས་
པ་སྟེ། ཁོང་ལ་ལུས་ཀྱི་གུས་ཉམས་དང་ངག་གི་ཞེ་ས་སོགས་མ་བྱས་ཀྱང་
ཆོག་ལ་སེམས་ཀྱིས་མ་གུས་པ་དང་ལོག་ལྟ་སོགས་མ་བྱེད་ཅེས་གསུངས་པ་་་་
ཡིན་ལ། འོ་ན་བླ་མ་ལ་སངས་རྒྱས་ཀྱི་འདུ་ཤེས་སྐྱེད་པ་དེ་གསང་སྔགས་རྡོ་
རྗེ་ཐེག་པའི་བླ་མ་ཁོ་ན་མ་ཡིན་པར། ་ ཕ་རོལ་ཏུ་ཕྱིན་པའི་བླ་མ་ལ་ཡང་
སངས་རྒྱས་ཀྱི་འདུ་ཤེས་བསྐྱེད་དགོས་སམ་སྙམ་ན། དེ་གཉིས་ལ་གཉན་མི་
གཉན་མེད་པ་སྟེ་གལ་ཆེ་ཆུང་དང་མཆོག་དམན་མེད་པས་འདྲ་བར་བྱེད་་་་་
དགོས་ཏེ། དགེ་བཤེས་འབྲོམ་སྟོན་པའི་ཞལ་ནས། ནན་ཏར་གསང་སྔགས་
ཐབས་ཀྱིས་དྲང་བའི་དོན་དུ་སོང་བ་སྟེ། རྒྱུད་ཀྱི་རྒྱལ་བོ་དཔལ་གསང་བ་
117



འདུས་བར་མཚོན་ན། མཐའ་དྲུག་དང་ཚུལ་བཞིའི་རྒྱས་བཏབ་ཡོད་པས།
དངོས་ཟིན་གྱི་ཚིག་ཇི་མ་ཇི་བཞིན་དུ་ཁས་བླང་ཆོག་པའི་སློབ་མ་ཞིག་དང་།།
དེ་བཞིན་དུ་ཁས་བླང་མི་ཆོག་པའི་སློབ་མ་ཡང་ཡོད་ལ། དེ་གང་ཡིན་ཞེ་ན།
རྒྱུད་ལས། ཁྱོད་ཀྱིས་སྲོག་ཆགས་གསད་པར་བྱ། །མ་བྱིན་པར་ཡང་བླང་
བར་བྱ། །རྫུན་གྱི་ཚིག་ཀྱང་སྨྲ་བར་བྱ། །གཞན་གྱི་ཆུང་མ་བསྟེན་པར་བྱ། །
ཞེས་པའི་གསུང་ཚིག་ཀྱང་ཡོད་དེ། འདི་ལ་ཕྱོགས་གཉིས་ནས་གོ་བ་ལེན་རྒྱུ་
ཡོད་ལ། གཅིག་ནི་དངོས་ཟིན་གྱི་སྒྲ་ཇི་བཞིན་དུ་བླང་ཆོག་སྟེ། རྫོགས་རིམ་
པའམ་རྫོགས་རིམ་གྱི་རྟོགས་པ་བརྙེས་ཤིང་སེམས་དབེན་ཐོབ་པའི་གང་་་་་་
ཟག་ཡིན་ལ། དེ་འདྲའི་གང་ཟག་གིས་སྲོག་ཆགས་ཇི་འདྲ་ཞིག་བསད་ཀྱང་
དེ་དག་གོང་དུ་འདྲེན་པའི་ནུས་པ་དང་ལྡན་པ་ཡིན་ནོ། །དེ་འདྲ་མ་ཡིན་
པའི་སེམས་ཅན་ཕལ་བས་དངོས་ཟིན་གྱི་སྒྲ་ཇི་བཞིན་དུ་གོ་བ་ལེན་མི་རུང་
སྟེ། ཁྱོད་ཀྱིས་སྲོག་ཆགས་གསད་པར་བྱ་ཞེས་པས། རང་གི་རྩ་རོ་རྐྱང་དུ་རྒྱུ་
བའི་ལས་རླུང་དེ་འཇོམས་དགོས་པར་བསྟན་པ་ཡིན་པ་ལྟ་བུའོ། །དེ་ཡང་
ཐེག་པ་ཆེན་པོའི་མན་ངག་མ་གསང་བར་རློན་པ་ཁོ་ནར་བཟླས་པ་སྟེ་ཡང་
དང་ཡང་དུ་གསལ་བོར་བསྟན་པ་ཕ་རོལ་ཏུ་ཕྱིན་པ་ཡིན་གསུངས་པའི་ཕ་་་་
རོལ་ཏུ་ཕྱིན་པ་དེ་གང་ལ་ངོས་འཛིན་ཞེ་ན། རྩ་བ་ལྟ་བུ་ཡུམ་རྒྱས་འབྲིང་
བསྡུས་གསུམ་ཡིན་ལ། ཡུམ་ཤེར་ཕྱིན་གྱི་དངོས་བསྟན་སྟོང་ཉིད་ཀྱི་རིམ་པ་
གཏན་ལ་འབེབས་བྱེད་ཀྱི་གཞུང་ཀླུ་སྒྲུབ་ཀྱི་དབུ་མ་རིགས་ཚོགས་དྲུག་དང་།
ཡུམ་ཤེར་ཕྱིན་གྱི་སྦས་དོན་མངོན་རྟོགས་ཀྱི་རིམ་པ་མཐའ་དག་གསལ་བོར་
118



སྟོན་པའི་གཞུང་བྱམས་ཆོས་སྡེ་ལྔ་དང་། དེའི་འགྲེལ་བ་ས་སྡེ་ལྔ། སྡོམ་རྣམ་
གཉིས། པྲ་ཀ་ར་ཎ་སྡེ་བརྒྱད་སོགས་འགྲེལ་བ་འགྲེལ་བྱེད་མཐའ་ཡས་པ་ ་
ཡོད་པ་རྣམས་རྒྱུ་ཕ་རོལ་ཏུ་ཕྱིན་པའི་གཞུང་ཡིན་པར་གསུངས་ལ། དགེ་
བཤེས་པོ་ཏོ་བའི་ཞལ་ནས། ངས་མདང་དགུང་དང་ད་ནངས་གསང་སྔགས་
ལ་འཕགས་པའི་སྐོར་དང་ཡེ་ཤེས་ཞབས་ལུགས་གྲགས་ཆེ་བ་གཉིས་ཡོད་པ་
ལས་འཕགས་པའི་སྐོར་ལ་ལྟ་རྟོག་ཅིག་བྱས་པས། རྒྱུ་ཕ་རོལ་ཏུ་ཕྱིན་པའི་
གཞུང་ལ་དད་པ་བླ་ལྷག་སྟེ་ཤུགས་དྲག་པོ་ཞིག་བྱུང་སྟེ། ཟབ་མོའི་དོན་
ཐམས་ཅད་རློན་པ་ཁོ་ནར་བསྟན་པ་སྟེ་གབ་པའམ་གསང་སྦས་ལྟ་བུའི་ཚུལ་
དུ་སྟོན་པ་མ་ཡིན་པར་དམར་རྗེན་དུ་བསྟན་ཡོད་པ་ལ། གསང་སྔགས་ཀྱི་
གཞུང་ཀུན་ནས་བརྡ་སྣ་ཚོགས་ཀྱི་སྒོ་ནས་བསྟན་ཞིང་གབ་གབ་པོ་འདྲ་བ་
སྟེ་ཧ་ཅང་གསང་སྦས་ཀྱི་ཚུལ་དུ་བསྟན་ཡོད་པས་མི་གོ་ཞིང་མི་ཤེས་པའི་་་་་
ཚུལ་དུ་འདུག་གསུངས། །
དེ་བས་ན་གསང་སྔགས་རྡོ་རྗེ་ཐེག་པའི་གཞུང་དང་རྒྱུ་ཕ་རོལ་ཏུ་ཕྱིན་
པའི་གཞུང་གཉིས་ལ་ཡང་བཟང་ངན་གྱི་ཁྱད་པར་མེད་ལ། གསང་སྔགས་
རྡོ་རྗེ་ཐེག་པའི་གཞུང་སྟོན་པའི་བླ་མ་དང་རྒྱུ་ཕ་རོལ་ཏུ་ཕྱིན་པའི་གཞུང་་་་
སྟོན་པའི་བླ་མ་གཉིས་ལ་ཡང་བཟང་ངན་གྱི་ཁྱད་པར་འབྱེད་རྒྱུ་མེད་པར་་་་་
གསུངས་སོ། །དེ་ཡང་བཀའ་གདམས་པས་མདོ་སྔགས་གཉིས་ལས་མདོ་གཙོ་
བོར་བྱེད་པ་ནི། གསང་སྔགས་རྡོ་རྗེ་ཐེག་པའི་ཆེད་དུ་བྱ་བའི་གདུལ་བྱའམ་
སྣོད་ལྡན་གྱི་སློབ་མ་ཧ་ཅང་དཀོན་པ་ལ་དམིགས་པ་ལས། གསང་སྔགས་རྡོ་
119
，
་
，



རྗེ་ཐེག་པའི་ཆོས་དམིགས་སུ་བཀར་ནས་གཙོ་བོར་མ་བཟུང་བ་དང་། ཡང་
ན་ཉམས་སུ་ལེན་མི་ཤེས་པའམ་གལ་འགངས་ཆེ་བ་སོགས་མ་མཁྱེན་པ་མ་་་
ཡིན་ལ། གསང་སྔགས་རྡོ་རྗེ་ཐེག་པའི་ཆོས་དེ་སློབ་དཔོན་མཚན་ཉིད་དང་
ལྡན་པ་ཞིག་གིས་སྣོད་ལྡན་གྱི་སློབ་མ་རེ་གཉིས་ལ་ཤིན་ཏུ་གསང་བའི་སྒོ་་་་
ནས་གསུང་དགོས་པ་མ་གཏོགས་ཁྱབ་བརྡལ་དུ་མི་རུང་སྟེ། མཉམ་མེད་ཇོ་
བོ་ཆེན་པོ་བོད་དུ་ཕེབས་མ་ཐག་གསང་སྔགས་ཀྱི་ཆོས་རྒྱ་ཆེར་སྤེལ་རྒྱུའི་་་་་་
ཐུགས་དགོངས་བཞུགས་པ་ལ། དེར་འབྲོམ་སྟོན་པས་བོད་ལ་གསང་སྔགས་
རྡོ་རྗེ་ཐེག་པའི་སྣོད་ལྡན་གྱི་སློབ་མ་ཉུང་བས་མི་འཚམ་པར་དགོངས་ནས།
ཁོང་ཉིད་ལ་གསུང་དུ་མ་བཅུག་པར་བཀག་པ་ལ་ཕྱིས་སུ་ཇོ་བོ་ཆེན་པོས་་་་་
བོད་ཀྱི་རྒྱུས་ལོན་པ་ན། བདག་ཚེ་རབས་ཕྱི་མ་ལ་དམྱལ་བའི་ཡུལ་དུ་འགྲོ་
མ་དགོས་པ་འབྲོམ་གྱི་དྲིན་ཡིན་ཞེས་གསུངས་པའི་དོན་གྱི་གནད་ཀྱང་དེ་་་་
ཡིན་ནོ། །དེའི་ཁུངས་ཀྱང་བལ་བོའི་ཙུན་དུ་ཧང་དུ་སྟེ་བཙུན་པ་ཞེས་བྱ་
བའི་ཞལ་ནས། ངས་ཤེས་རབ་ཀྱི་ཕ་རོལ་ཏུ་ཕྱིན་པ་ལྟ་བུའི་ཆོས་བཤད་པ་
ལ། བོད་འདི་ཀུན་ཅིར་ཡང་མི་བརྩི་བ་སྟེ་གཙིགས་ཆེན་པོར་མི་འཛིན་པར།
གསང་སྔགས་བཤད་པ་ལ་ཡ་མཚན་ཆེ་བར་བྱེད་པར་འདུག་སྟེ། དེ་གཉིས་
ལ་མཆོག་དམན་གྱི་ཁྱད་པར་མེད་པ་ཡིན་གསུངས་ལ། དེ་བས་ན་བླ་མ་ལྔ་
བཅུ་བ་ནས་དགེ་བའི་བཤེས་གཉེན་ལ་གུས་པ་ཇི་ལྟར་གསུངས་པ་ཡང་། ཕ་
རོལ་ཏུ་ཕྱིན་པ་དང་གསང་སྔགས་ཀྱི་ཆོས་སྟོན་པའི་བླ་མ་གཉིས་ཀ་ལ་ཁྱད་
མེད་པར་བྱེད་དགོས་པ་ཡིན་ཞེས་གསུངས་སོ། །དེ་བས་བླ་མ་སངས་རྒྱས་
120



དངོས་ཡིན་པའི་འཐད་པ་ཡང་། འོ་སྐོལ་ལ་སངས་རྒྱས་དངོས་སུ་མཇལ་
རྒྱུའི་སྐལ་བ་མེད་པས། དུས་གསུམ་གྱི་སངས་རྒྱས་ཐམས་ཅད་བླ་མའི་ཚུལ་
བཟུང་ནས་བྱོན་ཞིང་སྣང་བ་ཡིན་ལ། དེ་བས་རྒྱུད་དག་པ་སྟེ་རང་རྒྱུད་ཀྱི་
སྒྲིབ་པ་ཇེ་སྲབ་ཏུ་སོང་བ་ལ་སྤྲུལ་བའི་སྐུ་སངས་རྒྱས་ཤཱཀྱ་ཐུབ་པ་ལྟ་བུ་་་་་
སྣང་ལ། དེ་བས་ཀྱང་རྒྱུད་ཡོངས་སུ་དག་པ་སྟེ་སྒྲིབ་པ་ཡོངས་སུ་སྤངས་ཤིང་
དག་པར་གྱུར་པའི་ས་ཐོབ་པའི་བྱང་ཆུབ་སེམས་དཔའ་ལ་ལོངས་སྤྱོད་་་་་་་
རྫོགས་པའི་སྐུ་ངེས་པ་ལྔ་དང་ལྡན་པ་རྣམ་པར་སྣང་མཛད་དང་། འཇམ་
པའི་དབྱངས། རྗེ་བཙུན་སྒྲོལ་མ། སྤྱན་རས་གཟིགས་ལ་སོགས་པ་ལྟ་བུའི་
རྣམ་པར་སྣང་ནས་ཆོས་མི་གསུང་སྐུ་མི་གཡོ་བར་མཉམ་པར་བཞག་ཀྱང་།
བྱང་ཆུབ་སེམས་དཔའ་རྣམས་ལ་ཆོས་ཀྱི་ལོངས་སྤྱོད་མཛད་པའི་སྣང་བ་་་་་
འབྱུང་ལ། དེ་བས་ཀྱང་རྒྱུད་ཤིན་ཏུ་དག་པའི་ས་བཅུ་བ་ལ་ཆོས་ཀྱི་སྐུ་ཡང་
སྤྲིན་མཐོངས་ཀྱི་ཉི་མ་ལྟ་བུར་སྣང་བ་ཡིན་གསུངས། དེ་བས་ན་སྣོད་དང་
བསྟུན་ནས་སངས་རྒྱས་ཀྱི་སྣང་བ་འབྱུང་བས་ན། འོ་སྐོལ་ལ་སངས་རྒྱས་
ཀྱང་བླ་མ་ལྟ་བུར་སྣང་བའི་སྣོད་ལས་མེད་པས། བླ་མ་ནི་སངས་རྒྱས་དངོས་
རང་ཡིན་སྙམ་པའི་འདུ་ཤེས་ཀྱིས་བསྟེན་དགོས་ལ། དེ་ལྟར་བསྟེན་ཚེ་
སངས་རྒྱས་དངོས་ལ་བསྟེན་པའི་བྱིན་རླབས་དང་ཕན་ཡོན་འབྱུང་ངེས་་་་་
པས་དག་སྣང་སྦྱངས་ཏེ་བསྟེན་པར་བྱའོ་ཞེས་གསུངས་པ་ཡིན་ནོ། །
དེ་ལྟར་བསམ་སྦྱོར་དག་པས་བླ་མ་བསྟེན་པའི་དུས་སུ་ཡང་། ཆོས་ཀྱི་
བགོ་སྐལ་སྤྱོད་པ་སྟེ་ཆོས་ཞུ་བ་སོགས་ཆོས་ལྡན་གྱི་བྱེད་པ་འདི་ཉིད་གལ་ཆེ་
121



སྟེ། བཅོམ་ལྡན་འདས་རྒྱལ་བོའི་ཁབ་ན་བཞུགས་པའི་ཚེ། དགེ་སློང་རྣམས་
ལ་ངའི་གཡོག་བྱེད་ནུས་པ་སུ་ཡོད་གསུངས་པར་དགྲ་བཅོམ་པ་ལྔ་བརྒྱ་ཙམ་
གྱིས་ཁས་བླངས་པ་ལ། ཁྱེད་རྣམས་རྒས་ཤིང་འཁོགས་པས་གཡོག་ཇི་ལྟར་
བྱེད་གསུངས་ནས་མ་གནང་། དེར་མོའུ་འགལ་གྱི་བུས། སངས་རྒྱས་ཀྱི་
ཐུགས་གང་ལ་གཏད་ཡོད་པ་ཏིང་ངེ་འཛིན་ལ་མཉམ་པར་བཞག་ནས་་་་་་་
བལྟས་པས། ཀུན་དགའ་བོ་ལ་དགྱེས་པ་ནི་ཐོག་མར་ཉི་མ་ཤར་བ་ནུབ་ཀྱི་
རྩིག་ངོས་ལ་ཤར་བ་དང་འདྲ་བར་དགོངས་ནས་ཀུན་དགའ་བོ་སངས་རྒྱས་
ཀྱི་ཞབས་འབྲིང་སྟེ་ཞབས་ཕྱིར་བསྐོས་པས་གཙིགས་སུ་སྟེ་དམ་བཅས་པ་ནི།
ཕམ་འབབ་ལྷག་མ་སྟེ་བཞེས་འཕྲོ་གསོལ་ལྷག་དང་ན་བཟའ་རྙིང་བ་མི་་་་་
གནང་བ། དུས་མེད་པར་ཆོས་འདོད་པ་ཐམས་ཅད་གྱི་ཞུ་སྣ་བྱེད་པར་ཆོས་
གནང་ཞིང་གསུང་ན་ཞབས་འབྲིང་སྟེ་ཞབས་ཕྱི་བྱའོ་ཞེས་པ་ལྟ་བུ་སྟེ། ཀུན་
དགའ་བོས་དེ་ལྟར་བྱས་པ་མ་འོངས་པའི་གང་ཟག་ལ་དགོངས་པ་ཡིན་སྟེ།
རང་ཅག་ཆོས་ལ་ཅིར་ཡང་མི་བརྩི་བར་ཇ་སུན་རེ་རེ་སྟེ་ཇ་ཕོར་རེ་རེའི་མཐོ་
དམན་ལ། བླ་མའི་ཐུགས་ལ་བཏགས་མ་བཏགས་བརྩི་བ་དེ་ཕུགས་རུལ་བ་
སྟེ་བསམ་པའི་གཏིང་རུལ་བའི་རྟགས་ཡིན་གསུངས། དེ་བས་ན་བླ་མ་
བསྟེན་པའི་དུས་ན་རྒྱན་དུ་འགྱུར་བར་བྱ་བ་ལས་ཁུར་དུ་འགྲོ་བར་མི་བྱ་བ་
ལ་སོགས་པ་ཡང་སྐབས་འདིར་ཡང་གསུངས། དེ་ལྟར་བྱས་ན་བསྟེན་ཚུལ་
ཐམས་ཅད་དེར་འདུས་ཏེ་འོངས་གསུངས་སོ། ། ། །
འོ་ན་བླ་མ་ལ་དེ་ལྟར་གུས་པར་བྱས་ཏེ་གདམས་ངག་ཞུས་ཤིང་། དེ་
122



ནས་རང་གིས་སྒྲུབ་པ་བྱས་པས་ཆོག་གམ་སྙམ་ན། རྟག་ཏུ་འགྲོགས་དགོས་
པ་སྟེ་ཡུན་རིང་དུ་བསྟེན་དགོས་པར་སྟོན་པ་ལ། རྩ་བ་ལས། ཡོན་ཏན་
ཐམས་ཅད་བླ་མར་རག་ལས། །དེ་ཡང་རྟག་ཏུ་མི་འབྲལ་འགྲོགས་པས། །
དོན་རྣམས་འགྲུབ་འགྱུར་དར་ཅིག་གིས་མིན། །དད་དང་ཤེས་རབ་ཆེ་དང་
ལྡན་ལ། །བླ་མས་མན་ངག་དུས་གཅིག་རྫོགས་བསྟན། །ཤེས་ཤིང་གོ་བར་
གྱུར་ཏུ་ཟིན་ཀྱང་། །མི་འགྲོགས་ལོགས་སུ་འདུག་པས་བསྒྲུབས་ན། །དེ་ལ་
ཡོན་ཏན་གང་ཡང་མི་སྐྱེ། །ཅུང་ཟད་སྐྱེས་ཀྱང་མྱུར་དུ་མེད་འགྱུར། །ཤེས་
རབ་དམན་ཡང་དད་རྩ་ཡོད་པས། །བླ་མ་མི་འབྲལ་རྟག་ཏུ་འགྲོགས་ན། །
སངས་རྒྱས་ཆོས་རྣམས་དེ་ལ་ཡོད་ཟིན། །དེ་བས་རྟག་ཏུ་གུས་པས་འགྲོགས་
བྱ། །རྟག་ཏུ་ཡོན་ཏན་ངོས་བལྟ་སྐྱོན་མིན། །ཞེས་གསུངས་ཤིང་། དེ་ཡང་
འཇིག་རྟེན་དང་འཇིག་རྟེན་ལས་འདས་པའི་བདེ་ལེགས་ཐམས་ཅད་ཀྱང་
བླ་མ་ཚུལ་བཞིན་དུ་བསྟེན་པ་ལས་བྱུང་བ་ཡིན་ལ། ཡང་ན་རྩ་བ་དད་པ་ པ
ནས་འབྲས་བུ་སྐུ་གསུམ་ཡེ་ཤེས་ལྔ་ལྡན་གྱི་གོ་འཕང་བར་གྱི་ཡོན་ཏན་་་་་་་་
ཐམས་ཅད་ཀྱང་བླ་མ་ལ་རག་ལས་པས་ན་བླ་མ་ཚུལ་བཞིན་དུ་བསྟེན་་་་་་་
དགོས་ཏེ། དེ་ཡང་དར་ཅིག་གམ་དུས་ཡུན་ཐུང་ངུ་ཙམ་བསྟེན་པས་མི་འོང་
བས། རྟག་ཏུ་བླ་མ་དང་མི་འབྲལ་བར་ཡུན་རིང་དུ་འགྲོགས་པས་གྲུབ་ཆེན་
ནཱ་རོ་བས་བླ་མ་ཏེ་ལོ་བ་བསྟེན་པ་ལྟར་རང་གི་ཡོན་ཏན་ཐམས་ཅད་གྲུབ་སྟེ་
ཚེ་གཅིག་ལ་ཟུང་འཇུག་རྒྱལ་བ་རྡོ་རྗེ་འཆང་གི་གོ་འཕང་འཐོབ་པར་འགྱུར་
པས། བླ་མ་ལ་ནི་དུས་ཀུན་ཏུ། །གསོང་བོར་བྱ་སྟེ་ཐམས་ཅད་དྲི། །ལུས་ངག་
123



སྤྱོད་པ་རབ་བསྡམས་ལ། །ཧ་ཅང་ཉེ་མིན་རིང་བའང་མིན། །རྟག་ཏུ་འབྲལ་
བ་ཡང་མིན་ནོ། །ཞེས་གསུངས་པ་ལྟར་བྱེད་དགོས་པ་ཡིན་ཏེ། དགེ་བཤེས་
པོ་ཏོ་བའི་ཞལ་ནས། ང་ལ་སློབ་མ་རེ་རེ་བྱུང་ཚེ་ཁུར་བསྣན་པ་སྟེ་ཁུར་ཇེ་
ལྗིད་ལ་འགྲོ་ཞིང༌། སློབ་མ་རེ་རེ་སོང་ཚེ་ཁུར་བྲི་བ་སྟེ་ཁུར་ཇེ་ཡང་དུ་འགྲོ་
སྟེ། བླ་མ་དང་ལོགས་སུ་བསྡད་པས་མི་འོང་བ་སྟེ་མི་ཆོག་པས་བླ་མ་དང་ཉེ་
རིང་རན་པར་བྱས་ཏེ། ཡུན་བསྲིངས་ནས་བསྒྲུབ་དགོས་པ་ཡིན་གསུངས་
འོ་ན་བླ་མའི་གདམས་ངག་ཐོབ་ཀྱི་རྟིང་ལ། དཔེར་ན། ཚད་མ་རྣམ་
འགྲེལ་དང་། ཕར་ཕྱིན། ཡང་ན་བྱང་ཆུབ་ལམ་རིམ་ལྟ་བུ་ལ་སོགས་པའི་
གཞུང་ཆ་ཚང་གི་ལུང་ཁྲིད་དང་བཅས་པ་ཐོབ་པའི་རྗེས་སུ་ད་དུང་བླ་མ་་་་་
དང་རྟག་ཏུ་འགྲོགས་ཤིང་བསྟེན་དགོས་སམ་སྙམ་ན་དགོས་ཏེ། འདི་ལྟར་
རང་ཉིད་སྒྲུབ་པ་ཉམས་ལེན་ལ་འཇུག་པའི་དད་པ་དང་ཡང་ལྡན། བླ་མའི་
གདམས་ངག་གོ་ཞིང་རྟོགས་པར་ནུས་པའི་ཤེས་རབ་ཆེན་པོ་དང་ཡང་ལྡན།
བླ་མས་ཀྱང་དཔེ་མཁྱུད་མེད་པ་སྟེ་སྦ་གསང་མེད་པར་མན་ངག་ཐམས་ཅད་
དུས་གཅིག་ལ་རྫོགས་པར་བསྟན་ལ། དེ་ལ་སློབ་མ་རང་ཤེས་རབ་ཆེ་བས་
ཚིག་ཤེས་ཤིང་དོན་ཡང་གོ་བར་གྱུར། དད་པ་དང་ལྡན་པའི་སྒྲུབ་པ་ཉམས་
ལེན་ལ་ཞུགས་པར་གྱུར་ཀྱང་། བླ་མ་དང་མི་འགྲོགས་པར་གནས་གཞན་དུ་
ལོགས་སུ་བསྡད་པས་བསྒྲུབས་ན་སྤྱིར་བཏང་དུ་དེ་ལ་ཡོན་ཏན་གང་ཡང་མི་
སྐྱེ་བར་གསུངས་ཀྱང་། དམིགས་བསལ་དུ་ཡོན་ཏན་སྐྱེ་བར་འགྱུར་བ་ཡོད་
124



དེ། རྗེ་བཙུན་མི་ལས་སྒྲ་སྒྱུར་མར་བའི་ཞབས་པད་ལོ་དྲུག་དང་ཟླ་བ་བརྒྱད་
བསྟེན་རྗེས་གནས་ངེས་མེད་དུ་སྒྲུབ་པ་གཙོ་བོར་མཛད་པས་མཐར་ཚེ་་་་་་
གཅིག་ལ་ཟུང་འཇུག་གི་གོ་འཕང་ཐོབ་པ་ལྟ་བུའོ། །དེ་ཡང་འདིར་ཞུ་རྒྱུ་
ནི། སྔོན་ཆད་དང་ད་ལྟའི་འཆད་ཉན་མཛད་ཚུལ་ཅུང་མི་འདྲ་བར་མངོན་
ཏེ། སྔོན་ཆད་འཆད་ཉན་ཞེས་པ་འཆད་པ་པོས་ཁེ་ཡིས་བཤད་ཤེས་པ་ཙམ་
དང་ཉན་པོས་འཆད་པའི་དོན་དེ་ཉན་ཤེས་ཤིང་དེའི་དོན་གོ་ནུས་པ་ཙམ་་་
གྱིས་མི་ཆོག་པར། བླ་མ་མཚན་ཉིད་དང་ལྡན་པས་གསུང་རབ་སོགས་
ལེགས་པར་འཆད་པ་ལ། སློབ་མས་ཐོག་མར་གང་གསུངས་པ་དེ་ལེགས་
པར་ཐོས། དེ་ནས་ཐོས་པའི་དོན་དེ་ཡང་དང་ཡང་དུ་ཡིད་ལ་བསམ་ཞིང་
སྒོམ་དགོས་ལ། དེ་ཡང་སྒོམ་ལོ་ཙམ་གྱིས་མི་ཆོག་པར་རིམ་གྱིས་རྩོལ་བཅས་
དང་རྩོལ་མེད་ཀྱི་མྱོང་བ་མ་ཐོན་བར་དུ་སྒོམ་དགོས་སོ། །དེ་ཡང་རྩོལ་མེད་
ཀྱི་མྱོང་བ་ཐོན་པ་ན་བླ་མ་ལ་ཉམས་མྱོང་རྟོགས་འབུལ་ཞུ་དགོས་ལ། དཔེར་
ན། བྱང་ཆུབ་ལམ་རིམ་ཆེན་མོར་འཆད་ཉན་མཛད་པ་ལ། ཐོག་མར་བཤེས་
གཉེན་བསྟེན་ཚུལ་གྱི་ཆོས་སྐོར་གསུངས་པ་ཡིན་ལ། སློབ་མས་ཆོས་སྐོར་
དེའི་ཚིག་དོན་ལེགས་པར་རྟོགས་པའི་རྗེས་སུ་ད་དུང་དཔྱད་སྒོམ་དང་་་་་་་
འཇོག་སྒོམ་སྤེལ་མར་སྒོམ་པ་ལ་བརྟེན་ནས་སློབ་མའི་རྒྱུད་ལ་རྩོལ་མེད་ཀྱི་་་
མྱོང་བ་ཐོན་པ་ཞིག་བྱ་དགོས་ལ། དེ་ལྟར་སྒོམ་སྟེ་སློབ་མའི་རྒྱུད་ལ་རྩོལ་
མེད་ཀྱི་མྱོང་བ་ཐོན་པ་ན། བདག་ལ་མྱོང་བ་འདི་འདྲ་བ་ཞིག་ཐོན་ཏོ་ཞེས་
བླ་མ་ལ་རྟོགས་འབུལ་ཞུ་བའི་རྗེས་སུ། ད་གཟོད་དེའི་མན་གྱི་ཆོས་སྐོར་དལ་
E
E
，
，
，
，



འབྱོར་རྙེད་དཀའ་དང་འཆི་བ་མི་རྟག་པ་སོགས་རིམ་གྱིས་གསུང་ཞིང་་་་་་
འཁྲིད་པ་ཡིན་ལ། དེ་ལྟར་ཁྲིད་དེ་ལམ་གྱི་རིམ་པའི་མཇུག་རྫོགས་པའི་དུས་
སུ་ལམ་གྱི་རྟོགས་པ་ཡང་སློབ་མའི་རྒྱུད་ལ་སྐྱེས་ནས་འོང་ངོ་། །དེ་ལྟར་བླ་མ་
མཚན་ཉིད་དང་ལྡན་པ་ཉིད་ཀྱིས་སློབ་མ་སྣོད་ལྡན་ལ་ཆོས་གསུངས་ཤིང་་་་་་
སློབ་མས་ཀྱང་བླ་མའི་གསུང་ཇི་ལྟ་བ་བཞིན་དུ་རྟོགས་པར་བྱས་ཤིང་། རང་
རྒྱུད་ལ་སྦྱར་ཏེ་ཉམས་སུ་བླངས་པས། རྟོགས་པར་བྱས་ཤིང་། རང་རྒྱུད་ལ་
སྦྱར་ཏེ་ཉམས་སུ་བླངས་པས། རྩོལ་མེད་ཀྱི་མྱོང་བ་ཐོན་ངེས་ལ། དེ་འདྲའི་
རྩོལ་མེད་ཀྱི་མྱོང་བ་ཐོན་ནས་སློབ་མའི་རྒྱུད་སྨིན་གྲོལ་བྱུང་བ་ལ། ད་གཟོད་
སངས་རྒྱས་ཀྱི་བསྟན་པ་དར་ཞེས་བརྗོད་པ་ལས། ཁ་ནས་ཆོས་བཤད་ཤེས་
པ་ཙམ་དང་བཤད་པའི་ཚིག་དོན་དེ་གོ་བ་ཙམ་ལ་ཆོས་ཀྱི་འཆད་ཉན་རྣམ་
དག་ཏུ་ཡང་མི་འཇོག་ལ། སངས་རྒྱས་ཀྱི་བསྟན་པ་དར་ཞེས་ཀྱང་མི་བརྗོད་
དོ། །
དེ་ལྟར་བླ་མ་དང་མི་འགྲོགས་པར་ལོགས་སུ་བསྡད་ནས་སྒྲུབ་ན། སྤྱིར་
བཏང་དུ་ཡོན་ཏན་གང་ཡང་མི་སྐྱེ་ལ། གལ་ཏེ་ཅུང་ཟད་ཙམ་རྒྱུད་ལ་སྐྱེས་
ཀྱང་། ལུས་སེམས་ཀྱི་གནོད་པ་སྟེ་རྣམ་གཡེང་དང་ལོག་རྟོག་ལ་སོགས་སེལ་
མི་ཤེས་པས་བར་དུ་བཅད་ནས་མེད་པར་འགྱུར་ཏེ། རྒྱལ་བའི་བཙུན་པ་
སྤུན་གཉིས་ཡོད་པ་ལས་གཅིག་ཉིད་དད་པ་དང་ཤེས་རབ་ཆེ་ཡང་། བླ་མ་
དང་མ་འགྲོགས་པས་ཚོང་པ་ཞིག་ལས་མ་བྱུང་བར་མཐར་གཞན་གྱི་གྲིའི་ཁ་
ནས་ཤི་ལ། གཅིག་དད་པ་དང་ཤེས་རབ་ཆུང་ན་ཡང་། བླ་མ་དང་མ་བྲལ་
1 26



བར་ཡུན་རིང་དུ་འགྲོགས་པས་མཐར་བཟང་བོ་ཞིག་བྱུང་སྐད། དེ་བཞིན་
དུ་བྲག་རྒྱབ་བྱ་བའི་ཡུལ་གྱི་སྤུན་གཉིས་པོ་ལྟ་བུ་ཡང་ཡིན་གསུངས། དེ་བས་
ཤེས་རབ་དམན་པའམ་ཞན་ཚེ་ཝལ་གྱིས་ཏེ་ཐོས་མ་ཐག་ཏུ་གསལ་བོར་གོ་
བ་ཁོ་ནར་མི་འདུག་ཀྱང༌། མི་གཞི་སྟེ་རང་བཞིན་བརྟན་པ་དང་དད་པ་
བརྟན་པོ་དང་ལྡན་ཞིང་བླ་མ་དང་མི་འབྲལ་བར་རྟག་ཏུ་འགྲོགས་ན། ཚེ་
འདི་ཉིད་རང་ལ་སྙད་མེད་པར་འགྲོ་བ་སྟེ་ཚད་མེད་པའམ་དཔེ་མེད་པ་་་་་་
ཞིག་ཏུ་འགྲོ་ཞིང་འགྱུར་ངེས་ཏེ། སངས་རྒྱས་འཐོབ་པར་བྱེད་པའི་རྒྱུ་བྱང་
ཆུབ་ཀྱི་སེམས་དང་། དེས་འཕངས་པ་སྟེ་བྱང་ཆུབ་སེམས་ཀྱིས་རྩིས་ཟིན་
པའི་རྒྱལ་སྲས་ཀྱི་སྤྱོད་པ་ཕ་རོལ་དུ་ཕྱིན་པ་དྲུག་གིས་བསྡུས་པ་ཐམས་ཅད་
དེའི་རྒྱུད་ལ་ཡོད་ཟིན་པ་ཡིན་པས་འབྲས་བུ་འཚང་རྒྱ་བར་འགྱུར་བ་ཆོས་་་་
ཉིད་ཡིན་གསུངས་སོ། །དེ་བས་ན་རྟག་ཏུ་བླ་མ་དང་མི་འབྲལ་བར་འགྲོགས་
པར་བྱ་སྟེ། བླ་མ་དང་འགྲོགས་པའི་དུས་སུ་ཡང་ཡོན་ཏན་གྱི་ངོས་ནས་བལྟ་
དགོས་པ་ལས། སྐྱོན་ཉི་ཚེ་བ་ལ་རྟོག་པ་བྱུང་ན། ཚེ་འདིར་མཐོང་ཆོས་སུ་
མྱོང་བར་འགྱུར་བ། དཔེར་ན། ཁྲག་ཏུ་སྐྱུགས་ནས་ཤི་བ་ལ་སོགས་པ་ཉེས་
དམིགས་མང་པོ་བྱུང་བ་ཡོད་པས། དེ་ལྟར་མི་བྱ་བར་སྤྱོད་ཡུལ་ཀུན་ཏུ་ཡོན་
ཏན་ལ་བལྟས་ནས། རང་གི་བྱེད་པ་ཐམས་ཅད་ཀྱང་བླ་མའི་རྗེས་སུ་
བསླབས་ན། ཚེ་འདི་ཉིད་ལ་ཆེས་གཙོ་བོར་གྱུར་པ་སྟེ་རྟོགས་པའི་ཡོན་ཏན་
སོགས་ཆེས་ཁྱད་པར་ཅན་ཞིག་ཏུ་གྱུར་པ་མང་གསུངས་སོ། །
འོ་ན་བླ་མའི་ཡོན་ཏན་གྱི་ངོས་ནས་བལྟ་བ་ལས་སྐྱོན་གྱི་ངོས་ནས་་་་་་
127



བལྟར་མི་རུང་བ་དེ་ཇི་ལྟ་བུ་ཡིན་ཞེ་ན། དེའི་ཚུལ་སྟོན་པ་ལ། རྩ་བ་ལས།
བླ་མའི་ལུས་ངག་མཛད་སྤྱོད་གང་ལའང༌། །བླང་དོར་གཉིས་སུ་ནམ་ཡང་
མི་བསམ། །ཐུད་རུལ་ལ་སོགས་ཚུལ་དུའང་ཟླ་ཟེར། །དེ་ལྟར་བསམས་ན་
ཀུན་ཀྱང་རུལ་འགྱུར། །དེ་ཡི་མན་ངག་ཐེ་ཚོམ་ཟ་བས། །གང་ལའང་བྱིན་
རླབས་མི་འོང་ཆོས་ཉིད། །དེ་བས་མཛད་སྤྱོད་ཆོས་ལ་ཡིད་ཆེས། དེ་ལྟ་ན་
ནི་བྱིན་གྱི་རླབས་འབྱུང་། །ཞེས་གསུངས་ཤིང༌། དེ་ཡང་དགེ་བཤེས་པོ་ཏོ་
བ་ཉིད་སྤྲུགས་ཞེས་བྱ་བའི་ཡུལ་དུ་བཞུགས་པའི་དུས་སུ་ཁོང་ཉིད་ཀྱི་ཞལ་
ནས། མཚན་ཉིད་དང་ལྡན་པའི་བླ་མའི་ལུས་ངག་གི་མཛད་སྤྱོད་དང་།
དམ་པའི་ཆོས་ཀྱི་བཀའ་སྩལ་བ་ལ་ལེགས་ཉེས་གཉིས་སུ་བཟུང་ནས་འདི་ནི་
ལེགས་པས་ཉམས་སུ་བླང་བར་བྱའོ། །འདི་ནི་ཐབས་ཤེས་མེད་པ་སྟེ་དོན་
མེད་པའམ་དགོས་པ་མེད་ཅེས་དོར། ད་དུང་བླ་མ་དེ་ཕྱོགས་སུ་མཁྱེན་རྒྱ་
ཆུང་བ་སྟེ་རྟོགས་པའམ་ཤེས་པ་ཆུང་བར་གདའ་ཟེར་ནས་ཞེ་ས་བཅུག་ནས་
བླང་དོར་བྱེད་ན་ཐུད་རུལ་བ་དང་འདྲ་སྟེ། ཐུད་རུལ་ལ་ལ་ཟོས་ན་ཆོག་
ཀྱང་། ལ་ལ་ཟ་མི་ཐུབ་པ་བཞིན་དུ། བླ་མའི་ཆོས་ཀྱང་ལ་ལ་བཟུང་དུ་རུང་
ཞིང་ལ་ལ་མི་རུང་བར་བྱས་ཚེ་ཐམས་ཅད་རུལ་བར་འགྱུར་ཏེ། ལེགས་པར་
བཟུང་བ་ལ་ཡང་བྱིན་རླབས་མི་འབྱུང་སྟེ་དེས་ཕན་མི་ཐོགས་གསུངས་སོ། །
དེ་ཅི་སྟེ་སྙམ་ན། བླ་མ་དེའི་མན་ངག་ལ་ཐེ་ཚོམ་ཟ་བས་སོ། །གལ་ཏེ་ཐེ་ཚོམ་
ཟོས་ན་གདམས་ངག་མ་ནོར་ཡང་བྱིན་རླབས་མི་འབྱུང་ལ། ཡིད་ཆེས་ན་
གདམས་ངག་ནོར་བ་ལ་ཡང་བྱིན་རླབས་འབྱུང་བ་ནི། རྒན་མོ་ཞིག་གིས་
128
TH



རང་གི་བུ་གསོ་བ་སྟེ་བུའི་རིམ་གྲོའི་ཕྱིར་དུ། ཇོ་མོ་ཙུན་ད་སྟེ་ལྷ་མོ་ཙུན་དེ་
ཞེས་བྱ་བའི་སྔགས་མ་དག་པ་བསླབས་ཀྱང་ཡིད་ཆེས་བརྟན་པོ་ཡོད་པས་་་་་
རིམ་གྲོ་གནད་དུ་སོང་བའི་གཏམ་རྒྱུད་ལྟ་བུ་ཡིན་གསུངས། དཔེ་དེ་བཞིན་
དུ་ང་ཚོས་ཀྱང་སྡིག་པ་བཤགས་པའི་སླད་དུ་ཡི་གེ་བརྒྱ་བ་སོགས་བཟླས་
པའི་རྗེས་སུ། རང་གི་སྡིག་པ་གོང་བྱས་པ་ཐམས་ཅད་ཡི་གེ་བརྒྱ་བའི་གསང་
སྔགས་ཟབ་མོ་འདི་ཉིད་བཟླས་པའི་སྟོབས་ཀྱིས་ཡོངས་སུ་དག་སོང་སྙམ་་་་་
པའི་དག་སྣང་དང་ཡིད་ཆེས་སྒོམ་དགོས་སོ། །དེ་བས་ན་ངེས་པ་དོན་གྱི་བླ་
མ་མཚན་ཉིད་དང་ལྡན་པ་ལ་བཀའ་དོད་དེ་བཅོམ་ལྡན་འདས་ཀྱི་བཀའ་་་་
དང་མཉམ་པར་བྱས་པའམ་བཀའི་ཚབ་ཏུ་བྱས་ནས་མཛད་སྤྱོད་ཐམས་་་་་
ཅད་ལ་ཡིད་ཆེས་པར་བྱེད་པ་གལ་ཆེ་སྟེ། དགེ་བཤེས་ཡ་གད་པའི་ཞལ་ནས།
ང་རྭ་སྒྲེང་དུ་དགེ་བཤེས་ཀྱི་སྤྱན་སྔ་ན་ཡོད་ཙ་ན། ཡི་དམ་གྱི་ལྷ་རྗེ་བཙུན་
བྱམས་པ་དང་བླ་མ་གཉིས་ལ་དད་གུས་རྣལ་མ་སྟེ་དད་གུས་རྣམ་དག་ཡོད་
ལ། དེ་ཙ་ན་རྨི་ལམ་གསལ་བས་ནུབ་ཅིག་གི་རྨི་ལམ་དུ། དགེ་བཤེས་སྤྱན་སྔ་
བའི་སྐུ་རྒྱབ་ཏུ་དད་གུས་སྒོམ་ཞིང་ཡོད་པ་ལ། ཞལ་ངའི་ངོས་སུ་ལག་པས་
བསྒྱུར་ནས། ཁྱོད་ངའི་སྐྱོན་ལ་ཡང་ཡོན་ཏན་དུ་མི་སྒོམ་པར་ཡོན་ཏན་ལ་
ཡོན་ཏན་དུ་སོམས་ཤིག་དང་། དེས་ཁྱོད་ལ་ཕན་ནམ་མི་ཕན་ཞིག་ལྟ་
གསུངས་པ་ཞིག་རྨིས་ནས། གཉིད་སད་པ་དང་རྨི་ལམ་དེར་བརྟགས་པས་
དེ་ཙ་ན་གཏོད་པ་ཙམ་མི་འདུག་པ་སྟེ་སྐབས་དེར་སེམས་ལ་ཅང་མ་ཤོར་བ་
ལ་ཕྱི་ཕྱིར་ཏེ་རྗེས་སུ་འདང་བརྒྱབ་ཚེ་ཆོས་དེ་ལས་ཆེ་བ་སྟེ་རྩ་ཆེན་པོ་ཞིག་
129



མ་བྱུང་གསུངས་སོ། །དེ་བས་བླ་མ་ལ་ཡིད་ཆེས་ན་གདམས་ངག་ནོར་བ་
ཡིན་ཡང་བྱིན་རླབས་འབྱུང་བ་ནི། སྔར་བུ་ཞིག་གིས་རང་གི་མ་རྒན་མོ་ལ་
ཁྱི་ཡི་མཆེ་བ་ཞིག་འདི་ནི་དགྲ་བཅོམ་པ་ཞིག་གི་མཆེ་བ་ཡིན་ཞེས་བྱིན་པ་ལ།
མ་རྒན་མོས་མཆེ་བ་དེ་ཉིད་དགྲ་བཅོམ་པའི་མཆེ་བ་ཡིན་སྙམ་ནས་ཡིད་་་་་་
ཆེས་དང་དད་གུས་ཆེན་པོས་མཆོད་པ་བྱས་པས། དགྲ་བཅོམ་པའི་མཆེ་བ་
ལ་མཆོད་པ་བྱས་པའི་ཕན་ཡོན་ཐོབ་པ་ལྟ་བུ་ཡིན་གསུངས་སོ། །
འོ་ན་དེ་ལྟར་བླ་མ་ལ་ཡོན་ཏན་ཁོ་ནའི་ངོས་ནས་ལྟ་དགོས་པ་ཅི་ཞེ་ན།
དེའི་རྒྱུ་མཚན་སྟོན་པ་ལ། རྩ་བ་ལས། དགེ་བཤེས་སོ་སོ་སྐྱེ་བོས་བྱེད་
རིང་། །སྐྱོན་མེད་ནམ་ཡང་མེད་པས་དེའི་ཕྱིར། །དེ་ཡི་སྐྱོན་ལ་ནམ་ཡང་མི་
བལྟ། །རྟག་ཏུ་དེ་ཡི་ཡོན་ཏན་བསམ་བྱ། །དེ་ལྟ་ན་ནི་བྱིན་གྱི་རླབས་འཇུག །
དེ་ལས་བཟློག་ན་མི་འཕྲད་རྒྱུར་འགྱུར། །དེ་དྲུང་འགྲོ་ལའང་དུས་ཤེས་བྱ་
སྟེ། །དེ་བསྟེན་པ་ལ་གཅེས་པ་ཆེན་པོ། །དེ་ལྟ་ན་ནི་དོན་ཀུན་འགྲུབ་
འགྱུར། །དུས་མ་ཤེས་ན་འགལ་བ་ཆེར་འབྱུང་། །ཞེས་གསུངས་ཤིང་། དེ་
ཡང་སྐྱོན་གཏན་ནས་མེད་པ་སངས་རྒྱས་ཉག་ཅིག་ཁོ་ན་ཡིན་གྱི། སྐྱོན་
ཕྱོགས་རེས་ལ་གནས་པའི་འཕགས་པ་ལ་ཡང་ཡོད་པར་གསུངས་ལ། དེའི་
རྒྱུ་མཚན་ནི། ལས་འབྲས་ཕྲ་མོ་ལ་རྨོངས་པའི་རྨོངས་པ་དང་། དེ་བཞིན་
གཤེགས་པའི་གསང་བ་ཕྲ་མོ་ལ་རྨོངས་པའི་རྨོངས་པ་ས་བཅུ་བ་བའི་རྒྱུད་
ན་ཡང་ཡོད་དེ། བྱང་སེམས་ས་བཅུ་བས་ད་དུང་ཤེས་སྒྲིབ་ཕྲ་ཞིང་ཕྲ་བ་མ་
སྤངས་པའི་ཕྱིར་རོ། །དེ་ཡང་ཡོན་ཏན་སྣ་རེ་སོ་སོ་སྐྱེ་བོ་ལ་ཡང་ཡོད་པས།
130



.
.
སོ་སོ་སྐྱེ་བོ་ཉོན་མོངས་པའི་སྐྱོན་གྱི་རང་བཞིན་ཅན་ཡིན་ཕྱིར། དེས་བླ་མ་
བྱེད་རིང་ལ་སྐྱོན་གྱི་ངོས་ནས་བལྟར་ཡེ་མི་རུང་བ་སྟེ་སྐྱོན་གྱི་ངོས་ནས་་་་་་
གཏན་ནས་བལྟ་མི་རུང་པར། རྟག་ཏུའམ་དུས་རྣམ་ཀུན་ཏུ་ཡོན་ཏན་གྱི་
ངོས་ནས་བསམས་ན་བླ་མ་སོ་སོ་སྐྱེ་བོ་ཡིན་ཀྱང་དུས་གསུམ་སངས་རྒྱས་་་་་
ཐམས་ཅད་ཀྱིས་བྱིན་གྱིས་བརླབ་ཆོག་ཆོག་ཡིན་གསུངས། དེ་ལྟར་མ་བྱས་
པར་རྟག་ཏུའམ་དུས་རྣམ་ཀུན་ཏུ་སྐྱོན་ཤ་སྟག་ལ་བྱ་ར་སྟེ་སོ་སྲུང་མཁན་་་་་
ལྟར་ལྟ་རྟོག་བྱས་ན་བྱིན་རླབས་མི་ཐོབ་པར་མ་ཟད་ཚེ་རབས་ཐམས་ཅད་
དུ་བླ་མ་དང་མི་འཕྲད་ལ། ཚེ་འདི་ཉིད་ལ་ཡང་མཛེ་ནད་དང་། ཁྲག་ཏུ་
སྐྱུགས་པ། སྙིང་རླུང་སོགས་མི་འདོད་པ་སྣ་ཚོགས་འབྱུང་བས་ན་ཡོན་ཏན་
གྱི་ངོས་ནས་བལྟ་ཞིང་བསྟེན་པ་གལ་ཆེ་གསུངས། དེ་ལྟར་བསྟེན་པའི་དུས་
སུ་ཡང་། དུས་དང་ཚད་རན་པ་དང་རིགས་པ་ཤེས་པ་ཞིག་གལ་ཆེ་སྟེ། ཆོས་
ཀྱང་སྐབས་སུ་བབ་པ་སྟེ་སློབ་མ་རང་གི་རྒྱུད་ཚོད་དང་རན་ཞིང་འཚམ་པ།
ཐུགས་རྣལ་དུ་ ཕབ་པ་སྟེ་ཐུགས་མི་བྲེལ་ཞིང་ཁོམ་ལོང་ཡོད་པའི་དུས་སུ་ཞུ་
དགོས་པ་ཡིན་ལ། དེ་ལྟར་མ་བྱས་ན། ཆོས་མི་ཐོབ་པའི་སྟེང་དུ་བཀའ་
བཀྱོན་ལ་ཡང་རེག་དགོས་པ་ཡོད་དེ། སྟོན་པ་ཀུ་ཤུ་ར་བ་བུ་ཚན་གཉིས་ཏེ་
ཁུ་བོ་དང་དབོན་པོ་གཉིས་ཀྱིས་ཕྱི་ཕྱག་འབུལ་བར་བྱོན་པ་དང༌། དགེ་
བཤེས་པོ་ཏོ་བ་བྲག་རྒྱབ་ཞེས་བྱ་བའི་ཡུལ་དུ་དཔེ་ཆ་དབྱེ་བསལ་བྱེད་པ་སྟེ་
ཆོས་དབྱེ་ཞིང་དགར་ནས་ཐུགས་བྲེལ་ཏེ་འདུག་པ་ལ། གདིང་བ་བཏིང་།
ནས་ཕྱག་བྱས་པ་ལ། ངའི་སྦ་འཁར་དེ་ཁྱེར་ཤོག་དང་། རྐང་གཉིས་མཆོག་
131



གྱུར་ཏེ་སངས་རྒྱས་ལ་ཕྱག་འཚལ་ལོ་ཞེས་ཕྱག་འཚལ་འདི་གཉིས་ཀྱིས་རྐང་
གཉིས་མཆོག་གྱུར་ཏེ་སངས་རྒྱས་བྲེལ་ལམ་མ་བྲེལ་ལོང་ཡོད་མེད་ལ་མི་བལྟ་
བར་ཕྱག་འབུལ་ལམ་ཞེས་གསུངས་ནས་རྒྱབ་ཏུ་བེར་ཀ་སྟེ་དབྱུག་པས་་་་་་
བརྒྱབ་པ་དེ་ཡང་དུས་མ་ཤེས་པ་ཡིན་གསུངས། ཡང་དུས་ཤེས་པས་དོན་
གྲུབ་པ་དང་དུས་མ་ཤེས་པས་དོན་མ་གྲུབ་པ་ནི། ཉན་ཐོས་ཆེན་པོ་བཅུ་
དྲུག་གི་ནང་ཚན་འཕགས་པ་གང་བོའི་གཏམ་རྒྱུད་ལྟ་བུ་སྟེ། དེ་ཡང་ཕ་
གཅིག་ལ་བུ་བཞི་ཡོད་པའི་ཆུང་ཤོས་ནི་འཕགས་པ་གང་བོ་ཡིན་པ་ལ། ལན་
ཞིག་ཕ་འཆི་བའི་དུས་ན། ཕ་ན་རེ། བུ་རྣམས་ལ་ཤིང་མགལ་བ་སྟེ་ཤིང་དུམ་
བུ་རེ་རེ་ཁྱེར་ཤོག་ལ་མེ་ཐོངས་ཤིག་ཟེར། བུ་རྣམས་ཀྱིས་དེ་ལྟར་བྱས་པས་
མེ་ཆེན་པོ་འབར་བ་ལ། ཕ་ན་རེ། རེས་ཤིང་མགལ་རེ་རེ་སོ་སོར་ཁྱེར་ཅིག་
ཟེར། དེ་ལྟར་བྱས་པས་མེ་དེ་ཤི་བས། ཕ་ན་རེ། འོ་བུ་ཚོ་སྟེ་ངེད་ཀྱི་བུ་
རྣམས་ཞེས་བོས་ནས། ཤིང་ཚོ་སྟེ་ཤིང་རྣམས་ལྷན་ཅིག་ཏུ་བསགས་ན་མེ་
ཡོད་ལ་སོ་སོར་ཁྱེར་ན་མེ་ཤི་བ་བཞིན་དུ་ཁྱེད་རང་སྤུན་རྣམས་མཐུན་ན་་་་་
ལེགས་པར་འགྱུར་རོ། །སོ་སོར་སོང་ན་མེ་ཤི་བ་དང་འདྲའོ་ཞེས་ཁ་ཆེམས་
བཞག་ཅིང་། ཡང་བུ་ཆེ་ཐག་སྟེ་བུ་ཆེ་ཤོས་ལ་ལྐོག་ཏུ། ཁྱེད་ཚོ་ཡེ་མ་འབྲལ་
ཏེ་ཁྱེད་སྤུན་རྣམས་གཏན་ནས་ཁ་མ་འབྲལ་ཅིག གལ་ཏེ་འབྲལ་ན་ཡང་
ཁྱོད་གང་པོ་དང་གཉིས་མ་འབྲལ་ཅིག འདི་བསོད་ནམས་ལས་གྲུབ་སྟེ་
བསོད་ནམས་ལས་སྐྱེས་པ་ཞིག་འདུག་ཟེར་ནས་ཕ་ཤི་བ་དང་། བུ་རྣམས་
ཀྱིས་ཕའི་ཤིད་དེ་དགེ་རྩའི་ཆོས་བསྒྲུབས་རྗེས་སུ། ངེད་ཚོ་ཚོང་བྱེད་དགོས་
132



ཟེར་ནས་སྤུན་ཆུང་ཤོས་གང་པོ་གཞིས་ལ་བཞག་ནས། ཕུ་བོ་གསུམ་བྱེས་སུ་
སྟེ་ལམ་ཐག་རིང་བར་ཚོང་ལ་སོང་བ་ན། མནའ་མ་རྣམས་ཀྱི་རྒྱགས་དང་
གོས་ཏེ་ཟས་གོས་གང་པོས་བྱིན་པ་ལས། མནའ་མ་ཆེ་ཤོས་དུས་ལ་མཁས་
པས། ཤ་ཁ་ར་སྟེ་ཀ་རའི་སྒོ་ཕྱེ་ཙ་ན་བུ་ཆུང་རྣམས་སློང་དུ་བཏང་བས་བྱིན་
ནས་བྱུང་ལ། དེ་ནས་རས་ཕྲ་མོ་སྟེ་རས་ཐགས་བཟང་བའི་སྒོ་ཕྱེ་བའི་དུས་
སུ་སློང་དུ་བཏང་བས་བྱིན་ནས་བྱུང་། དེ་ཡང་མནའ་མ་གཞན་གཉིས་དུས་
ལ་མི་མཁས་པས་འགྲན་སེམས་ཀྱིས་སློང་དུ་བཏང་བས། ཤ་ཁ་རའི་སྒོ་
བརྒྱབ་ནས་བུ་རམ་གྱི་སྒོ་ཕྱེ་བ་དང་ཕྲད་ནས་བུ་རམ་སྙིམ་པ་བཀང་ནས་་་་
བཏང་ཞིང་། དེ་ནས་ཡང་རས་སློང་དུ་བཏང་བས། རས་སྦོམ་པོ་སྟེ་རས་
ཐགས་མི་བཟང་བའི་སྒོ་ཕྱེ་བ་དང་ཕྲད་ནས་སྦོམ་པོ་བྱིན་པས་མ་དགའ་སྟེ་
འཁང་བའམ་བསྐུང་ར་བྱས་ཟེར། ཁོང་རྣམས་ཕྱིར་འོངས་པའི་དུས་སུ་ཆུང་
མ་རྣམས་ལ་གང་པོ་བྱམས་སམ་དྲིས་པས། མནའ་མ་ཆུང་ཤོས་གཉིས་ཀྱིས་
གང་པོས་ཉེ་རིང་བྱས་པས་ནོར་རྣམས་བགོས་ཤིག་ཟེར་ནས། ནུ་བོ་གཉིས་
ཆུང་མའི་དབང་དུ་སོང་སྟེ། ནོར་བགོས་ཏེ་བྱེས་ཀྱི་ནོར་རམ་ཚོང་ཟོང་གི་
ནོར་རྣམས་ཕུང་བོ་གཅིག་ཏུ་བྱས། གཞིའི་ནོར་ཕུང་པོ་གཅིག་ཏུ་བྱས། གང་
པོ་ཡང་མགོ་གཅིག་སྟེ་སྐལ་གཅིག་ཏུ་བྱས་ནས། ཕུ་བོ་ལ་ནོར་རྣམས་བགོས་
ཟིན་པས་རང་གི་ནོར་སྐལ་ལོངས་ཟེར། འོ་ན་གང་པོའི་ནོར་སྐལ་ག་རེ་བྱས་
པས། གང་པོ་ཉིད་ཀྱང་སྐལ་བར་བཅུག་ན་སྟེ་སྐལ་གྲལ་དུ་བཞག་ཚེ་ང་ལ་
ནོར་སྐལ་ཅི་ཐོབ་འོང་ཟེར་ཏེ། ཁྱོད་རང་ནོར་སྐལ་དང་གང་པོ་གཉིས་ལས་
133



གང་རུང་ཞིག་འདོམས་ཤིག་ཟེར་བ་ལ། ཕུ་བོས་གང་པོ་བདམས་པས་
ལེགས་པ་ཞིག་བྱུང་སྟེ། སྐབས་དེར་མི་ཞིག་གིས་ཤིང་མི་ཉོའམ་ཟེར་བ་ལ།
གང་པོས་བལྟས་པས་གསེབ་ན་ཙན་དན་གོར་ཤི་སྟེ་བ་གླང་མགོ་ཞེས་ཙན་་་
དན་དཀར་པོ་ཁྱད་པར་ཅན་ཞིག་ཡོད་པ་མཐོང་བས། ཤིང་ཁུར་དེ་ཉོས་
ནས་སླར་བཙོངས་པས་ཙན་དན་དེའི་རིན་གྱིས་ཡོ་བྱད་སོགས་དངོས་པོ་་་་་
མང་པོ་ཞིག་ཁུགས་པར་གྱུར། དེ་ནས་ཕུ་བོས་ཕྱིའི་རྒྱ་མཚོ་ལ་ཙན་དན་
འདོན་དུ་ཕྱིན་པས། ཙན་དན་སྲུང་བའི་གནོད་སྦྱིན་མི་མ་ཡིན་རྣམས་ཀྱིས་
ཚོར་ནས་གྲུ་སྦུབ་པ་སྟེ་གྲུ་ཁ་ལོ་བསྒྱུར་ནས་ཙན་དན་འཕྲོག་པར་བྱེད་རྩིས་
ཡོད་པའི་ཚུལ་འཕགས་པ་གང་པོས་མཁྱེན་ནས་རྫུ་འཕྲུལ་གྱིས་གྲུའི་ཁར་་་་་
བྱོན་པའི་གཏམ་རྒྱུད་ལྟ་བུ་སྟེ། མནའ་མ་གཉིས་པོ་དུས་མ་ཤེས་པའི་སྐྱོན་
ཡིན་གསུངས། དེ་བས་ན་དུས་ཤེས་པ་སྟེ་བླ་མ་བསྟེན་པའི་དུས་ཤེས་པ་གལ་
ཆེ། དེ་ཡང་དགེ་བཤེས་དོལ་པས། ཕུ་ཆུང་བ་ལ་བླ་མ་བསྟེན་ཚུལ་ཞུས་པས།
དགེ་བཤེས་པའི་ཞལ་ནས། བླ་མ་བསྟེན་པའི་དུས་ན་དགེ་བའི་བཤེས་
གཉེན་གྱི་རྒྱན་དུ་འགྱུར་བར་བྱའི་ཁུར་དུ་འདུག་པར་མི་བྱ་གསུངས། དེའི་
དོན་ནི་དཔེར་ན་རྒྱན་བཟང་བོ་བཏགས་པའི་མི་དེ་རྒྱན་ཆ་ཇི་འདྲ་ལྕི་ཡང་
སྐྱོ་བར་མི་འགྱུར་བར་རྒྱུན་ཡོད་པ་དེ་སྲིད་དུ་དགའ་བར་འགྱུར་བ་བཞིན་
དུ། བླ་མའི་དྲུང་ན་འདུག་པའི་དུས་སུ། བླ་མ་དེ་དགྱེས་པར་བྱ་ཡི། སྐྱོ་བར་
འགྱུར་བར་མི་བྱ་གསུངས། ཁུར་ཚ་སྟེ་ཁུར་བོ་ནི་དབང་མེད་དུ་ཁུར་བ་ལས་
དབང་ཡོད་ན་དགའ་བ་མ་ཡིན་གྱི་མྱུར་དུ་མེད་ན་རུང་སྙམ་པ་བཞིན་དུ།
134



བླ་མའི་ཐུགས་དང་མི་མཐུན་པས་དེ་ལྟར་འགྱུར་ཏེ། དགེ་བཤེས་སྟོན་པ་
དགེ་བཤེས་ཕུ་ཆུང་བ་ལ་སོགས་པ་འཁོར་ཉུང་རབས་ཤིག་དང་ལྷན་ཅིག་ཏུ་
སྐུ་མཚམས་བཅད་ནས་བཞུགས་པའི་དུས་སུ། རྒྱུས་སྟོན་ཀེ་བུ་ཞེས་བྱ་བའི་
བཙུན་པ་ཞིག་སྟེ་དང་ཐོག་བཙུན་པའམ་རབ་བྱུང་བ་ཡིན་པ་ཕྱིས་སུ་བཙུན་
པའམ་རབ་བྱུང་བ་མ་བྱས་པར་དགེ་བསྙེན་བྱས་པ་ཞིག་དེ་གར་འོངས་ནས་
ཕྱག་རྟེན་ནམ་མཇལ་རྟེན་དུ་གསེར་ཞོ་ཕྱེད་ཙམ་ཕུལ་ནས་ཆོས་དང་རྒྱགས་
ཏེ་ཟ་མ་གཉིས་ཀ་ཞུ་ཟེར་བ་ལ། དགེ་བཤེས་སྟོན་པས་ཅང་མ་གསུངས་པར་
ཞལ་རོག་བཞུགས་སྐད། དགེ་བཤེས་ཕུ་ཆུང་བས་ངེད་ཀྱི་དགེ་བཤེས་ད་ལྟ་
སྐུ་ཁམས་བདེ་བར་བཞུགས་པ་དེ་གལ་ཏེ་མ་བདེ་བར་གྱུར་ན་ཁྱོད་ཀྱི་ལན་
པ་ཡིན་ནོ་ཞེས་བཀའ་བཀྱོན་གནང་བ་ལྟ་བུའོ། །དེ་བས་ན་བླ་མ་གནས་
སྐབས་སུ་སྐུ་མི་བདེ་བར་གྱུར་ན་ཡང་ཚན་ཅིག་དྲུང་དུ་སོང་ནས་ཐུགས་་་་་
སུན་བྱེད་པའི་རིགས་ཡོད་དེ། བླ་མ་སྐྱོ་བར་གྱུར་པ་ན་མཚོ་དང་པདྨ་བཞིན་
དུ་སྟེ་མཚོ་གནས་ཚེ་མེ་ཏོག་པདྨ་ངང་གིས་རྒྱས་འགྲོ་བ་བཞིན་དུ་བླ་མའི་་་་
ཐུགས་དགྱེས་པར་བྱེད་དགོས་པ་ཡིན། ཚྭ་དང་ཚྭ་རྐྱལ་ལྟར་བྱས་པ་སྟེ་ཚྭ་
ཉིད་རྐྱལ་བར་བཅུག་ཚེ་ཚྭ་ཡང་ཞུ་བར་འགྱུར་ལ་རྐྱལ་བ་ཡང་རལ་བར་་་་་
འགྱུར་བས་ཚྭ་དང་ཚྭ་རྐྱལ་ལྟར་བྱས་པས་མི་འོང་། བུང་བ་དང་རྟེའུའི་ཕྲུ་
གུ་བཞིན་དུ་བྱེད་དགོས་པ་ཡིན། ཁྱི་ཁུ་དང་བྱང་བའི་གཡག་རྒན་ལྟར་བྱས་
པས་མི་འོང་གསུངས་སོ། །
འོ་ན་དེ་ཙམ་དུ་བླ་མ་ཅི་མཉེས་སུ་བྱེད་དགོས་པ་ཅི་ཞེ་ན། རྩ་བ་ལས།
135



ཀུན་གྱི་ཡོན་ཏན་བླ་མར་རག་ལས། །རང་སངས་རྒྱས་ཀྱང་ཆོས་མཆོག་མན་
ཆད། །བླ་མ་ལ་བརྟེན་དེ་ཡི་ཕྱིར་ན། ཐབས་ཚུལ་ཀུན་གྱིས་བླ་མ་མཉེས་བྱ། །
རྙེད་དང་བཀུར་སྟིས་དང་པོར་འདྲིས་བྱེད། འདྲིས་ནས་ཚོགས་གསོག་ཞིང་
གི་དམ་པ། །དགོས་པ་དེ་གཉིས་ཡོད་པས་དེ་བྱའི། །རྣལ་མར་མཉེས་བྱེད་
བཀའ་བཞིན་སྒྲུབ་པ། །བཀུར་སྟིས་མཉེས་ལ་སྒྲུབ་པས་མིན་ན། །དེ་ལ་བླ་མ་
དག་ཀྱང་མི་བཏུབ། །ཅེས་གསུངས་ཤིང་། དེ་ཡང་ལས་དང་པོ་བ་ནས་
སངས་རྒྱས་ཀྱི་སའི་བར་གྱི་ཡོན་ཏན་རྣམས་བླ་མ་ལ་རག་མ་ལས་པ་མེད་་་་་
གསུངས་པ་ཡང་། ། སྤྱིར་ཡོན་ཏན་གང་ཡིན་ཡང་ཐོག་མར་བསླབ་སྦྱང་ལ་
བརྟེན་ནས་ཤེས་དགོས་པ་ལས་མ་བསླབས་མ་སྦྱངས་པར་ཤེས་མི་ཐུབ་ལ།
དེ་ཡང་བསླབ་སྦྱང་བྱ་བ་ལ་ཅི་ནས་ཀྱང་བླ་མ་ཞིག་བསྟེན་དགོས་ལ། ཁྱད་
པར་དུ་ཐེག་པ་ཆེན་པོའི་ཆོས་དེ་བྱིན་རླབས་ལ་རག་ལས་པས། གལ་ཏེ་བླ་
མའི་བྱིན་རླབས་འཇུག་པ་མེད་ན་ཐེག་པ་ཆེན་པོའི་ཆོས་ལ་ཐོས་བསམ་སྒོམ་
པ་གང་བྱས་ཀྱང་རྣལ་དུ་འགྲོ་བ་མི་འོང་གསུངས་སོ། །དེ་ཡང་ཡོན་ཏན་
ཐམས་ཅད་བླ་མ་ལ་བསྟེན་ཅིང་རག་ལས་པ་ཡིན་ན། འོ་ན་རང་སངས་རྒྱས་
ཏེ་རང་རྒྱལ་དགྲ་བཅོམ་པ་ལྟ་བུ་སངས་རྒྱས་མེད་པའི་འཇིག་རྟེན་དུ་བྱོན་་་་་
ཅིང་སློབ་དཔོན་མེད་པར་རང་གི་བྱང་ཆུབ་བརྙེས་པར་བཤད་པ་ཅི་ཡིན་་་་་
སྙམ་ན། དེ་ཡང་དབང་བོ་རབ་ཡིན་ན་སྦྱོར་ལམ་བཟོད་པ་འབྲིང་མན་ཆད་
དང་། དབང་པོ་འབྲིང་ཡིན་ན་ཆོས་མཆོག་མན་ཆད་དུ་བླ་མ་ལ་བསྟེན་ནས་
མཁས་པར་བྱ་བའི་གནས་ལུང་ཆོས་སྡེ་སྣོད་གསུམ་རྣམས་ལ་སྦྱངས་པར་་་་་
136



བྱས་ནས། འཆི་ཁར་བདག་སངས་རྒྱས་མེད་པའི་ཞིང་དུ་སྐྱེས་ནས་རང་གི་
བྱང་ཆུབ་བརྙེས་པར་གྱུར་ཅིག་ཅེས་སྨོན་ལམ་བཏབ་པའི་མཐུས། དེར་སྐྱེས་
ནས་སྔོན་རང་གི་གོམས་པར་བྱས་པའི་བག་ཆགས་སད་པས་རྟེན་འབྲེལ་་་
ཡན་ལག་བཅུ་གཉིས་ཀྱི་དོན་རྣམས་རྟོགས་པས་རང་གི་བྱང་ཆུབ་བརྙེས་པ་
ཡིན་གྱི། ཁོང་རང་གིས་བར་དེར་འབུར་འཚངས་ཏེ་རྒྱུ་མེད་རྐྱེན་མེད་དུ་
འབུར་ཏེ་འཚངས་ནས་འོང་བ་བཞིན་དུ་དེ་འདྲའི་འབྲས་བུ་ཐོབ་པ་མ་ཡིན་
གསུངས་སོ། །དེ་བས་ན་བླ་མ་ཅི་མཉེས་བྱ། མཉེས་པའི་ཐབས་ཚུལ་ཡང་
མང་སྟེ། ངས་དགེ་བཤེས་སྙུག་རུམ་པའི་གཟིམ་ཁང་ལ་གྲོགས་པ་སྟེ་འཇིམ་
འབག་ཅིག་དགོས་པར་འདུག་པས་འཇག་མ་ཁུར་ཅིག་བརྔས་ནས་ཕུལ་་་་་
བས་ནོན་ཏར་ཏེ་ཐུགས་ཤིན་ཏུ་མཉེས་གསུངས། སྤྱིར་མཉེས་པའི་སྒོ་མང་
ཡང་མདོར་བསྡུས་ན། བཅོམ་ལྡན་འདས་བྱམས་པས་གསུངས་པའི་མདོ་སྡེ་
རྒྱན་ལས། རྙེད་པ་བཀུར་སྟི་དག་དང་རིམ་གྲོ་དང༌། །སྒྲུབ་པའི་སྒོ་ནས་
བཤེས་གཉེན་བསྟེན་པར་བྱ། །ཞེས་པ་སྟེ། དེ་ཡང་རབ་བཀའ་བཞིན་
སྒྲུབ་པའི་མཆོད་པ་ཡིན་ལ། སྐབས་འདིའི་བཀའ་ནི་བླང་དོར་ཏེ་སྡིག་
སྤོང་དགེ་སྒྲུབ་ཀྱི་རྣམ་གཞག་བསྟན་པའི་བཀའ་འམ་གསུང་ལ་གོ་དགོས།
འབྲིང་རིམ་གྲོ་སྟེ་ཞབས་ཕྱི། ཐ་མ་ལུས་ངག་གི་བསྙེན་བཀུར་ཡིན་ལ། དེ་
ཡང་ཟང་ཟིང་གི་བསྙེན་བཀུར་ནི་དགོས་པ་གཉིས་ཀྱི་ཆེད་དུ་བྱེད་པ་ཡིན་
ཏེ། རང་སྤོབས་པ་བསྐྱེད་པའི་ཡན་ལག་ཏུ་འདྲིས་པར་བྱ་བའི་ཕྱིར་དང་
ཚོགས་བསག་པའི་ཕྱིར་རོ། །དེ་ཡང་དགེ་བཤེས་པོ་ཏོ་བའི་ཞལ་ནས།
137



བསྙེན་བཀུར་བག་རེ་སྟེ་ཅུང་ཟད་རེ་བྱས་པ་དང་མ་བྱས་པ་གཉིས་འགྲོ་་་་་
ལུགས་རང་མི་འདྲ་བར་འོང་བར་འདུག་གསུངས་པས་ན། འདྲིས་ཤིང་
སྤོབས་པ་བསྐྱེད་པའི་ཡན་ལག་དང་། ཡང་དམ་པའི་ཆོས་ལ་སྒྲུབ་པ་གཤའ་
མ་སྟེ་རྣམ་དག་བྱེད་པ་ཡང་བསོད་ནམས་བསགས་པ་ལས་འབྱུང་བས་་་་་་
བསོད་ནམས་བསག་པའི་ཞིང་དམ་པའམ་མཆོག་ཏུ་གྱུར་པ་ནི་བླ་མ་ཡིན་ཏེ།
སྟོན་པ་བཅོམ་ལྡན་གྱི་བཀའ་དཔལ་གསང་བ་འདུས་པའི་རྒྱུད་ལས་དུས་་་
གསུམ་གྱི་སངས་རྒྱས་ཐམས་ཅད་ལ་བསྙེན་བཀུར་བྱས་པ་བས། བླ་མའི་བ་
སྤུའི་བུ་ག་གཅིག་ལ་བསྙེན་བཀུར་བྱས་པ་བསོད་ནམས་ཆེ་བར་གསུངས་
སོ། །དེ་བས་ན་སློབ་མའི་ངོས་ནས་དགོས་པ་དེ་གཉིས་ཡོད་པས་ཟང་ཟིང་
གི་བསྙེན་བཀུར་བྱེད་པ་ཡིན་ལ། བླ་མའི་ངོས་ནས་ནི་བཀའ་བཞིན་སྒྲུབ་
པས་མཉེས་པ་ཞིག་དགོས་པ་ཡིན་ཏེ། པོ་ཏོ་བའི་ཞལ་ནས། ངེད་ད་ལྟ་
འདོད་པས་གཏི་ལུམ་པ་སྟེ་འདོད་ཆགས་ལ་སོགས་ཉོན་མོངས་པའི་གཞན་
དབང་དུ་སོང་ཞིང་བཟི་བར་གྱུར་པ་དང་འདྲ་བའི་དུས་ན་སློབ་མ་རྣམས་་་
བཀའ་བཞིན་སྒྲུབ་པ་བྱེད་པ་ལ་དགའ་བར་འདུག་ན་འཕགས་པ་རྣམས་ལ་
བཀའ་བཞིན་སྒྲུབ་ན་ལེགས་པ་ལྟ་སྨོས་ཀྱང་ཅི་དགོས་གསུངས་པ་ལྟ་བུ་སྟེ།
ཆོས་ནས་ཀྱང་སྟེ། སྐྱེས་རབས་སོ་བཞི་བ་ལས་ཀྱང་། ཕན་པར་སྨྲས(བླ་
མས་ཆོས་གསུངས་པ》ལ་མཆོད་པ་བྱེད་པ་ནི། །བསྒོ་བའི( བླང་དོར་བསྟན་
པ)ཚིག་བཞིན་ཉམས་སུ་ལེན་པ་ཡིན། །ཞེས་གསུངས་པ་ལྟར་རོ། །དེ་ལྟ་མ་
ཡིན་པར་སློབ་མས་བཀའ་བཞིན་སྒྲུབ་པ་སྟེ་སྤང་བླང་མ་ནོར་བར་སྒྲུབ་པ་
138



ལ་ཅིར་ཡང་མི་སེམས་ཤིང་མི་བརྩི་བར། ཟང་ཟིང་སྟེ་རྒྱུ་ནོར་ལོངས་སྤྱོད་
སོགས་འབུལ་བ་ལ་ཐུགས་མཉེས་ཏེ་འཛུམ་ལམ་གྱིས་འགྲོ་བ་དེ་བླ་མར་མི་་་་
བཏུབ་པ་སྟེ་རྣམ་གྲོལ་སྒྲུབ་པའི་བླ་མར་མི་རུང་གསུངས་སོ། །
དེ་བས་ན་ཐེག་པ་ཆེན་པོའི་བླ་མ་ནི་རྙེད་པ་དང་བཀུར་སྟི་ལ་མི་་་་་་་
གཟིགས་པར། བྱང་ཆུབ་ཀྱི་སེམས་དང་ལྡན་པ་ཞིག་ཡིན་པས། དེ་ཡི་དབང་
དུ་བྱས་ནས་གསུངས་པ་ནི། རྩ་བ་ལས། ཐེག་ཆུང་སྡེ་སྣོད་གསུམ་ནི་ཤེས་
ན། །བྱང་སེམས་མི་ལྡན་ཁྱིམ་པ་ལས་ཀྱང་། །མཉན་རུང་གསུང་སྟེ་དེ་ཡང་
དོཀའ་ན། །ཆེན་པོའི་སྡེ་སྣོད་ཤེས་པར་གྱུར་ཀྱང་། །བྱང་སེམས་མི་ལྡན་ཀུན་
ལ་མི་རུང་། །མཉན་ཡང་དེ་ལ་ཡོན་ཏན་མི་འབྱུང༌། །ཐེག་ཆེན་བྱིན་གྱི་
རླབས་ལ་རག་ལས། །ཁ་ཅིག་ལ་ནི་སྤོབས་པ་བཞི་ལྡན། །གང་ལས་བྱུང་ཡང་
གུས་པས་མཉན་གསུངས། །གང་ཟག་སྐྱོན་གྱིས་ཆོས་ལ་མི་གོས། །དེ་དང་སྔ་
མ་དག་ལ་འགལ་མེད། །དེ་ནི་ཡ་ཚད་སོང་བ་ཀུན་ལ། །སངས་རྒྱས་འདུ་
ཤེས་སྐྱེ་ན་དེ་ཡིན། །མ་སྦྱངས་སྔ་མ་བཞིན་དེ་འགལ་མེད། །ཅེས་གསུངས་
ཤིང་། དེ་ཡང་དགེ་བཤེས་པོ་ཏོ་བ་སྦྲགས་ན་བཞུགས་པའི་དུས་སུ་ཐེག་པ་
ཆུང་ངུ་སྟེ་ཐེག་དམན་གྱི་སྡེ་སྣོད་གསུམ་ཤེས་ན་བླ་མ་ཁྱིམ་པ་ལས་ཀྱང་སློབ་
མ་དགེ་སློང་གིས་ཀྱང་མཉན་དུ་རུང་ཞེས་ཇོ་བོ་རྗེས་གསུངས། ཕུ་ཆུང་བའི་
ཞལ་ནས། སྒྲ་དང་ཚད་མ་སྙན་ངག་ལ་སོགས་ཕྱི་རོལ་པ་ལས་ཀྱང་མཉན་དུ་
རུང་བས། དེར་ནང་བ་རྣམས་ཀྱིས་མཐོང་ན་མི་མཛེས་པས་ཇོ་བོ་ཉིད་ཀྱིས་
ཕྱི་རོལ་པའི་མདུན་ནས་ཡོལ་བས་བར་བཅད་ཅིང་གསང་བའི་ཚུལ་གྱིས་་་་
139



ཉན་པ་ཡིན་གསུངས། ་ ་ འདུལ་བ་སྡོམ་པ་མེད་ཀྱང་ཤེས་ན་མཉན་དུ་རུང་
བར་བདེ་བྱེད་ཀྱི་གཏམ་རྒྱུད་ཀྱིས་ཤེས་པ་ཡིན་གསུངས་པ། སྤྱིར་ཆོས་
འ དུལ་བ་འཆད་མཁན་གྱི་རྒྱུད་ན་སྡོམ་པ་མེད་ཚེ་འདུལ་བའི་ཆོས་གསུང་་་་་
ཡང་མི་ཆོག་ལ་དེ་ལས་འདུལ་བའི་ཆོས་མཉན་ཡང་མི་རུང་བར་གསུངས་ལ།
དམིགས་བསལ་དུ་གལ་ཏེ་འདུལ་བའི་གཞུང་ཤེས་ཤིང་མཁས་ན་རུང་བར་
གསུངས་པ་རང་གི་མ་བསད་པས་ཕམ་པའི་རྩ་ལྟུང་བྱུང་བ་དགེ་སློང་བདེ་་་
བྱེད་ལྟ་བུ་སྟེ། དགེ་སློང་བདེ་བྱེད་ཀྱིས་རང་གི་མ་བསད་པས་ཕམ་པ་བྱུང་
སྟེ་དགེ་འདུན་གྱི་གནས་དེ་ནས་ཕྱིར་ཕྱུང་བ་ལ། རང་གི་ཆ་རྒྱུས་མི་ཤེས་པའི་
གནས་གཞན་དུ་སོང་ནས་དགེ་སློང་ལ་སོགས་པའི་སྡོམ་པ་འབོགས་པ་དང་།
འདུལ་བའི་ཆོས་གསུངས་པ་བཅས་ཀྱི་སྒོ་ནས་བསྟན་པ་ལ་ཕན་པའི་བྱ་བ་
རྒྱ་ཆེན་མཛད་པ་ལ། མ་བསད་པའི་སྡིག་སྒྲིབ་ཀྱང་དག་ནས་ཚེ་རབས་ཕྱི་མ་
ལ་དམྱལ་བའི་ཡུལ་དུ་དར་གཅིག་གནས་ནས་དེ་མ་ཐག་ཏུ་འཕོས་ཏེ་ལྷ་་་་
སྐྱེས་ཤིང་རིམ་གྱིས་བདེན་པ་མཐོང་བར་གསུངས་ལ། དེ་ཡང་བཤེས་སྤྲིང་
ལས། གང་ཞིག་སྔོན་ཆད་བག་མེད་གྱུར་པ་ལ། །ཕྱིས་ནས་བག་དང་ལྡན་
པར་གྱུར་དེ་ཡང༌། །ཟླ་བ་སྤྲིན་བྲལ་ལྟ་བུར་རྣམ་མཛེས་ཏེ། །དགའ་བོ་སོར་
འཕྲེང་མཐོང་ལྡན( མ་སྐྱེས་དགྲ) བདེ་བྱེད་བཞིན། །ཞེས་གསུངས་པ་ལྟར་
རོ། །དེ་ཡང་འདིར་འདུལ་བའི་ཆོས་འཆད་པ་ལ་སྡོམ་པ་མེད་ཀྱང་ཤེས་ན་
མཉན་དུ་རུང་ཞེས་པ། དང་པོར་དགེ་སློང་གི་སྡོམ་པ་མནོས་ཏེ་ཕྱིས་སུ་སྡོམ་
པ་སྲུང་མ་ཐུབ་པར་ཕུལ་བ་དང་ཡང་ན་ཉམས་པའི་གང་ཟག་གིས་འདུལ་
140



བ་ཤེས་ན་འཆད་ཅིང་དེ་ལས་མཉན་དུ་རུང་ཞེས་པ་ལས། ་སྡོམ་པ་གཏན་
ནས་མ་བླངས་པ་ཁྱིམ་པ་མཚན་ཉིད་པ་ལྟ་བུ་ལས་རུང་ཞེས་པའི་དོན་མ་་་་
ཡིན་ནོ། །དེ་ཡང་བཀའ་གདམས་པའི་དགེ་བཤེས་སྒོམ་པ་རིན་ཆེན་འབར་
ཉིད་ཀྱིས་དགེ་ཚུལ་གྱི་སློབ་དཔོན་སྟོན་པ་རྒྱལ་བའི་བླ་མ་ཞེས་བྱ་བ་འདུལ་
བ་ལ་ཤིན་ཏུ་མཁས་པ་ཞིག་ཡོད་པ་ལ། ཕྱིས་སུ་ཁྱིམ་དུ་བབས་ཀྱང་སྒོམ་པ་
དེས་མདོ་རྩ་བ་ཉན་དུ་ཕྱིན་པའི་གཏམ་རྒྱུད་ཀྱང་ཡོད་པར་གསུངས། དགེ་
བཤེས་པོ་ཏོ་བའི་ཞལ་ནས། སློབ་དཔོན་འདུལ་བ་འཛིན་པ་བྱ་དེ་ཕོ་སྟེ་ཁྱིམ་
གྱི་བྱ་ཕོ་དང་འདྲ་བ་ཞིག་ལ། སློབ་མ་ཡང་དེ་འདྲ་བ་ཞིག་ལས་མི་ཡོང་བ་སྟེ་
སློབ་དཔོན་ཇི་འདྲ་བ་ལས་སློབ་མ་ཡང་དེ་འདྲ་ཙམ་ལས་མི་འོང་བར་་་་་་་་
གསུངས་ཏེ། ཁྱུ་མཆོག(གླང་ཆེན）འགྲོ་བ་དྲང་ངམ་ཡོ་བ་བཞིན། །རྗེས་སུ་
འགྲོ་བའི་བ་རྣམས(གླང་ཆེན་དེའི་ཕྲུ་གུ)དོགས་མེད་པར། །འཁྲུལ་བ་མེད་
པར་རྗེས་སུ་འབྲངས་པ་ལྟར། །འབངས་ཀྱང་དེ་བཞིན་རྒྱལ་བོའི་རྗེས་
འབྲང་བས། །དེ་ཡང་མཉན་དུ་རུང་བ་དཀའ་བར་འདུག་ན་ཐེག་པ་ཆེན་པོ་
ལྟ་ཅི་སྨོས་གསུངས། དེ་ཡང་ཡི་གེའི་སློབ་དཔོན་མཁས་མི་མཁས་ལ་ཡང་
སློབ་མ་མཁས་མི་མཁས་ཀྱི་ཁྱད་པར་ཆེན་པོ་ཡོད་དེ། དཔེར་ན། ཡི་གེའི་རི་
མོའམ་ཡིག་གཟུགས་ཙམ་སློབ་པ་ལ་ཡང་སློབ་དཔོན་གྱིས་བྲིས་པའི་ཡིག་་་་་
གཟུགས་ཡག་ཚེ་སློབ་མའི་ཡིག་གཟུགས་ཀྱང་ཡག་ལ། སློབ་དཔོན་གྱིས་བྲིས་
པའི་ཡིག་གཟུགས་མ་ཡག་ཚེ་སློབ་མའི་ཡིག་གཟུགས་ཀྱང་ཡག་པོ་མི་འོང་ན་
དམ་པའི་ཆོས་ལྟ་ཅི་སྨོས་གསུངས། དེ་བས་ན་ཐེག་པ་ཆེན་པོའི་ཆོས་ནི་ཐེག་
141



པ་ཆེན་པོའི་སེམས་ཡོད་པ་སྟེ་བྱང་ཆུབ་ཀྱི་སེམས་དང་ལྡན་པ་ཞིག་ལ་་་་་་་
མཉན་དགོས་པ་ལས། ཚིག་བཤད་པ་ལ་མཁས་པས་མི་ཆོག་གསུངས། གལ་
ཏེ་བྱང་ཆུབ་ཀྱི་སེམས་དང་མི་ལྡན་པ་དེ་ལས་ཆོས་མཉན་ཚེ་ཚིག་ཙམ་གྱི་་་་་
དོན་ཤེས་ཀྱང་སློབ་མའི་རྒྱུད་ལ་བྱིན་རླབས་མི་འབྱུང་བར་གསུངས་ལ། དེ་
ཡང་ཐེག་པ་ཆེན་པོའི་ཆོས་འཆད་པའི་བླ་མའི་རྒྱུད་ལ་བྱང་ཆུབ་ཀྱི་སེམས་
མི་ལྡན་ཡང་། སློབ་མའི་ངོས་ནས་དེ་འདྲའི་བླ་མ་དེ་ལ་བྱང་ཆུབ་སེམས་
དཔའ་དངོས་སམ་སངས་རྒྱས་དངོས་ཡིན་པའི་འདུ་ཤེས་ཡོད་ཚེ་བྱིན་་་་་་་
རླབས་འཇུག་པའི་ཞིབ་ཆའང་རྟོགས་དགོས་སོ། །དེ་ལྟར་ཐེག་པ་ཆེན་པོའི་
ཆོས་བྱ་བ་བྱིན་རླབས་ལ་རག་ལས་པ་ཡིན་གསུངས་ལ། བྱིན་རླབས་ལ་རག་
ལས་པ་ཡིན་ཞེས་པ་ཡང་། གདུལ་བྱ་སློབ་མའི་རྒྱུད་འདུལ་ཐུབ་མིན་གྱི་སྒོ་
ནས་འཇོག་དགོས་སོ། །དེ་ཡང་རང་ཅག་ད་ལྟ་ཆོས་ཉན་པ་བས་ཀྱང་བཤད་
པ་ལ་རིངས་པའམ་བྲེལ་ཏེ་ཕན་སེམས་ཀྱིས་བཤད་པ་དཀའ་ཞེས་གསུངས་
པའི་སྐབས་འདིའི་ཕན་སེམས་ནི། སློབ་མས་གཞུང་ལུགས་སོགས་ཀྱི་དོན་
རྟོགས་པ་དང་། ཡང་ན་རྩོད་པ་སོགས་ལ་མཁས་པར་གྱུར་ན་སྙམ་པའི་བློ་
ཙམ་མ་ཡིན་པར། སློབ་མའི་རྒྱུད་དུལ་བ་དང༌། ལམ་སྣ་ཟིན་པ། བྱང་ཆུབ་
ཐོབ་ན་སྙམ་པའི་བློ་རྣམ་དག་དང་ལྡན་པ་ཞིག་ལ་གོ་དགོས་སོ། །དེ་ཡང་
ཤེས་ཀྱིས་ཁེ་འཚོལ་བ་སྟེ་རང་ལ་ཡོད་པའི་ཡོན་ཏན་གྱིས་རྙེད་པ་དང་་་་་་་་
བཀུར་སྟི། ཐོབ་དང་གོ་ས། མཁས་མིང་དང་སྙན་གྲགས་སོགས་འཚོལ་ཞིང་
དོན་དུ་གཉེར་བ་ནི་ཆོས་དང་མཐུན་པའི་ལས་མ་ཡིན་པར་མ་ཟད་ཕར་་་་་་
142



དེད་ན་ལོག་འཚོ་དང་ཆོས་སྤོང་གི་ལས་རླབས་ཆེན་ཏེ་རྒྱ་ཆེན་པོ་གསོག་་་་་་
པའི་ཉེན་ཀྱང་ཡོད་པར་གསུངས་ལ། རང་ལ་ནང་སྣུམ་པ་སྟེ་རང་རྒྱུད་
བཏུལ་ཞིང་སྨིན་པ་ཞིག་བྱུང་ན་གཞན་ལའང་ཕན་ཐོགས་པ་ཞིག་འོང་བ་་་་
ཡིན་གསུངས། དེ་ལྟར་ཐེག་པ་ཆེན་པོའི་ཆོས་ཉན་པ་ཤེས་པས་མི་ཆོག་པར་
བྱང་ཆུབ་ཀྱི་སེམས་དང་ལྡན་པ་ཞིག་ཅིས་ཀྱང་དགོས་ན། གསང་བ་བསམ་
གྱིས་མི་ཁྱབ་པའི་མདོ་ལས་སྤོབས་པ་བཞི་དང་ལྡན་ན་གདོལ་བ་སྟེ་བཤན་
པ་དང་གད་སྙིགས་པའམ། བྲན་ནམ། ཁྱི་ཞིག་གི་ཁ་ནས་བྱུང་བ་ལ་ཡང་
མཉན་པར་གསུངས་པ་དང་། ཡང་ལྷག་པའི་བསམ་པ་བསྐུལ་བའི་མདོ་
ལས། བྱམས་པ་རྒྱུ་བཞིས་སངས་རྒྱས་ཐམས་ཅད་ཀྱིས་གསུངས་པའི་སྤོབས་
པར་རིག་པར་བྱ་སྟེ། བཞི་གང་ཞེ་ན། སྤོབས་པ་དོན་དང་ལྡན་པ་དང་།
ཆོས་དང་ལྡན་པ་དང༌། མྱ་ངན་ལས་འདས་པའི་ཕན་ཡོན་སྟོན་པ་དང་།
འཁོར་བའི་ཉེས་དམིགས་སྟོན་པར་བྱེད་པའི་སྤོབས་པ་དེ་ལ་རིགས་ཀྱི་་་་་་་
བུའམ་རིགས་ཀྱི་བུ་མོ་གང་དག་གིས་སངས་རྒྱས་སུ་འདུ་ཤེས་བསྐྱེད་པར་་་་་
བྱའོ། །སྟོན་པར་འདུ་ཤེས་བསྐྱེད་དེ་དམ་པའི་ཆོས་མཉན་པར་བྱའོ་ཞེས་
གསུངས་པ་དང་། ཡང་སློབ་དཔོན་ཐོགས་མེད་ཀྱིས་ཀྱང་བྱང་ཆུབ་སེམས་
དཔའི་ས་ནས། གང་ཟག་གི་ཉེས་པས་ཆོས་ལ་མི་གོས་པས། ཚུལ་ཁྲིམས་
འཆལ་བ་ལ་ཡང་མཉན་དུ་རུང་བར་གསུངས་པ་དང་འགལ་ལོ་ཞེ་ན། དེ་ལ་
འགལ་བ་མེད་དེ། སྤོབས་པ་བཞི་དང་ལྡན་པ་དེ་ལ་བྱང་ཆུབ་ཀྱི་སེམས་ཡོད་
པ་ཡིན་པའི་ཕྱིར་དང༌། དེ་མེད་ཀྱང་གང་ཟག་གི་སྐྱོན་གྱིས་མི་གོས་པར་
143



གསུངས་པ་དེ་ཡང་རང་བློ་སྣ་ཡ་ཚད་དུ་སོང་བ་སྟེ་སློབ་མ་དག་སྣང་ལྡན་་་་་
ཞིང་བླ་མ་ཀུན་ལ་སངས་རྒྱས་དངོས་ཀྱི་འདུ་ཤེས་དང་ལྡན་ཚེ་དགེ་བཤེས་་་
གསང་ཕུ་བ་དང་གཞོན་ནུ་ནོར་བཟང་ལྟར་བླ་མ་ཀུན་ལ་མ་དད་པ་མེད་་་་་
པར་སངས་རྒྱས་ཀྱི་འདུ་ཤེས་སྐྱེ་ན་དེ་ལྟར་ཡིན་ལ། ། འོ་སྐོལ་ལྟ་བུ་བློ་མ་
སྦྱངས་པས་བླ་མ་ལ་སྐྱོན་དུ་མཐོང་ཞིང་མ་དད་པ་སྐྱེ་བའི་རིང་ལ། ཆོས་ལ་
གང་ཟག་གི་སྐྱོན་གྱིས་གོས་པར་འགྱུར་བས་ན། བླ་མ་འདམ་དགོས་པ་སྔར་
གསུངས་པ་བཞིན་དུ་ཡིན་པས་དེ་གཉིས་ཅི་འགལ་གསུངས་སོ། །
འོ་ན་དེ་ལྟར་བྱིན་རླབས་འབྱུང་བ་ལ་བླ་མ་མཚན་ཉིད་དང་ལྡན་ལ། །
སློབ་མ་རང་ལ་ནུས་པ་ཡོད་པ་ཉིད་ཀྱིས་ཆོག་གི་བླ་མ་དེ་མཉེས་པ་ཞིག་རང་
ཡན་ལག་ཏུ་མི་དགོས་སམ་སྙམ་ན་དགོས་པར་སྟོན་པ་ནི། རྩ་བ་ལས། བུདྷ་
ཛ་ལས་ཞུས་པའི་སྐབས་སུ། །རཏྣ་བྷ་དྲའི་གཏམ་རྒྱུད་དྲངས་ནས། །ཐེག་པ་
ཆེན་པོ་ཀུན་གྱི་ལུགས་ནི། །བླ་མ་མཉེས་ལས་བྱུང་བས་གལ་ཆེ། །བླ་མ་ཤིན་
ཏུ་དགྱེས་པར་གྱུར་པས། །ཅི་ཡང་རུང་བས་དོན་ཆེན་ཉིད་འགྱུར། །དེ་ལས་
བཟློག་པས་ཚང་བར་གསུངས་ཀྱང་། །དེ་ལ་བྱིན་རླབས་གང་ཡང་མི་
འབྱུང༌། །དེ་ཕྱིར་འབད་པ་ཀུན་གྱིས་མཉེས་བྱ། །རང་གི་གུས་པ་རྒྱུན་མི་
འཆད་ཅིང༌། །འབད་པས་དེ་མཉེས་བྱ་ལ་ཞུགས་ན། །བླ་མས་ཐུགས་ཀྱིས་
སྤང ས་པར་གྱུར་ཀྱང་། །ཚེ་འདིར་བྱིན་རླབས་མི་འབྱུང་འགྱུར་ཡང་། །ཕྱིས་
དུས་བླ་མས་མི་ཕོངས་ཆོས་ཉིད། །ལས་རྣམས་ཆུད་མི་ཟ་བ་ཡིན་ཕྱིར། །ཞེས་
གསུངས་ཤིང༌། དེ་ཡང་དགེ་བཤེས་པོ་ཏོ་བ་སྦྲགས་ན་བཞུགས་པའི་དུས་སུ།
1 44
མ་༥，



སླ་རའི་སྟོན་པ་སྟེ་དགེ་བཤེས་སངས་རྒྱས་འབར་བྱ་བས་དོན་འདི་ཞུས་པའི་
ལན་དུ། བྱིན་རླབས་འབྱུང་བ་ལ་རང་གི་དད་གུས་དང་བླ་མ་མཉེས་པ་
གཉིས་ཀ་འཛོམ་དགོས་ལ། རང་གིས་དད་གུས་བྱས་ཀྱང་བླ་མ་ཐུགས་མ་
མཉེས་ན་ཚེ་འདི་ལ་བྱིན་རླབས་མི་འབྱུང་ཡང་། ཚེ་རབས་ཕྱི་མ་ལ་བླ་མ་
དང་མཇལ་བའི་རྒྱུར་འགྱུར་བར་གསུངས་ཏེ། ། བླ་མ་དགྱེས་པའི་སྒོ་ནས་
མན་ངག་བྱིན་ན་ངེས་པར་འགྲུབ་པར་འགྱུར་བ་ནི། ལོ་ཙཱ་བ་རིན་ཆེན་
བཟང་བོ་ལ་སློབ་མ་ཞིག་གིས་ལྷག་པའི་ལྷ་ཞིག་གི་སྒྲུབ་ཐབས་ཞུས་པས།
མན་ངག་ཅག་གེ་བ་སྟེ་དཔྱིས་ཕྱིན་པའམ་ཆ་ཚང་བ་ཞིག་བསླབས་ན། འདི་
ཙམ་བསྒྲུབས་ན་དོན་འདི་ལྟ་བུ་འགྲུབ་ཀྱིས་གསུངས་ནས། སློབ་མ་དེས་
བསྒྲུབས་པ་ལ་ཅི་ཡང་མ་བྱུང་ནས་ལོ་ཙཱ་བ་ལ་ཞུས་པས། དེ་ཇི་ལྟར་སོང་
ངས་ནི་དགའ་བཞིན་དུ་བྱིན་པ་ཡིན་ན། ཁྱོད་རང་གི་ཆོ་ག་མ་ཚང་བ་མིན་
ནམ་གསུངས་ནས་ཁྲུས་མ་བྱས་བྱས་པས། འོ་ན་ཁྲུས་གྱིས་ལ་སྒྲུབས་
གསུངས་ནས། དེ་ལྟར་བྱས་པས་དངོས་གྲུབ་ཐོབ་ཅིང་གྲུབ་པ་ལྟ་བུ་སྟེ། དེ་
བས་ན་ཐེག་པ་ཆེན་པོ་གསང་སྔགས་དང་ཕ་རོལ་ཏུ་ཕྱིན་པ་གང་གི་སྒྲུབ་པ་
བྱེད་ཀྱང་། བླ་མ་མཉེས་པའི་སྒོ་ནས་གདམས་ངག་གསུངས་པ་ཞིག་དགོས་
ཏེ། བླ་མ་དགྱེས་ལས་བྱུང་བ་ཡི། །མན་ངག་བདུད་རྩི་བཅུད་ཀྱི་ལེན། །བྱ་བ་
ཡིན། གདམས་ངག་ཐོབ་པ་ཙམ་གྱིས་མི་ཆོག་བླ་མའི་ཐུགས་དགྱེས་པར་
གྱུར་ན་གདམས་ངག་ཅི་ཡང་རུང་བའམ་ཡང་ན་མཉེས་པའི་སྒོ་ཅི་ཡང་རུང་
བས་དོན་ཆེན་པོ་འགྲུབ་པ་ནི། རིགས་བཟང་བོ་བྲམ་ཟེའུ་བུ་ཞིག་གིས།
1 45



སློབ་དཔོན་རིགས་ངན་པ་ཞིག་ལ་གུས་པ་བྱས་པས་དངོས་གྲུབ་ལྔ་སོར་ཆུད་
པ་སྟེ་ཐོབ་པ་ལྟ་བུ་དང་། དེ་ཡང་ཇོ་བོས་སློབ་མ་རྗེས་སུ་འཛིན་པའི་ཆེད་དུ་
བྱིས་པ་ཆུང་ངུ་ལྟར་གནས་ཁང་ཐམས་ཅད་དུ་ཀ་ཏི་ས་ར་སྟེ་ཕྱི་ས་ཆུང་ངུ་་་
མང་པོས་བཀང་བར་བྱས་པས། འབྲོམ་སྟོན་པས་མ་དད་པ་མ་སྐྱེས་པར་
ལེགས་པར་ཕྱགས་པས་ཇོ་བོའི་ཐུགས་དགྱེས་པར་གྱུར་པས་བྱ་རྒོད་ཀྱི་ཉིན་
ལམ་བཅོ་བརྒྱད་ཚུན་གྱི་གཞན་གྱི་སེམས་ཤེས་པའི་མངོན་ཤེས་སྐྱེས་པར་་་་་
གྱུར་པའི་རྣམ་ཐར་ལྟ་བུ་ཡིན། ནཱ་རོ་པའི་གཏམ་རྒྱུད་ལྟ་བུ་ཡང་ཡིན་ནོ། །
དེ་ཡང་བླ་མ་ཐུགས་མི་དགྱེས་བཞིན་དུ་མན་ངག་བྱིན་ཡང་མི་ཕན་གྱི་སྟེང་
དུ་ད་དུང་གནོད་པར་འགྱུར་ཏེ། དགེ་བཤེས་པོ་ཏོ་བ་ལ་སློབ་མ་ཞིག་གིས་
གང་ཉིད་ཀྱི་ཐུགས་མི་དགྱེས་བཞིན་དུ་ཇོ་བོ་མི་གཡོ་བའི་སྒྲུབ་ཐབས་ཞུས་་་
པས་ཆེར་མ་ལོན་པའམ་དུས་ཡུན་མ་འགྱངས་པར་ཤི་བས། དགེ་བཤེས་ཕུ་
ཆུང་བའི་ཞལ་ནས། དེ་ནི་བླ་མ་ཐུགས་མི་དགྱེས་བཞིན་དུ་སྒྲུབ་ཐབས་ཞུས་
པ་དེ་ཁོ་ནས་ལན་སྙམ་གསུངས་སྐད། དེ་བས་ན་ཆོས་ཀྱི་དཔེ་ཚེ་ཀུན་མ་
ཞུས་པར་ཐབས་ཀྱིས་འཐོབ་པར་བྱེད་པ་དང་། བརྐུས་པ་ལ་སོགས་པས་
འཐོབ་པར་བྱེད་པ་དེས་ཕན་མི་ཐོགས་ཀྱི་སྟེང་དུ་སྐྱེ་བ་ཐམས་ཅད་དུ་ཆོས་
དང་མི་འཕྲད་པའི་ལས་གསོག་པར་འགྲོ་ཉེན་ཡོད་དེ། དགེ་བཤེས་ཡ་གད་
པའི་ཞལ་ནས། ངའི་དཔེ་ཆ་འདི་ལ་ཡང་བརྐུས་ནས་བྲིས་པ་ཞིག་ཀྱང་ཡོད་
པས། ཁྱེད་ཚོས་དཔེ་ཆ་དེར་མ་ཕྱི་བྱས་ནས་བྲིར་མི་རུང་གསུངས་པ་ལ།
ཅིག་གིས་ན་རེ། ཁྱོད་དེ་ལ་དུར་རྒྱགས་གྱིས་ཞེས་པ་སྟེ་འཆི་ཁའི་ལམ་ཟས་
146



སུ་གྱིས་ཤིག་ཟེར་ལོ་གསུངས་ནས། དཔེ་ངན་པ་ཞིག་ཀྱང་གསུངས། དེ་ཡང་
དགེ་བཤེས་སྟོན་པ་ལ་ཅིག་གིས་ཆོས་ཤིག་གཡར་ཏེ་བྲིས་གཏོད་པའི་དུས་སུ།
ངན་བུས་བྲིས་ནས་ཀྱང་བདོག་ཞུས་པས། འོ་ན་དེ་གཞན་ཞིག་ལ་བྱིན་ལ་ད་
ང་ལ་ཞུས་ལ་ཅིག་བྲིས་གསུང་སྐད། དེ་བས་ན་བླ་མ་ཅི་མཉེས་བྱ་གསུངས་
སོ། །འོ་ན་རང་གི་དད་གུས་ཀྱིས་མཉེས་པར་བྱ་བ་ལ་འབད་པ་བྱས་ཀྱང་
མཐོང་སྣང་འཛོལ་བ་སྟེ་ལྟ་ཚུལ་ནོར་བའམ། གཞན་གྱི་ཕྲ་མའི་སྐྱོན་ལྟ་བུས་
བླ་མའི་ཐུགས་མ་མཉེས་པར་ཐུགས་ཀྱིས་སྤངས་པར་གྱུར་ན་དད་གུས་བྱས་
པ་དོན་མེད་དམ་སྙམ་ན། དོན་ཡོད་དེ། ཚེ་འདི་ལ་བྱིན་རླབས་མི་འབྱུང་
ཡང་། ཚེ་རབས་ཕྱི་མ་ལ་བླ་མ་དེའམ་དེ་ཡང་མཉམ་པའམ། ཡང་ན་དེ་ལས་
ཀྱང་ལྷག་པའི་བླ་མ་ཡིས་མི་ཕོངས་པར་འཛིན་པ་ཆོས་ཉིད་ཡིན་ཏེ། དད་
གུས་བྱས་པའི་ལས་དེ་བསྐལ་བ་བརྒྱར་ཡང་ཆུད་མི་ཟ་བར་གསུངས་ཏེ།
མདོ་ལས། ལུས་ཅན་རྣམས་ཀྱི་ལས་རྣམས་ནི། །བསྐལ་བ་བརྒྱར་ཡང་ཆུད་
མི་ཟ། །ཚོགས་ཤིང་དུས་ལ་བབ་པ་དང་། །འབྲས་བུ་སྨིན་པ་ཉིད་དུ་
འགྱུར། །ཞེས་གསུངས་པའི་ཕྱིར་རོ། །ཆ་ལ་ཞེས་པ་སྟེ་ཕྱོགས་གཅིག་ལ་སྡིག་
པ་ཞིག་ལ་དཔོན་སློབ་ཕྲ་མས་འབྱེད་པ་ལས་སྡིག་པ་ཆེ་བ་མེད་གསུངས་
སོ། །
གལ་ཏེ་ཐེག་པ་ཆེན་པོའི་ཆོས་བྱིན་རླབས་ལ་རག་ལས་ལ་བྱིན་རླབས་
བླ་མ་ལ་རག་ལས་པས། བླ་མ་ལ་བྱིན་རླབས་མེད་ན་དད་གུས་བྱས་པས་མི་
ཕན་ནམ་སྙམ་ན། ཕན་པར་སྟོན་པ་ནི། རྩ་བ་ལས། བཏུས་པའི་དབུ་ཡི་
147



བྱས་གཟོའི་སུ། །བྱས་གཟོ་མེད་ཅིང་ཡིད་མ་ཆེས་ན། །འཇམ་དཔལ་སྤྱན་
རས་གཟིགས་དངོས་བྱོན་ཡང་། །དེ་ཡི་དོན་དུ་ཅི་ཡང་མི་འགྱུར། །དེ་ལ་
ཡིད་ཆེས་གུས་ཤིང་བྱས་གཟོ། །ཡོན་ཏན་རྫོགས་པའི་བླ་མ་མིན་ཡང་། །དེ་
ལ་དེ་ཡི་བྱིན་གྱི་རླབས་འབྱུང༌། །དེ་བས་ཡིད་ཆེས་བྱས་གཟོ་གལ་ཆེ། །ཞེས་
གསུངས་ཤིང་། དེ་ཡང་དགེ་བཤེས་པོ་ཏོ་བས་བསླབ་པ་ཀུན་ལས་བཏུས་
པའི་དབུའི་རྒྱ་སྐད་ཀླད་དུ་སྨོས་པའི་དགོས་པ་ལ། སཾ་སྐྲ་ཏའི་ལྷའི་སྐད་ལ་
བག་ཆགས་འཇོག་ཅིང་རྒྱུད་ལ་བྱིན་རླབས་འབྱུང་བ་དང༌། བསྟན་བཅོས་
ཁུངས་བཙུན་པར་སྟོན་པ། བྱས་པ་ཤེས་ཤིང་དྲིན་དུ་གཟོ་བ་བསྟན་པ་ལས་
བྱས་པ་ཤེས་ཤིང་དྲིན་དུ་གཟོ་བའི་སྐབས་སུ་འདི་གསུངས་ཏེ། བྱིན་རླབས་
བླ་མ་གཅིག་པུ་ལ་རག་ལས་པ་མ་ཡིན་པར་དད་གུས་ལ་རག་ལས་ལ། བླ་མ་
མཚན་ཉིད་དང་ལྡན་ཞིང་། རང་ལ་དད་གུས་ཡོད་ཚེ་ནམ་ཡང་བྱིན་རླབས་
འབྱུང་བ་རྟེན་འབྲེལ་མི་བསླུ་བའི་ཆོས་ཉིད་ཡིན། གལ་ཏེ་རང་ལ་བྱས་པ་
དྲིན་དུ་གཟོ་བའི་དད་གུས་དང་། གདམས་ངག་ལ་ཡིད་ཆེས་པ་མེད་ན། བླ་
མ་བྱིན་རླབས་ཆེ་ཞིང་བཟང་བ་འཇམ་དཔལ་དང་སྤྱན་རས་གཟིགས་་
སོགས་དངོས་སུ་བྱོན་ཡང་། དེའི་དོན་དུ་འགྱུར་བའི་བྱིན་རླབས་ཅིར་ཡང་
འབྱུང་བར་མི་འགྱུར་ལ། དེས་ན་འཇམ་དཔལ་དང་སྤྱན་རས་གཟིགས་ལྟ་
བུའི་ཡོན་ཏན་རྫོགས་པའི་བླ་མ་ཁོ་ནར་མི་འདུག་ཀྱང་། རང་ལ་ཡོན་ཏན་
ཅན་དུ་ཡིད་ཆེས་པའི་དད་གུས་དང་བྱས་པ་དྲིན་དུ་གཟོ་བ་ཡོད་ན། བྱིན་
རླབས་ཇི་བཞིན་དུ་འབྱུང་སྟེ། དངོས་པོའི་གནས་ཚོད་ལ་དགྲ་བཅོམ་པ་མ་
1 48



ཡིན་པ་ལ་ཡིན་སྙམ་ནས་བསྙེན་བཀུར་བྱས་པས་དེའི་ཕན་ཡོན་ཇི་ལྟ་བ་་་་་
བཞིན་དུ་ཐོབ་པ་དང་། རྒན་མོས་ཁྱིའི་མཆེ་བ་ལ་དགྲ་བཅོམ་པའི་མཆེ་བ་
ཡིན་སྙམ་ནས་མཆོད་པ་བྱས་པས་འོད་ཟེར་བྱུང་བའི་གཏམ་རྒྱུད་དང་། །
ཡིད་ཆེས་པས་གདམས་ངག་ནོར་བ་ལས་ཀྱང་བྱིན་རླབས་བྱུང་བའི་གཏམ་
རྒྱུད་ཡོད་པས་ན། གདམས་ངག་ལ་ཡིད་ཆེས་པའི་དད་པ་དང༌། བླ་མ་ལ་
བཀའ་དྲིན་དྲན་པའི་སྒོ་ནས་གུས་པར་བྱ་བ་གལ་ཆེ་གསུངས་སོ།།
བྱིན་རླབས་ཆེ་ཆུང་དེ་བླ་མ་ལ་རག་མ་ལས། རང་གི་དད་གུས་ལ་རག་
ལས་པ་དེ་ལྟར་ཡིན་ན། བླ་མ་སུ་རུང་རུང་ལ་དད་པ་བྱས་ཏེ་ཆོས་མཉན་
ནམ་ཞེ་ན། དེ་ལྟར་མི་བྱ་བར་སྟོན་པ་ནི། རྩ་བ་ལས། བསླབ་བཏུས་ཆོས་
སྤོང་སྒྲིབ་པའི་སྐབས་སུ། །གཞན་གྱིས་འདུལ་བ་གཞན་གྱིས་མི་འདུལ། །
གང་ལ་དད་པ་དེ་ཡིས་དེ་འདུལ། །དེ་བས་རང་ཉིད་གང་ལ་མ་དད། །དེ་ལ་
དམ་ཆོས་མཉན་པར་མི་བྱ། །ཆོས་དང་ཆོས་སྨྲ་གཉིས་ཀར་མ་གུས། །དེ་ལས་
ཤེས་རབ་ཉམས་པའི་རྒྱུ་ཡིན། །དེ་བས་རང་ཉིད་གང་ཏིག་དེ་ལས། །
མཉན་བྱ་དེ་ཡིས་བྱིན་གྱི་རླབས་འཇུག །ཅེས་གསུངས་ཤིང་། དེ་ཡང་རྒྱལ་
སྲས་ཞི་བ་ལྷའི་བསླབ་པ་ཀུན་ལས་བཏུས་པའི་དམ་པའི་ཆོས་སྤོང་བའི་་་་་་
གནོད་པ་སྟོན་པའི་སྐབས་སུ། འཕགས་པ་རྣམ་པར་འཐག་པ་བསྡུས་པའི་
མདོ་ལས། ཆོས་སྨྲ་བ་ལ་བརྟེན་ནས་ཆོས་སྤོང་བ་ནི། ཆོས་སྨྲ་བ་ལ་སྤོབས་
པ་སྟེ་འདི་རྣམ་དཔྱོད་དང་མཁྱེན་རབ་ཡོད་དོ་ཞེས་སམ་མེད་དོ་ཞེས་བྱ་བ་
ལ་སོགས་པ་ཟེར་ན་ཆོས་སྤོང་ཡིན་ནོ། །ཞེས་པའི་སྐབས་སུ་དགེ་བཤེས་པོ་
149



ཏོ་བས་འདི་གསུངས་ཏེ། གཞན་གྱིས་འདུལ་ནུས་པ་གཞན་གྱིས་འདུལ་མི་
ནུས་པ་ཡང་ཡོད་པས་ཡོན་ཏན་དང་ཆེ་བཟང་གི་ཁ་ན་མེད། རང་གང་ལ་
དད་ཅིང་ཏིག་གིས་སམ་དད་པ་དང་མོས་པ་རྩེ་གཅིག་ཏུ་སོང་བ་དེ་དང་་་་
ལས་འབྲེལ་ཡོད་པ་ཡིན་པས་དེས་འདུལ་བར་འགྱུར་ཏེ། ཀུན་ཏུ་རྒྱུ་རབ་ཏུ་
བཟང་བོ་ཞེས་བྱ་བ་སངས་རྒྱས་མང་བོས་མ་ཐུལ་བ་འཕགས་པ་ཀུན་དགའ་
བོས་ཐུལ་ལ། རྒྱལ་བོ་མ་སྐྱེས་དགྲ་བཅོམ་ལྡན་འདས་ཀྱིས་མ་ཐུལ་བ་འཚོ་
བྱེད་གཞོན་ནུས་ཐུལ་ཞིང་། ཡང་ཁྱི་ར་སྟེ་རི་དྭགས་པ་ཚན་ཅིག་ཡ་གད་པ་
དང་ཕོ་བྲང་སྡིངས་པས་ཅི་ཡང་མ་བྱས་པར་ལྷན་ཅིག་ཏུ་བསྡད་པ་ཙམ་་་་་
གྱིས་ཐུལ་བ་སྟེ་དད་པ་སྐྱེས་པར་གྱུར། མགུ་སྟོན་ཡོན་བདག་མོའི་ཀློག་བྱེད་
པ་ལ་ཡོན་བདག་མོ་ན་རེ། ཇོ་བོ་དང་སྦྲགས་པ་ཅན་དུ་མི་འགྲོའམ་ཟེར་
བས་དེ་ལ་མཉན་པས་སྟོན་པ་ཞིག་བྱུང་ལོ།
དེ་བས་ན་བླ་མས་སློབ་མའི་སེམས་རྒྱུད་འདུལ་པའི་སྒོ་ཡང་བསམ་་་་་་
གྱིས་མི་ཁྱབ་སྟེ་བླ་མས་སློབ་མའི་སེམས་རྒྱུད་ཐུལ་བ་ལ་ཅིས་ནས་ཀྱང་་་་་་་
གཞུང་ལུགས་མང་པོ་ཞིག་འཆད་ཅིང་འཁྲིད་དགོས་པ་མ་ཡིན་པར་དེ་ལས་
གཞན་པའི་ཐབས་ཀྱི་སྒོ་སྣ་ཚོགས་ཡོད་དེ་དགེ་བཤེས་སྟོད་ལུང་པ་ཁ་རུ་བ་
ཞེས་བྱ་བའི་དགོན་པར་བགྲོ་གླེང་སྟེ་རྩོད་པ་བྱ་བར་ཕེབས་ཏེ། རྩོད་པའི་
སྒོ་ནས་ཕ་རོལ་བའི་སེམས་རྒྱུད་ཐུལ་བའི་གཏམ་རྒྱུད་གསུངས་ནས།
མཚན་ཉིད་པའི་སྟོན་ཆེན་ཏེ་མཚན་ཉིད་པའི་དགེ་བཤེས་ཆེན་མོ་ཞིག་ལ་་་་་
མཚོན་ན་དེ་ལས་ལྷག་པའི་བློ་འགྱུར་ཚབས་ཆེ་བ་སྟེ་བློ་སྐྱེད་ཆེན་པོ་རང་མ་
150
，
，，
，



བྱུང་བ་ཡིན་གསུངས་ལ། དེ་ཡང་ལས་འཕྲོ་མེད་ན་ཞེས་པ་སྟེ། གལ་ཏེ་
ཕན་ཚུན་ལ་ལས་འབྲེལ་མེད་ཚེ་སེམས་རྒྱུད་ཐུལ་བ་ལ་ཕན་མི་ཐོགས་ཏེ།
དགེ་བཤེས་པོ་ཏོ་བ་ཁ་རུ་དགོན་པར་བཞུགས་པའི་དུས་སུ་སློབ་མ་གཙང་
པ་ཞིག་གིས་ཆོས་ཤིག་ཞུ་ཟེར་བ་ལ། ཇོ་བོས་ཞལ་ཀྱལ་ཏེ་ཞལ་རྩེད་གནང་
བཞིན་དུ། ང་རང་ཡང་ཆོས་ཉམས་ནས་འདི་ལྟར་སོང་བ་ཞིག་ལ་ཆོས་ཅི་
འོང་གསུངས་པ་སྟེ་རང་ཉིད་ལ་ཡང་ཐོས་བསམ་སོགས་ཀྱི་ཆོས་མེད་པར་་་་་
འདི་ལྟར་འགྲོ་མཁན་ཞིག་ལ་ཆོས་གསུང་རྒྱུ་ཞིག་གང་ནས་ཡོད་ཅེས་་་་་་་་་
གསུངས་པས། སློབ་མ་གཙང་པ་དེས་ཕྱིར་ནན་ཏན་དུ་ཡང་ཡང་མ་ཞུས་
པར་ཁ་རོག་གེར་ཕྱིར་ལོག་ཅིང་། ཕྱིས་སུ་ད་དུང་ལྐོག་ཤེད་ན་ཞེས་པ་སྟེ་
ལྐོག་ནས་ཁོ་རང་ཆོས་ཞུས་པ་ལ། ཐོས་བསམ་སོགས་ཀྱི་ཆོས་མེད་ཟེར་བ་
དེ་བདེན་ངེས་ཏེ་ཇོ་བོ་དེ་ཉིད་ངག་མ་བསྡམས་པ་སྟེ་ཅི་བཤད་འདི་བཤད་
མེད་པ་ཞིག་འདུག་ཅེས་ལོག་རྟོག་སྐྱེས་པ་དེ་ཡང་། དགེ་བཤེས་པོ་ཏོ་བ་ལ་
ལུང་རྟོགས་ཀྱི་ཡོན་ཏན་མེད་པ་མ་ཡིན་པར་ཕན་ཚུན་ལས་འབྲེལ་མེད་པའི་
རྒྱུ་མཚན་གྱིས་སོ།།
ཡང་བཀའ་གདམས་པའི་དགེ་བཤེས་ཡེར་པའི་ཞང་བཙུན་ཞེས་བྱ་བ་
དགེ་བཤེས་སྤྱན་སྔ་བའི་དྲུང་དུ་བཞུགས་ཙ་ན། ཚལ་ཆུང་བ་ཞེས་བྱ་བའི་
ཡུལ་གྱི་གནས་བརྟན་ཀློག་མདའ་ཞེས་བྱ་བས་བདག་ལ་ཆོས་ཤིག་ཞུ་ཞེས་་་་་
ཞུས་པ་ལ། ཁོང་རང་ཉིད་ཀྱང་མི་ཤེས་པས་ཕྱིར་འདིར་དགེ་བཤེས་སྤྱན་སྔ་
བའི་དྲུང་དུ་འོངས་པ་ཡིན། ཞེས་གསུངས་པས་ཅིས་ཀྱང་ཞུ་ཟེར་བ་ལ།
151



སྤྱིར་ན་ཁོང་རང་ཉིད་ཀྱང་ཆོས་མི་ཤེས་ལ་གལ་ཏེ་ཤེས་ཀྱང་ཁྱོད་ལ་ཕན་མི་
ཐོགས་གསུངས་སོ། །དེ་ཡང་ཕན་མི་ཐོགས་པའི་རྒྱུ་མཚན་གང་ཡིན་ཞེ་ན།
ཆོས་ཐམས་ཅད་ཀྱི་གཞི་མ་སྐྱབས་སུ་འགྲོ་བ་ནས་འཆའ་དགོས་པ་སྟེ་སྐྱབས་
འགྲོ་རྒྱུད་ལ་སྐྱེས་ཤིང་ཡོད་པ་ནས་གཞི་བཅའ་དགོས་པ་ཡིན་ཞེས་པའོ། །དེ་
ཡང་སྐྱབས་འགྲོ་ལ་སྐྱེས་བུ་གསུམ་གྱི་སྐྱབས་འགྲོ་ཡོད་པ་ལས། མ་མཐའ་
ཡང་སྐྱེས་བུ་ཆུང་ངུའི་སྐྱབས་འགྲོ་རང་རྒྱུད་ལ་སྐྱེས་པའམ་ཡོད་པ་ཞིག་བྱ་་་་
དགོས་སོ། །དེ་ཡང་སྐྱེས་བུ་ཆུང་ངུའི་སྐྱབས་འགྲོ་རྒྱུད་ལ་སྐྱེས་པའམ་ཡོད་
པའི་ཚད་ཇི་འདྲ་ཡིན་ཞེ་ན། རང་ཉིད་ངན་སོང་གི་སྡུག་བསྔལ་ལ་ཤིན་ཏུ་
འཇིགས་ཤིང༌། འཇིགས་པ་དེ་ལས་སྐྱོབ་པའི་ནུས་པ་མཆོག་གསུམ་ལ་ཡོད་
པའི་ཡིད་ཆེས་ཀྱི་དད་པ་རྣལ་མ་ཡོད་པའི་རྒྱུ་གཉིས་དང་ལྡན་པ་ཞིག་་་་་་་
དགོས་ཏེ། དྲི་བ་ལྷག་བསམ་རབ་དཀར་གྱི་དྲིས་ལན་བློ་བཟང་བཞད་པའི་
སྒྲ་དབྱངས་ལས། སྐྱབས་འགྲོའི་ངོ་བོ་ཨི་ཐི་བ། །རང་ཉིད་ལྷག་པར་
འཇིགས་པ་དང་། །དཀོན་མཆོག་སྐྱོབ་པའི་ནུས་ལྡན་དུ། །ཤེས་ནས་བྱུང་
བའི་དད་པ་ལ། །ཟླ་མེད་བླ་མ་མཆོག་ཁྱེད་བཞེད། །ཅེས་གསུངས་སོ། །དེ་
ཡང་བཀའ་བརྒྱུད་པ་དང་བཀའ་གདམས་སྔ་ཕྱི་ཚོས་སྤོས་ཀྱི་མེས་རང་ལུས་
ལ་གསུར་བ་དང༌། མཚན་མོ་གྲང་ངར་ཆེ་དུས་སུ་ན་བཟའ་མ་མནབས་
པར་ཕྱི་རོལ་དུ་བཞུགས་ཏེ་ངན་འགྲོའི་སྡུག་བསྔལ་སྒོམ་པར་གསུངས་ལ།
དེ་ཇི་ལྟར་སྒོམ་པ་ཡིན་ཞེ་ན། ད་ལྟ་ང་ཚོས་རང་ལུས་ལ་སྤོས་ཀྱི་མེས་རེག་
པ་ཙམ་དང༌། གྲང་ངར་ཐེབས་པ་ཙམ་ལས་བྱུང་བའི་ཚ་གྲང་གི་སྡུག་
152



བསྔལ་འདི་འདྲ་ཙམ་ཡང་མི་བཟོད་ན། ཕྱིས་སུ་ཚ་དམྱལ་དང་གྲང་དམྱལ་
སོགས་ཀྱི་སྡུག་བསྔལ་ཆེན་པོ་བཟོད་གླགས་ག་ལ་ཡོད། དེ་འདྲ་རང་ཐོག་ཏུ་
བབ་ན་ཇི་ལྟར་བཟོད་སྙམ་པའི་སྒོ་ནས་སྐྱབས་འགྲོ་སྒོམ་པ་སོགས་ཀྱི་རྣམ་་་
ཐར་ཡོད་དོ། །དེ་བས་ངན་འགྲོའི་སྡུག་བསྔལ་བསམ་པ་ལ་ཐོག་མར་མདོ་སྡེ་
དྲན་པ་ཉེར་གཞག་ལྟ་བུ་རྒྱལ་བའི་བཀའ་དང་ལམ་རིམ་ཆེ་ཆུང་ལྟ་བུ་ལ་་་་་
མཇལ་ནས་ངན་སོང་གི་སྡུག་བསྔལ་ངོས་ཟིན་དགོས་ལ། ངན་སོང་གི་སྡུག་
བསྔལ་དེ་དག་མ་ཤེས་ན་ངན་འགྲོའི་སྡུག་བསྔལ་ལ་འཇིགས་པ་མི་སྐྱེ་ཞིང་།
དེ་མ་སྐྱེས་ན་འཇིགས་པ་ལས་སྐྱོབ་པའི་སྐྱབས་བཙལ་འདོད་ཀྱང་མི་སྐྱེ་ལ་
སྐྱབས་ཡུལ་གྱི་མཆོག་གསུམ་ལ་ཡིད་ཆེས་ཀྱི་དད་པ་རྣལ་མ་ཡང་མི་སྐྱེ་བ་་་་
ཡིན་ནོ། །དེ་ཡང་མཆོག་གསུམ་ལ་ཡིད་ཆེས་ཀྱི་དད་པ་རྣལ་མ་སྐྱེ་བར་བྱ་བ་
ལ་ཐོག་མར་སངས་རྒྱས་དཀོན་མཆོག་གི་ཡོན་ཏན་ཤེས་དགོས་ལ། སངས་
རྒྱས་དཀོན་མཆོག་གི་ཡོན་ཏན་ཇི་བཞིན་གསལ་བོར་རྟོགས་ཤིང་ཤེས་པའི་
ཚེ་ན། སངས་རྒྱས་དཀོན་མཆོག་ལ་ཡིད་ཆེས་ཀྱི་དད་པ་རྣལ་མ་ངང་གིས་
སྐྱེ་བར་འགྱུར་ཞིང་། དེས་བསྟན་པའི་ཆོས་དང་། ཆོས་དེ་ཚུལ་བཞིན་དུ་
སྒྲུབ་པའི་དགེ་འདུན་ལ་ཡང་ཡིད་ཆེས་ཀྱི་དད་པ་ངང་གིས་སྐྱེ་བར་འགྱུར་
རོ། །དེ་བས་ང་ཚོ་དགེ་ལྡན་པ་ཚང་གིས་གཞུང་ལུགས་ཀྱི་ཐོག་མར་ཚད་
མའི་གཞུང་ལ་སྦྱངས་པ་དེ་ཡང་། རིག་རྩལ་སྐྱེད་པའི་ཆེད་ཙམ་མ་ཡིན་
པར་བདག་ཅག་གི་སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་
ཏུ་རྟོགས་པར་བྱ་བའི་ཆེད་དུ་ཡིན་ནོ། །དེ་ལྟར་ཚད་མའི་གཞུང་ལ་སྦྱངས་
153



ནས་སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཡིན་པ་དང་།
དེས་བསྟན་པའི་ལུང་རྟོགས་ཀྱི་ཆོས་དེ་ཡང་ཐར་འདོད་རྣམས་ཀྱི་འཇུག་་་་
ངོགས་བླ་ན་མེད་པ་ཡིན་པའི་ངེས་པ་རྙེད་ཚེ། ཚད་མའི་གཞུང་ལ་སྦྱངས་
པའི་དགོས་པ་དང་འབྲས་བུ་གྲུབ་པ་ཡིན་ལ། དེ་འདྲའི་ངེས་པ་མ་རྙེད་
པར་བཤད་ཤེས་རྩོད་ཤེས་ཙམ་གྱིས་ཚད་མའི་གཞུང་ལ་སྦྱངས་པའི་འབྲས་
བུ་མ་གྲུབ་པ་རྟོགས་དགོས་སོ། །
དེ་ཡང་ནང་བ་པ་ཡིན་མིན་གྱི་ཁྱད་པར་ཡང་སྐྱབས་འགྲོ་རྒྱུད་ལྡན་་་་་་
ཡིན་མིན་གྱི་ཐོག་ནས་འཇོག་པ་ཡིན་ལ། སྐྱབས་འགྲོ་རྒྱུད་ལ་ལྡན་ཅིང་ཡོད་
ན་ནང་བ་པ་ཡིན་ལ། མེད་ན་ནང་བ་པ་མ་ཡིན་ནོ། །དེ་ཡང་སྐྱབས་འགྲོ་
རྒྱུད་ལ་ལྡན་ཅིང་ཡོད་པ་ཙམ་གྱིས་མི་ཆོག་པར་རྐྱེན་ཇི་འདྲ་ཞིག་རང་ཐོག་
ཏུ་བབས་ཀྱང་མཆོག་གསུམ་ལ་ཡིད་ཆེས་ཀྱི་དད་པ་དེ་གཏན་ནས་མི་འདོར་
བ་ཞིག་དགོས་ཏེ། རིན་ཆེན་ཕྲེང་བ་ལས། འདུན་དང་ཞེ་སྡང་འཇིགས་པ་
དང༌། །རྨོངས་པས་གང་ཞིག་ཆོས་མི་འདའ། །དེ་ནི་དད་པ་ཅན་ཞེས་བྱ། །
ངེས་པར་ལེགས་པའི་སྣོད་མཆོག་ཡིན། །ཞེས་གསུངས་ཤིང་། འབྲོམ་སྟོན་
པས་སྐྱབས་འགྲོ་རྒྱུད་ལ་མེད་པའི་སྡེ་སྣོད་གསུམ་པ་བ་ཞིག་ལས་སྐྱབས་འགྲོ་
ལྡན་པའི་བླུན་པོ་རང་ག་བ་ཞིག་འདམ་ཞེས་གསུངས་པ་ལྟར་ཆོས་ཐམས་་་་
ཅད་ཀྱི་རྨང་གཞི་སྐྱབས་སུ་འགྲོ་བ་ནས་འཆའ་དགོས་ཞེས་གསུངས་པ་ཡིན།
དེ་ལྟར་ཆོས་ཐམས་ཅད་ཀྱི་གཞི་མ་སྐྱབས་སུ་འགྲོ་བ་ནས་འཚའ་དགོས་པ་་་་
ཡིན་པ་ལ། ཁྱོད་ཀྱིས་དཀོན་མཆོག་གསུམ་གྱི་རྟེན་ལ་ཅི་མ་བྱས་ཞེས་པ་སྟེ།
154



ཁྱོད་ཀྱིས་དགེ་འདུན་ལ་སྐུར་བ་འདེབས་པ་དང༌། སངས་རྒྱས་ཀྱི་སྐུ་བཤིག་
པ་ཆོས་སྤོང་སོགས་སྡིག་པ་ཅི་མ་བྱས་ཏེ་མ་བྱས་པ་མེད་དོ་ཞེས་བཀའ་་་་
བཀྱོན་གནང། འདི་ནི་གདམས་ངག་རུས་པ་ཅན་ཏེ་མཚང་ལ་རྒོལ་བ་
བཤེས་གཉེན་གྱི་མཆོག་དང་། མཚང་ཐོག་ཏུ་འབབ་པ་གདམས་ངག་གི་
མཆོག་ཅེས་གསུངས་པ་ལ། - ་ མ་དགའ་བར་འཁོན་དུ་བཟུང་ནས་ཡུས་
གསོལ་ཞེས་པ་སྟེ་ད་དུང་རང་བདེན་ཚུལ་བརྗོད་ལ། དེ་ཡང་གདམས་ངག་
རུས་པ་ཅན་ཏེ་གདམས་ངག་ཟབ་ཅིང་གནད་ལ་ཁེལ་བ་དེའི་དོན་གོ་བ་་་་་་
རྣམས་ཀྱིས་ཁྱོད་ཀྱིས་ཁྲོ་མི་ཐང་ཞེས་པ་ཁྲོ་མི་འོས། ཁྱོད་ལ་གདམས་ངག་
རུས་པ་ཅན་གཞན་དང་མི་མཚུངས་པ་ཞིག་གསུངས་འདུག་ཅེས་པ་ལ་ཡིད་
མ་ཆེས་ལ། དེ་ཡང་གདམས་ངག་ཁྱད་པར་ཅན་དེའི་དོན་མ་གོ་བ་རྣམས་
ཀྱིས་ཁྱེད་རང་མི་ལེགས་ཤིང་མི་འོས་པ་ཞིག་མ་བྱས་པས་ཁྱོད་ཀྱིས་དེ་སྐད་
ཟེར་བ་དེ་བདེན་ཞེས་པ་དེ་ལ་ཡིད་ཆེས་ནས། ཕྱིས་སུ་རྭ་སྒྲེང་དུ་འགྲོ་
འདོད་སྐྱེས་པ་ལ། ཇོ་བོ་དེ་ཉིད་རྭ་སྒྲེང་དགོན་པར་འདུག་ཟེར་ནས་སེམས་
གཏིང་ནས་མི་དགའ་བའི་ཞེ་འཁོན་འཛིན་པར་གྱུར་ཞེས་བརྗོད་ལ། དེ་ལྟ་
བུར་གྱུར་ཚེ་ཆོས་དང་ཆོས་སྨྲ་བ་གཉིས་ཀ་ལ་མ་གུས་པས་དེའི་རྣམ་སྨིན་ཚེ་
རབས་ཕྱི་མ་ལ་རྒྱལ་བའི་བཀའ་མེད་པའི་ཡུལ་ཏེ་རྒྱལ་བའི་བསྟན་པ་མི་་་་
དར་བའི་གནས་སུ་སྐྱེ་བར་འགྱུར་ཞིང་། ཤེས་རབ་ཉམས་པའི་རྒྱུ་སྟེ་ཤེས་
རབ་མ་སྐྱེས་པ་མི་སྐྱེ་ཞིང་སྐྱེས་པ་རྣམས་ཉམས་པར་འགྱུར་བའི་རྒྱུ་གསོག་
པ་ལས་མི་འོང་ལ། དེ་བས་ན་གང་ལ་དད་པ་རིགས་ཀྱི་ལྷ་སྟེ་རང་རང་གིས་
155



གང་ལ་དད་པའི་ལྷ་འམ་རང་ལ་ཐོབ་པའི་ལྷ་སྐལ་དེ་རང་གི་རིགས་ཀྱི་ལྷ་་་་
ཡིན་པས། རང་གི་ཡིད་ལ་འདི་ལ་བླ་མ་བཏུབ་པ་ཞིག་འདུག་སྙམ་དུ་ཡིད་
ལ་གང་ཏིག་པ་བྱུང་བ་ཞེས་པ་སྟེ་རང་གི་ཡིད་ལ་འདི་ནི་རང་གི་བླ་མ་་་་་
བསྟེན་ན་སྙམ་པའི་མོས་པ་བྱུང་བ་དེ་ལ་ཆོས་མཉན་ཞིང་དད་གུས་བྱས་ན་
བྱིན་རླབས་འཇུག་པ་ཆོས་ཉིད་ཡིན་ཏེ། རྒྱལ་བོ་ཨི་ནྡྲ་བྷུ་ཏིས་སྔ་དྲོར་ཕྱག་
རྒྱ་ཆེན་པོའི་དངོས་གྲུབ་ཐོབ་པ་ན། ་ཕྱི་དྲོར་གཡོག་པོ་རྣམས་ཀྱིས་དངོས་
གྲུབ་ཐོབ་པ་ལ་སོགས་པའི་གཏམ་རྒྱུད་མང་པོ་གསུངས་པ་ལས་ཀྱང་རྟོགས་
ནུས་པ་ཡིན་ནོ་ཞེས་པའོ། །
དེས་ན་བླ་མ་ལ་དད་གུས་མེད་ན་བླ་མ་བཟང་ཡང་མི་ཕན་པར་སྟོན་
པ་ལ། རྩ་བ་ལས། བཤེས་པའི་སྤྲིང་ཡིག་དབུ་ཡི་སྐབས་སུ། །བླ་མ་དག་ལ་
གུས་པ་མེད་ན། །སངས་རྒྱས་ཉིད་ལ་བསྟེན་ཡང་མི་ཕན། །དཔེར་ན་ལེགས་
པའི་སྐར་མ་བཞིན་ཏེ། །དེས་ནི་ཉི་ཤུ་ཚང་བར་བསྟེན་ཅིང༌། །མདོ་སྡེ་བཅུ་
གཉིས་ཁ་ཏོན་བྱེད་ལ། །བསམ་གཏན་དང་པོའི་ཏིང་འཛིན་ཐོབ་ཀྱང་། །
སངས་རྒྱས་ཡིད་ཆེས་ཅུང་ཟད་མེད་པས། །དགེ་བའི་རྩ་བ་མ་ལུས་བཅད་
ནས། །བསྐལ་མང་དམྱལ་བར་གནས་པར་ལུང་བསྟན། །བླ་མ་བྱང་ཆུབ་
སེམས་དང་ལྡན་ཞིང་། །གུས་པས་མཉན་ན་མཁས་མི་མཁས་རུང་། །དེ་
བས་དེ་ལ་བྱིན་གྱིས་རླབས་འཇུག །དེ་བས་མ་ཁེངས་བླ་མར་གུས་པ། །དེ་
ནི་དེ་ལ་དོ་གལ་ཆེར་གསུངས། །ཞེས་གསུངས་ཤིང་། དེ་ཡང་དགེ་བཤེས་
དེས་ཞེས་པ་དགེ་བཤེས་པོ་ཏོ་བས་མཁར་ཐོག་ཞེས་བྱ་བའི་ཡུལ་དུ་བཞུགས་
156



པའི་དུས་ན་བ ཤེས་པའི་སྤྲིང་ཡིག་གི་དབུར་རྒྱ་སྐད་ཀླད་དུ་སྨོས་པའི་དགོས་
པ་གསུམ་སྟེ་བསྟན་བཅོས་ཁུངས་བཙུན་པར་བསྟན་པ་དང་། རྒྱུད་ལ་བྱིན་
རླབས་འབྱུང་བ། སྐད་ལ་བག་ཆགས་འཇོག་པའི་དགོས་པ་གསུམ་བསྟན་པ་
ལས། བསྟན་བཅོས་ཁུངས་བཙུན་པའི་དགོས་པ་བསྟན་པའི་སྐབས་སུ་འདི་
ལྟར་གསུངས་ཏེ། དེ་ཡང་རང་ལ་དད་གུས་མེད་ན་བླ་མ་བཟང་བོ་སངས་
རྒྱས་དངོས་ལ་བསྟེན་ཀྱང་ཕན་མི་ཐོགས་པ། དཔེར་ན་བཅོམ་ལྡན་འདས་
ཀྱི་རིགས་ཀྱི་ཚ་བོ་དགེ་སློང་ལེགས་པའི་སྐར་མ་ལྟ་བུ་སྟེ། ལེགས་པའི་སྐར་
མས་དུས་ཡུན་རིང་བོ་ལོ་ངོ་ཉི་ཤུའི་བར་དུ་བཅོམ་ལྡན་འདས་ཀྱི་ཞབས་་་་་་
པད་བསྟེན་ཅིང་ཞབས་གཡོག་སྒྲུབ་པ་དང་། རབ་ཏུ་བྱུང་བ་ཡིན་ཞིང་ཤེས་
རབ་ཆེ་བས་མདོ་སྡེ་བཅུ་གཉིས་ཁ་ཏོན་བྱེད་པ་སྟེ་མདོ་སྡེ་བཅུ་གཉིས་ཀྱི་་་་
ཚིག་འདོན་ཤེས་ཤིང་དོན་བརྗོད་ཐུབ་པ། ཏིང་ངེ་འཛིན་བཟང་བས་
བསམ་གཏན་དང་པོའི་དངོས་གཞི་སྙོམས་འཇུག་གི་སེམས་ཀྱང་ཐོབ་ཡོད་་་་
མོད། དེ་རྣམས་ཐོབ་ཀྱང་ལོག་སྲེད་ཅན་ཏེ་ལོག་པའི་ལྟ་བ་ལ་སྲེད་ཅིང་
ཞེན་པའི་ལོག་ལྟ་ཅན་དུ་གྱུར་ནས་སངས་རྒྱལ་ལ་ཡིད་ཆེས་ཀྱི་དད་གུས་་་་་
ཅུང་ཟད་ཀྱང་མེད་པས། ཁོ་ཤེད་ཅེས་པ་ལེགས་པའི་སྐར་མ་ཁོས་བཤད་
རྒྱུར། གཅེར་བུ་པ་སྡུག་བསྔལ་འགྱུར་བྱ་བ་དེ་དགྲ་བཅོམ་པ་ཡིན་ཟེར་བ་
ལ། དེར་བཅོམ་ལྡན་འདས་ཀྱིས་གླེན་པ་འདི་ཞེས་ལེགས་པའི་སྐར་མ་ལ་
སྡུག་བསྔལ་འགྱུར་ཞེས་པའི་གཅེར་བུ་བ་དེ་ད་ནས་ཞག་མ་བདུན་འགོར་བ་
ན་ཟས་མ་ཞུ་བའི་ནད་ཐེབས་ཏེ་ཤི་བར་འགྱུར་བར་མ་ཟད། རྒྱ་གར་གྲོང་
157



ཁྱེར་ཆེན་པོ་དྲུག་གི་ནང་ཚན་རྒྱལ་བོའི་ཁབ་ཀྱི་གྲོང་ཁྱེར་གྱི་ཕྱི་ས་སྟེ་གཅིན་
སྐྱག་མི་གཙང་བའི་ཁྲོད་དུ་སྐྱུགས་པ་སོགས་ཟ་བའི་ཡི་དྭགས་སུ་སྐྱེ་བར་་་་་་
འགྱུར་ངེས་ན། དགྲ་བཅོམ་པ་དེ་འདྲའི་ཡི་དྭགས་ཀྱི་རིགས་སུ་སྐྱེ་བར་
འགྱུར་བ་ཡོད་དམ། ཞེས་གསུངས་པས། ལེགས་པའི་སྐར་མ་སྡུག་བསྔལ་
འགྱུར་ཞེས་པའི་གཅེར་བུ་པ་དེའི་དྲུང་དུ་སོང་ནས་ཁྱོད་ལ་བཅོམ་ལྡན་་་་་་་
འདས་ཀྱིས་ཞག་བདུན་པར་ཤི་ནས་མི་གཙང་ཕྱི་སའི་ཁྲོད་དུ་སྐྱུགས་པ་ཟ་་་
བའི་ཡི་དྭགས་སུ་སྐྱེ་བར་འགྱུར་ཞེས་ཟེར་བས། ཁྱོད་རང་ཟས་མ་ཟ་བར་
དོགས་ཟོན་གྱིས་ཤིག་ཟེར་བ་ལ། དེས་ཞག་མ་དྲུག་ལ་ཟས་མ་ཟོས་པར་
དོགས་ཟོན་བྱས་ཏེ་བསྡད་པས། ལྟོགས་དྲགས་ནས་བུ་རམ་ཞིག་ཟོས་པ་
དང་སྐོམ་ཆུ་འཐུང་བས་དེ་ཉིད་མ་ཞུ་བར་ཞག་བདུན་པར་ཤི་ཞིང་མི་་་་་་
གཙང་ཕྱི་སའི་ཁྲོད་དུ་སྐྱེས་ལ། ལེགས་པའི་སྐར་མ་མཚན་མོ་ཞིག་ལ་དོན་
ཞིག་བསྒྲུབ་པར་ཕྱིན་པ་ལ། དེར་ཅག་ཅག་པ་སྟེ་སྒྲའི་ཁྱད་པར་ཅག་ཅག་
ཅེས་པའི་སྒྲ་ཞིག་གྲག་གྱིན་འདུག་པ་ལ་ཁྱོད་སུ་ཡིན་ཞེས་དྲིས་པས། ང་
གཅེར་བུ་བ་སྡུག་བསྔལ་འགྱུར་ཡིན་ཟེར་ཞིང༌། ཁྱོད་དེར་སྐྱེས་པ་ཡིན་ནམ་
ཞེས་དྲིས་པས། ང་རང་འདིར་སྐྱེས་ལ་ཁྱོད་ད་དུང་བཅོམ་ལྡན་འདས་ལ་
ཡིད་མི་ཆེས་སམ་ཞེས་ཟེར་ལ། དེ་ནས་ལེགས་པའི་སྐར་མ་བཅོམ་ལྡན་
འདས་བཞུགས་སའི་གཙུག་ལག་ཁང་དུ་འོངས་ནས། བཅོམ་ལྡན་འདས་ལ་
གཅེར་བུ་བསྡུག་བསྔལ་འགྱུར་ཤི་ནས་ད་ལྟ་ལྷ་རུ་སྐྱེས་ཡོད་པ་ཡིན་ཞེས་་་་་་
རྫུན་བརྗོད་པས། བཅོམ་ལྡན་འདས་ཀྱིས་གླེན་པ་ཁྱོད་དགྲ་བཅོམ་པ་ལྷ་རུ་
1 58



སྐྱེ་རྒྱུ་ཡོད་དམ་གསུངས་པ་ལ་ལེགས་པའི་སྐར་མ་སྐྱེངས་པར་གྱུར་ཏེའམ་ངོ་
ཚ་བར་གྱུར་ཏོ་ཞེས་པའོ། །དེ་བས་ན་ལེགས་པའི་སྐར་མས་མདོ་སྡེ་བཅུ་
གཉིས་འདོན་ཤེས་ཀྱང་ཚིགས་སུ་བཅད་པ་གཅིག་ཙམ་གྱི་དོན་ཡང་མ་་་་་
རྟོགས་ཞེས་པ་སྟེ་ཚིགས་བཅད་གཅིག་ཙམ་གྱི་དོན་ཡང་སེམས་རྒྱུད་དང་མ་
འདྲེས་ལ། ། བསམ་གཏན་དང་པོ་ཡང་ཉམས་ཏེ་ལོག་ལྟ་ཅན་དུ་སྐྱེས་ཏེ་
དཀོན་མཆོག་གསུམ་མེད་དོ་ཞེས་སྐུར་འདེབས་བྱས་པས། སྐྱེས་ཐོབ་ཀྱི་དགེ་
བའི་རྩ་བ་སྟེ་ཚེ་རབས་སྔ་མ་སྔ་མར་བསགས་པའི་དགེ་བའི་རྩ་བ་མཐའ་་་་
དག་རྩ་བ་ནས་ཡོངས་སུ་བཅོམ་ནས་བསྐལ་བ་མང་པོར་དམྱལ་བར་སྐྱེ་བར་
འགྱུར་བའི་ལུང་བསྟན་གནང་པ་ལ། དེར་གཞན་གྱིས་དགེ་སློང་ལེགས་
པའི་སྐར་མ་དམྱལ་བར་མི་ལྷུང་བའི་ཐབས་ཡོད་དམ་ཞུས་བས། དེར་
བཅོམ་ལྡན་འདས་ཀྱི་ཞལ་ནས། མི་ཞིག་འདམ་དུ་ཚུད་པ་སྟེ་འདམ་ཏུ་ཟུག་
ནས་སྟེང་དུ་སྐྲ་ཉག་མ་གཅིག་ཙམ་མ་གཏོགས་ལུས་མེད་ན། དེ་ཉིད་འདམ་
རྫོབ་དེ་ལས་འདོན་ཞིང་སྐྱོབ་པའི་ཐབས་མེད་གསུངས་སོ། །སྐལ་ཆད་དེ་ལྟ་
བུ་བསྟེན་མི་འོས་པ་ལ་བསྟེན་པ་ཇི་ལྟར་ལགས་ཞུས་པས། ་་འདི་ངས་ཏེ་
བཅོམ་ལྡན་འདས་ཁོང་རང་ཉིད་ཀྱིས་དེ་འདྲ་ཡིན་པ་མ་བསྟན་ན་སེམས་་་་
ཅན་མང་པོ་ཞིག་ལོག་པར་ལྟ་བའི་ལམ་དུ་འགོད་པར་འགྱུར་བས་ན་ངས་་་་
ཞལ་གདམས་འདི་བསྟན་པ་ཡིན་གསུངས་སོ། །དེ་བས་ན་བླ་མ་བྱང་ཆུབ་ཀྱི་
སེམས་དང་ལྡན་པ་ཞིག་ཡིན་ན་བྱིན་གྱིས་རློབ་པའི་མཐུ་ཡོད་པས། བྱིན་
གྱིས་རློབ་ཐུབ་བོ། །དེ་ཡང་དད་གུས་ཡོད་ན། བླ་མ་ཆོས་མཁས་ན་དང་ཨ་
159



ཅང་ཆེ་ཞེས་པ་སྟེ་བླ་མ་ཆོས་ལ་མཁས་པ་ཡིན་ན་ཧ་ཅང་བཟང་ལ། གལ་ཏེ་
མི་མཁས་ཀྱང་སློབ་མའི་རྒྱུད་ལ་བྱིན་རླབས་འཇུག་ངེས་པ་ཡིན་ཏེ། དཔེར་
ན་དགེ་ཚུལ་ཞིག་གིས་གནས་དབེན་པ་ནགས་ཚལ་ཞིག་ཏུ་མདོ་སྡུད་པ་ཁ་་་
ཏོན་བྱས་པ་ལ་ལྷ་རྣམས་ཀྱང་དེར་མཉན་དུ་ཕེབས་པའི་གཏམ་རྒྱུད་ཡོད་པ་
དང་། དེ་ཡང་བྲག་རྒྱབ་ཅེས་བྱ་བའི་ཡུལ་གྱི་སྟོན་པ་ཤཱཀྱ་སེམས་དཔའ་
ཞེས་བྱ་བ་ཕ་རོལ་དུ་ཕྱིན་པའི་གཞུང་ལ་མཁས་ཀྱང་བྱང་ཆུབ་ཀྱི་སེམས་་་་་་
དང་ཉམས་ལེན་སོགས་མི་ལྡན་པས་དེར་ཆོས་ཞུ་མཁན་དང་ཉན་མཁན་་་་་
མེད་ལ། དགེ་བཤེས་པོ་ཏོ་བས་གཞུང་ཆེན་པོ་གསུངས་པ་སྨོས་མ་དགོས་བྱ་
སྒྲུང་སྟེ་འདབ་ཆགས་བྱའི་རིགས་ཀྱི་གཏམ་རྒྱུད་ཐུང་ཐུང་སོགས་གསུངས་
པ་ཚུན་ཆད་ལ་ཡང་སྟོན་ཆེན་ཏེ་དགེ་བཤེས་ཆེན་པོ་མང་པོས་བསྐོར་ནས་་་
ཉན་པ་དང༌། དེ་ཡང་སྟོན་པ་ཅིག་སྟེ་དགེ་བཤེས་གཞན་ཞིག་གིས་འགྲེལ་
ཆུང་བཤད་པ་སྟེ་འགྲེལ་བ་དོན་གསལ་གསུངས་པ་ལ་ཡང་ཉན་མི་ཙམ་མེད་
ཅེས་པ་སྟེ་ཉན་མཁན་ཧ་ཅང་ཉུང་བ་དང་། དགེ་བཤེས་ཁམ་པ་ལུང་བས་
བློ་སྦྱོང་ཐུན་བརྒྱད་མ་གསུངས་པ་ལ་སློབ་མ་ཐམས་ཅད་དེར་རྒྱུག་པ་ལ།
སྟོན་པ་དེ་ཤེད་ཅེས་པ་གོང་གི་ཆོས་ཉན་མཁན་མེད་པའི་དགེ་བཤེས་དེ་ན་
རེ་ཞེས་པའམ་དེས་བཤད་རྒྱུར། ཡང་ན་ངའི་ཆོས་ཕར་ཕྱིན་དེ་དག་ཁམ་པ་
ལུང་པས་མི་ཤེས་པའམ་ཡང་ན་སློབ་མའི་འཁོར་དེ་ཚོ་ང་ལ་མི་འོང་བ་སྟེ་ང་
ཡི་དྲུང་དུ་མི་ཡོང་བ་ཡིན་ཞེས་ཟེར་བ་སོགས་ཀྱི་གཏམ་རྒྱུད་ཡོད་པ་དེ་དག་
ནི། བྱང་ཆུབ་ཀྱི་སེམས་ཡོད་མེད་ཀྱི་ཁྱད་པར་ཡིན་པས་བླ་མ་དེ་ལྟ་བུ་ལ་
160
་



ཞེས་པ་སྟེ་རང་དང་ལས་འབྲེལ་ཡོད་པ་དང་བྱང་ཆུབ་ཀྱི་སེམས་དང་ལྡན་་་
པའི་བླ་མ་དེ་ལྟ་བུ་ལ་སློབ་མ་རང་གིས་ང་རྒྱལ་མེད་པར་གུས་པར་བྱ་བ་ནི་
སྲོག་ལས་ཀྱང་དོ་གལ་ཆེ་བ་སྟེ་རང་གི་སྲོག་ལས་ཀྱང་གལ་ཆེ་བས། དེ་
འདྲའི་བླ་མའི་ཆེད་དུ་རང་གི་སྲོག་གཏོང་དགོས་ཀྱང་རུང་དེ་ལ་གུས་པས་་་་
བསྟེན་རྒྱུ་དེ་གཏན་ནས་མི་གཏོང་བའམ་གཏོང་མི་རུང་ཞེས་པའོ།།
འོ་ན་རང་གི་གཅེས་པའི་སྲོག་ལས་ཀྱང་ཆེས་གལ་ཆེ་བར་གུས་པར་བྱ་
བའི་བླ་མ་དེ། ཇི་ལྟ་བུ་ཡིན་སྙམ་ན། དེ་ནི་ཇོ་བོའི་བཀའ་བརྒྱུད་རྣམས་
ཡིད་ཆེས་པའི་གནས་སུ་སྟོན་པ་ལ། རྩ་བ་ལས། ལམ་སྒྲོན་རབ་ཏུ་གསལ་
བྱའི་སྐབས་སུ། །རབ་ཏུ་གསལ་བྱེད་སངས་རྒྱས་སྤྱོད་ཡུལ། །ལྷ་གཅིག་
གསལ་བྱེད་ཇི་ལྟར་ནུས་ན། །འཛམ་གླིང་གྲུབ་བརྙེས་ཕལ་ཆེའི་མན་ངག །
ཀླུ་ནས་བརྒྱུད་དང་རྒྱལ་བྱམས་ནས་བརྒྱུད། ་ །མགྲིན་པ་གསུམ་པ་ནས་
བརྒྱུད་ལ་སོགས། །ཀུན་གྱི་མན་ངག་མངའ་བ་ཀུ་ས། །ལི་དེའི་སློབ་མ་ཀུ་ས་
ལི་ཆུང་། །གསེར་གླིང་ལྷ་གཅིག་དེ་བས་ཞུས་ཡོད། །མངོན་ཤེས་རྒྱ་ཆེན་
མངའ་བའི་བླ་མའང་། །གསུམ་ཡོད་ལོ་བདུན་འབྲངས་པའི་ཨ་དྷུ། །གཤིན་
རྗེ་གཤེད་དང་བྱིན་རློབ་བླ་མ། །གཤིན་རྗེ་སྔ་ནས་སེམས་ཙམ་ལྟ་བ། །ཕྱིས་
ནི་དབུ་མའི་རྟོགས་པ་བརྙེས་ཡིན། །བྱིན་རླབས་བླ་མ་རྨི་ལམ་ན་ཡིན། །ལྷ་
གཅིག་ཏིང་འཛིན་ཁྱད་པར་ཅན་བརྙེས། །དེ་ནི་དེ་ཡིས་དངོས་སུ་བརླབས་
ཡིན། །ཤེས་བྱེད་གཞན་གྱིས་ཞུས་པ་དེས་ཤེས། །ང་དང་འབྲེལ་མེད་དེ་ལ་
ཞུས་དང༌། །དེ་ཡིས་ཉི་མ་བཞི་ལྔ་འདལ་ཕུལ། །ཞབས་ལ་ཅུང་ཟད་ཕུལ་
161



ནས་དྲིན་ཁྱབ། །ཧེ་རུ་ཀ་ཡི་དཀྱིལ་འཁོར་མངོན་གྱུར། །དེ་ལྟར་བླ་མའི་མན་
ངག་མངའ་ཞིང་། །ཐུགས་དམ་ལྷ་ཡི་ཞལ་ཡང་གཟིགས་ལ། །རིག་པའི་
གནས་ལྔ་ཀུན་ལ་མཁས་པས། །བྱང་ཆུབ་ལམ་ནི་གསལ་བར་མཛད་ནུས། །
དེ་ལས་བརྒྱུད་པའི་མན་ངག་བཙལ་བས། །བྱང་ཆུབ་ལམ་དུ་འཇུག་པར་བྱ་
ཡི། །གང་ཡང་རུང་བའི་རྗེས་སུ་མི་འཇུག །ཞུགས་ཀྱང་ལམ་དུ་འགྱུར་བ་
རབ་དཀའ། །ཞེས་གསུངས་ཤིང་། དེ་ཡང་བྱང་ཆུབ་ལམ་གྱི་སྒྲོན་མར། སློབ་
མ་བཟང་པོ་བྱང་ཆུབ་འོད་ཀྱིས་བསྐུལ་གྱུར་པས། །བྱང་ཆུབ་ལམ་གྱི་སྒྲོན་མ་
རབ་ཏུ་གསལ་བར་བྱ། །ཞེས་རྩོམ་པར་དམ་བཅའ་མཛད་པ་ལས་འཕྲོས་
ནས་གསུངས་པ་ཡིན་ལ། དེ་ཡང་བྱང་ཆུབ་ལམ་གྱི་སྒྲོན་མ་ཞེས་པའི་བྱང་
ཆུབ་ཀྱི་དོན་དེ་གང་ཡིན་ཞེ་ན། སྤངས་པ་བྱང་ཆུབ་དང་རྟོགས་པ་བྱང་
ཆུབ་གཉིས་ཡིན་ལ། དེ་ཡང་སྤངས་པ་བྱང་ཆུབ་ནི་སྒྲིབ་གཉིས་སྤངས་པའི་
འགོག་བདེན་དང་། རྟོགས་པ་བྱང་ཆུབ་ནི་ཡེ་ཤེས་ཆོས་སྐུ་ཡིན་ཞིང་།
མདོར་ན་ངོ་བོ་ཉིད་སྐུ་དང་ཡེ་ཤེས་ཆོས་སྐུ་གཉིས་ཡིན་ནོ། །དེ་ཡང་དེ་ཉིད་
རྟོགས་པར་བྱེད་པའམ་འཐོབ་པར་བྱེད་པའི་ལམ་ནི་སངས་རྒྱས་ཀྱི་སྤྱོད་་་་
ཡུལ་ཏེ་སངས་རྒྱས་བཅོམ་ལྡན་འདས་ཉིད་ཀྱིས་སྟོན་ནུས་པ་མ་གཏོགས་་་་་
སེམས་ཅན་གཞན་གྱིས་སྟོན་མི་ནུས་སམ་སྙམ་ན་སྟོན་ནུས་ཏེ། ཇོ་བོ་ཆེན་
པོ་ཨ་ཏི་ཤ་ནི་མན་ངག་ཐམས་ཅད་ཀྱི་བདག་པོ་ལྟ་བུར་གྱུར་ཅིང་། སངས་
རྒྱས་ཤཱཀྱ་ཐུབ་པའི་བསྟན་པ་ལ་ངོ་མཚར་འདི་ཆེ་ཟེར་བའི་ཆོས་ཐམས་ཅད་
ཇོ་བོ་ཆེན་པོ་ཉིད་ཀྱིས་མི་མཁྱེན་པ་མེད་པས། གང་ཉིད་ཀྱིས་དེ་འདྲའི་
162



ལམ་དེ་སྟོན་ནུས་ལ། དེ་ཡང་སྟོན་ནུས་པའི་རྒྱུ་མཚན་རྣམ་པ་གསུམ་གྱི་སྒོ་
ནས་གསུངས་པ་ལས། རྒྱུ་མཚན་དང་པོ་ནི་བླ་མ་བརྒྱུད་པའི་མན་ངག་
མངའ་བ་སྟེ་ལྟ་བའི་བརྒྱུད་པ་དང༌། སྤྱོད་པའི་བརྒྱུད་པ། ཉམས་ལེན་གྱི་
བརྒྱུད་པ་དང་བཅས་བརྒྱུད་པ་གསུམ་གྱི་མན་ངག་ཡོངས་རྫོགས་ཇོ་བོ་ཨ་ཏི་
ཤ་ལ་མངའ་བས་བྱང་ཆུབ་ཀྱི་ལམ་གསལ་བར་མཛད་ནུས་པར་སྟོན་པ་ལ།
དང་པོ་ལྟ་བའི་བརྒྱུད་པ་ནི། སྟོན་པ་བཅོམ་ལྡན་འདས་རང་ཉིད་ཀྱིས་མདོ་
སྡེ་དུ་མ་ནས་ལུང་བསྟན་པའི་སློབ་དཔོན་ཆེན་པོ་ཀླུ་སྒྲུབ། དེ་ནས་དཔལ་
ལྡན་ཟླ་བ་གྲགས་པ་དང་རིག་པའི་ཁུ་བྱུག་ཆེ་ཆུང་ནས་བརྒྱུད་པ་ཇོ་བོ་ཆེན་
པོ་ཨ་ཏི་ཤ་ལ་མངའ། གཉིས་པ་སྤྱོད་པའི་བརྒྱུད་པ་ནི། ཐེག་པ་ཆེན་པོའི་
དབང་དུ་བྱས་ན། བཅོམ་ལྡན་འདས་བྱམས་པ་ཉིད་དངོས་པོའི་གནས་
ཚོད་ལ་མངོན་པར་རྫོགས་པར་སངས་རྒྱས་ཟིན་པས། ཤེས་བྱའི་དཀྱིལ་
འཁོར་ཏེ་ཇི་ལྟ་བ་དང་ཇི་སྙེད་པའི་ཆོས་མཐའ་དག་མངོན་སུམ་དུ་མཁྱེན་
པ། དེ་ཡང་གདུལ་བྱ་ཐུན་མོང་བའི་དབང་དུ་བྱས་ན། སྐྱེ་བ་གཅིག་གིས་
ཐོགས་པ་སྟེ་སྐྱེ་བ་གཅིག་གིས་སངས་རྒྱས་ཀྱི་གོ་འཕང་འཐོབ་ངེས་པའི་བྱང་
ཆུབ་སེམས་དཔའ་ཡིན་ལ། བྱམས་ཆོས་སྡེ་ལྔ་གསུངས་ཏེ་འཕགས་པ་
ཐོགས་མེད་ལ་སྩལ་ཞིང༌། འཕགས་པ་ཐོགས་མེད་ཀྱིས་སློབ་དཔོན་དབྱིག་
གཉེན། སློབ་དཔོན་དབྱིག་གཉེན་གྱིས་བློ་གྲོས་བརྟན་པ། བློ་གྲོས་བརྟན་
པས་ཀུ་ས་ལི་ཆེ་བ། ཀུ་ས་ལི་ཆུང་བ། དེས་བླ་མ་གསེར་གླིང་པ་ལ་སྩལ་བའི་
སྤྱོད་པའི་བརྒྱུད་པ་དེ་ཡང་ཇོ་བོ་ཆེན་པོ་ཨ་ཏི་ཤ་ལ་མངའ། །
དེ་ཡང་
163



-
འཕགས་པ་འཇམ་དཔལ་ནས་སློབ་དཔོན་ཞི་བ་ལྷ། དེ་ནས་གསེར་གླིང་
པའི་བར་དུ་བརྒྱུད་པའི་བརྒྱུད་པ་ཡང་ཇོ་བོ་ཆེན་པོ་ཨ་ཏི་ཤ་ལ་ལྡན་ནོ། །
གཞན་ཡང་མགྲིན་པ་གསུམ་པ་ནས་བརྒྱུད་པ་འདི་ཡང་སྤྱོད་པའི་བརྒྱུད་པ་
བདེན་པ་བཞིའི་སྒོ་ནས་ཐེག་པ་ཆེན་པོ་ལ་བློ་སྦྱོང་པ་དྷརྨ་རཀྵི་ཏ་སྟེ་ཆོས་ཀྱི་
གོ་ཆའམ་ཆོས་སྲུང་བ་ནས་བརྒྱུད་པ་ཡིན་ཞེས་བྱ་བ་གཞན་དག་གིས་་་་་་་་
གསུངས་སོ་ཞེས་པའོ། །དེ་ཡང་ཐེག་པ་ཆེན་པོ་གསང་སྔགས་ཀྱི་བརྒྱུད་པའི་
དབང་དུ་བྱས་ན། མགྲིན་པ་གསུམ་པ་སྟེ་དཔལ་གསང་འདུས་པའི་བརྒྱུད་
པ་འདི་ལ་ལུགས་གསུམ་ཡོད་དེ། དཔལ་གསང་བ་འདུས་པ་སློབ་དཔོན་
སངས་རྒྱས་ཡེ་ཤེས་ནས་བརྒྱུད་པ་དང་། གསང་སྔགས་སྤྱི་ཙམ་ནི་ཕྱག་ན་
རྡོ་རྗེ་ནས་བརྒྱུད་པ་དང༌། ཀྲྀ་ཡ་སངས་རྒྱས་གསང་བ་ནས་བརྒྱུད་པ་ཡང་
མངའ་བའི་པཎྜི་ཏ་སྟེ། དེ་ཡང་དཔལ་གསང་བ་འདུས་པའི་ལྷ་ལ་དབུ་
གསུམ་ཡོད་པ་དང་སྦྱར་ན་མགྲིན་པ་ཡང་གསུམ་ཡོད་དེ་འོང་ཞེས་འདོད་་་་
པས་མགྲིན་པ་གསུམ་པར་གྲགས་པ་ལ་དེའི་བརྒྱུད་པ་ཆ་ཚང་ཡང་ཇོ་བོ་་་་་
ཆེན་པོ་ཨ་ཏི་ཤ་ལ་མངའ་ཞིང་ལྡན་ནོ། །དེང་སང་གསང་བ་འདུས་པའི་
ལུགས་ཡོངས་སུ་གྲགས་ཆེ་ཞིང་ཁྱབ་ཆེ་བ་ནི། འཕགས་ལུགས་དང་ཡེ་ཤེས་
ཞབས་ཀྱི་ལུགས་ཡིན། མདོར་ན་འཛམ་བུ་གླིང(གཙོ་བོ་རྒྱ་གར་འཕགས་
པའི་ཡུལ་ལ་གོ་དགོས)གི་གྲུབ་པ་བརྙེས་པ་ཕལ་ཆེར་རམ་ཐམས་ཅད་ཀྱི་་་་་
མན་ངག་མངའ་བ་རྒྱ་གར་པཎྜི་ཏ་ཀུ་ས་ལི་ཆེན་པོ་ཡིན་ལ། དེ་ཡིས་ཀུ་ས་
ལི་ཆུང་བ་ལ་སྩལ། དེ་དག་གི་བརྒྱུད་པ་ཐམས་ཅད་མངའ་བ་བླ་མ་གསེར་
164



གླིང་པ་ཆོས་ཀྱི་གྲགས་པ་ཡིན་ཞིང་། སྟོན་པ་བཅོམ་ལྡན་འདས་ནས་བརྒྱུད་
པའི་ཆོས་རྒྱུན་མཐའ་དག་བུམ་པ་གང་བྱོའི་ཚུལ་དུ་མངའ་ཞིང་ལྡན་པ་ནི་
ཇོ་བོ་ཆེན་པོ་ཡིན་པས་ན། ། བྱང་ཆུབ་ཀྱི་ལམ་གསལ་བར་མཛད་ནུས་
གསུངས། དེ་ཡང་འདིར་གསེར་གླིང་ཞེས་པ་རྒྱ་ནག་སྐད་དུ་ཡུན་ཏུའུ་ཉི་ཞི་
ཡ་ཞེས་པའི་རྒྱལ་ཁབ་དེའི་གླིང་ཕྲན་ཞིག་སྟེ་སུ་མན་ཏ་ར་ཞེས་བརྗོད་ཅིང་།
སཾ་སྐྲ་ཏའི་སྐད་དུ་སུ་ལཱ་ཎདཱི་བ་ཏེ་བོད་སྐད་དུ་གསེར་གླིང་ཟེར། དེ་ཡང་ལོ་
ངོ་དགུ་བརྒྱའི་སྔོན་རོལ་དུ་གསེར་གླིང་དུ་ནང་བ་སངས་རྒྱས་པའི་ཆོས་ཧ་་་
ཅང་དར་རྒྱས་ཆེ་ལ། ད་ལྟ་ཁ་ཆེའི་ཆོས་ལུགས་དར་ཁྱབ་ཆེ་བ་ཡིན་ནོ། །
ཡང་བླ་མ་མངོན་པར་ཤེས་པ་རྒྱ་ཆེན་པོ་ལྡན་པས་ན་ཡང་ནུས་ཞེས་བརྗོད་
པ་སྟེ། བླ་མ་ཨ་ཝ་དྷུ་ཏཱི་པ་སྟེ་ཀུན་སྤངས་ཞེས་བྱ་བ་ཇོ་བོ་ཆེན་པོ་རབ་ཏུ་མ་
བྱུང་བའི་དུས་ཀྱི་བླ་མ་སྟེ། དགུང་ལོ་ཕྱེད་དང་བརྒྱད་དེ་དགུང་ལོ་བདུན་
དང་ཕྱེད་ཀའི་རིང་བླ་མ་དེའི་ཕྱགས་ཕྱིར་སྐུ་རྗེས་སུ་འབྲངས་པ་ལ། མངོན་
པར་ཤེས་པས་མཁྱེན་པས་ན་ཞེས་པ་སྟེ་བླ་མ་ལ་ཨ་ཝ་དྷུ་ཏཱི་པ་ལ་མངོན་་་་་་
པར་ཤེས་དང་ལྡན་པའི་ཕྱིར་དོན་དུ་མི་འགྱུར་ན་ཞེས་པ་སྟེ་སློབ་མ་ལ་ཕན་
མི་ཐོགས་པ་ཞིག་ཡིན་ན། གསེར་གྱི་མཎྜལ་ཕུལ་ནས་ཇི་ལྟར་ཞུས་ཀྱང་།
རྡོ་ཕ་བོང་ལ་གསོལ་བ་བཏབ་པ་བཞིན་བཞུགས་ཞེས་པ་སྟེ་གཏན་ནས་ཞལ་
གྱིས་མི་བཞེས་པར་བཞུགས་པ་ཞིག་ཡིན་ཞེས་པའོ། །དེ་ཡང་རེས་འགའ་
གསུང་པའི་གོ་སྐབས་ཡེ་མེད་པ་སྟེ་གཏན་ནས་མེད་པའི་དུས་སུ་མ་ཞུས་་་་་
ཀྱང་གསུང་བ་ཞིག་ཡིན་ཏེ། ལན་ཅིག་སྟེ་ཐེངས་ཤིག་ལ་ཆུ་བོ་ཆེན་པོ་ཞིག་
165



གི་ཟམ་པ་ལ་བརྒལ་བའི་དུས་སུ་ཞལ་ཚུར་ལོག་ནས་ཏེ་ཚུར་འཁོར་ནས།
པཎྜི་ཏའི་མིང་ལ་འདི་སྐད་ཟེར་བ་ཞིག་ལས་ངན་པ་འདི་འདྲ་ཙམ་ཞིག་་་་་་
བསགས་ནས་ད་ལྟ་ངན་སོང་གི་གནས་འདི་ན་སྐྱེས་ནས་འདུག་པ་དང་།
ཡང་རྣལ་འབྱོར་པའི་མིང་ལ་འདི་སྐད་ཟེར་བ་ཞིག་ཀྱང་ལས་ངན་པ་འདི་་་
འདྲ་ཙམ་ཞིག་བསགས་ནས་ངན་སོང་གི་གནས་འདི་རུ་ལྷུང་ནས་འདུག་་་་
ཅེས་པ་ལ་སོགས་པ་གསུངས་ནས། དེ་བས་ཇི་སྲིད་བདག་ཏུ་འཛིན་པ་མ་
སྤངས་ཀྱི་བར་དུ། ལས་ཇི་འདྲ་ཕྲ་བ་ཞིག་ཡིན་ཀྱང་ཁྱད་དུ་གསོད་མི་ནུས་
པས། མ་གཟབ་པའམ་མ་སྒྲིམ་ན་ཕུང་ཚབས་ཆེན་པོ་འབྱུང་ངེས་པ་ལ་ཅི་
ནས་ཀྱང་སྒྲིམ་དགོས་གསུངས། དེ་ཡང་འདིར་བདག་ཏུ་འཛིན་པ་མ་སྤངས་
ན་ཞེས་པའི་སྐབས་ཀྱི་བདག་ཏུ་འཛིན་པ་ཞེས་པ་ནི། བདག་ཏུ་གྲུབ་པ། ངོ་
བོས་གྲུབ་པ། རང་བཞིན་གྱིས་གྲུབ་པར་འདོད་ཅིང་དེ་ལྟར་དུ་འཛིན་པའི་
བློ་ལ་བརྗོད་ཅིང་། འཁོར་བའི་རྩ་བ་ཡང་བདག་འཛིན་གྱི་བློ་དེ་ཡིན་ནོ། །དེ་
བས་བདག་འཛིན་གྱི་བློ་དེ་སྤོང་པར་བྱེད་པ་ལ་འབད་དགོས་ཏེ། བདག་
འཛིན་གྱི་བློ་དེ་སྤངས་པས་ཉོན་མོངས་གཞན་རྣམས་ཀྱང་འགག་པར་་་་་
འགྱུར་ལ། ཉོན་མོངས་གཞན་རྣམས་འགགས་པས་ལས་ངན་པ་མི་བསགས་
ཤིང་ལས་ཉོན་ཀྱིས་དབང་གིས་འཁོར་བར་སྐྱེ་བ་མི་ལེན་ལ་སྡུག་བསྔལ་ཡང་
མི་འབྱུང་ངོ༌། །དེ་ཡང་དེ་འདྲའི་བདག་འཛིན་སྤངས་པའི་ཡ་མཐའི་ས་
མཚམས་ནི། བདག་འཛིན་ཀུན་བཏགས་སྤངས་པའི་ས་མཚམས་མཐོང་
ལམ་ཐོབ་པ་ནས་དང་། བདག་འཛིན་ལྷན་སྐྱེས་སྤངས་པའི་ས་མཚམས་ས་
1 66



བརྒྱད་པ་ནས་ཡིན་ནོ། །
དེ་ཡང་ཇོ་བོ་གཤིན་རྗེ་གཤེད་དེ་ཇོ་བོ་ཆེན་པོ་ཨ་ཏི་ཤའི་བླ་མ་གཤིན་
རྗེའི་གཤེད་ཀྱི་རྣལ་འབྱོར་པ་མངོན་པར་ཤེས་པ་རྒྱ་ཆེན་པོ་དང་ལྡན་པ་དེ་
ཉིད་ཤིང་སྡོང་ཞིག་གི་རྩ་ན་སྒོམ་གྱིན་བཞུགས་པའི་སྐབས་སུ་མི་ཞིག་གིས་་་་
སྡོང་བོ་དེ་གཅོད་པར་རྩོམ་པ་ལ་མ་གཅོད་ཅེས་གསུངས་ཀྱང་འགོག་མ་ཐུབ་
པས། ཐུགས་ཁྲོས་པའི་ཉམས་ཀྱིས་ཞབས་ས་ལ་ཙབ་ཙབ་བྱས་ནས་ང་སུ་
ཡིན་ཤེས་སམ་ཞེས་དྲིས་པ་དང་མཉམ་དུ། གྲོང་ཁྱེར་ནས་མི་ལྔ་བྱུང་ནས་
གྲི་ཡིས་བསད་པས་གང་ཉིད་གྲུབ་པ་ཐོབ་པའི་རྣལ་འབྱོར་པ་ཡིན་པར་ཤེས་
ཏེ། རྒྱ་གར་རིག་པའི་འབྱུང་གནས་ཏེ་རིག་གནས་ཧ་ཅང་དར་ཞིང་རིག་
བཟང་ཡིན་པས། དེར་སོང་ནས་ཇོ་བོ་རྣལ་འབྱོར་པ་དེ་ལ་བཟོད་པ་གསོལ་
བ་སྟེ་བཤགས་པ་བྱས་པ་ལ། ངའི་ཞབས་བཀྲུས་ཏེ་ཁྲུས་ཆུ་རྨ་ཁར་བླུགས་
གསུངས་ཤིང༌། དེ་ལྟར་བྱས་པས་བསད་པའི་མི་དེ་སླར་གསོན་ཞིང་ཡར་
ལངས་ནས་སོང་ཟེར་བ་ལ། ཇོ་བོ་གཤིན་རྗེའི་གཤེད་ཀྱི་རྣལ་འབྱོར་པ་དེའི་
ཞལ་ནས་ངའི་བྱང་ཆུབ་ཀྱི་སེམས་ལ་ཞེ་སྡང་གི་མེ་སྐད་ཅིག་མ་ཞིག་ཤོར་་་་་་
བས། ཚེ་འདིར་ཕྱག་རྒྱ་ཆེན་པོའི་དངོས་གྲུབ་མི་ཐོབ་གསུངས་ཀྱང་ཕྱིས་སུ་
ཐོབ་པ་ཡིན་ཞེས་པའོ། །དེ་ཡང་ཕྱག་རྒྱ་ཆེན་པོའི་དངོས་གྲུབ་ནི་ས་དང་པོ་
རབ་ཏུ་དགའ་པ་དང༌། ཐེག་ཆེན་མཐོང་ལམ་ཐོབ་པ་ནས་འཇོག་ཅིང་།
ཕྱག་རྒྱ་ཆེན་པོའི་མཆོག་གི་དངོས་གྲུབ་ནི་སངས་རྒྱས་ཀྱི་གོ་འཕང་ངོ༌། །
བྲི་ཀ་མ་ལ་ཤཱི་ལ་སྟེ་གྲུབ་ཆེན་ནཱ་རོ་བ་དང་། ཏི་ལོ་བ། ཤཱནྟི་བ་སོགས་
167



ཀྱི་དགོན་པ་ཡིན་ལ། དགོན་པ་དེར་དགེ་འདུན་གྱི་ཚོགས་མང་པོ་མི་
བཞུགས་ཏེ། བྲི་ཀ་མ་ལ་ཤཱི་ལ་ན། །རབ་བྱུང་བརྒྱ་ཕྲག་མ་ལོངས་ཙམ། །
ཞེས་གསུངས་པ་བཞིན་ལགས་ཀྱང༌། དེར་བཞུགས་ཀྱི་དགེ་འདུན་པ་རྣམས་
ལུང་རྟོགས་ཀྱི་ཡོན་ཏན་ཆེན་པོ་དང་ལྡན་པ་ཤ་སྟག་ཡིན་ནོ། །ཇོ་བོ་ཆེན་པོ་
ཨ་ཏི་ཤ་དགོན་པ་དེར་བཞུགས་པའི་དུས་སུ། ཡུལ་དེའི་རྒྱལ་བོ་ལ་རྒྱལ་བོ་
གཞན་ཞིག་གིས་དམག་དཔུང་ཆེན་པོ་དྲངས་ནས་ཆུ་བོ་གངྒཱ་ཡང་བརྒལ་་་་་
ནས་བྱུང་བ་ལ། རྒྱལ་བོ་དེ་བྱེད་ནས་ཏེ་སྐྲག་ཅིང་འཇིགས་ནས་ཇོ་བོ་རྗེའི་
དགོན་པ་དེའི་དགེ་འདུན་ལ་དམག་ཟློག་གི་རིམ་གྲོ་དང་སྐྱབས་འཇུག་ཞུས་
པ་ལ། དགེ་འདུན་པ་རྣམས་ཀྱིས་ཇོ་བོ་རྗེའི་བླ་མ་གཤིན་རྗེའི་གཤེད་ཀྱི་
རྣལ་འབྱོར་པ་གང་ཉིད་ལ་གསོལ་བ་བཏབ་ཅིང་སྐྱབས་འཇུག་ཞུས་པས།
ཇོ་བོ་དེའི་ཞལ་ནས་ང་ལ་གཏོར་མ་ལས་སྤྱད་ཅིག་སྐྱོལ་ཤོག་གསུངས་པ་་་་༌་
ལྟར། གཏོར་མ་ཟངས་ཆེན་པོ་སྟེ་སླ་ང་ཆེན་པོ་གང་བཤམས་ནས་དེ་ལ་
དགོངས་པ་དུས་ཡུན་རིང་ཙམ་ཞིག་གཏད་ནས་བཞུགས་པས། གཡག་ཤིང་
བུ་ག་ན་ཚུར་བྱེའུ་ཆུང་ཆུང་ཞིག་བྱུང་ནས་གཏོར་མ་དེ་ལ་མཆུ་བཙུགས་་་་་་
ནས་ཟོས་པས། བྱེའུ་ཆུང་ཆུང་དེ་བྱ་ཆེན་པོ་ཞིག་ཏུ་གྱུར་ནས་འཕུར་ཞིང་།
གཤོག་པའི་རླབས་ཀྱིས་རླུང་ནག་འཚུབ་མ་ཆེན་པོ་བསླངས་པས། ཚུར་
རྒོལ་བྱེད་པའི་དགྲ་དཔུང་ཐམས་ཅད་ཆུ་བོ་གངྒཱའི་ཕ་རོལ་དུ་བསྐྱལ་ན་་་་་་
ཡང་། གླང་བོ་ཆེ་རྐང་ལག་འགྲུས་པ་སྟེ་ཆག་གྲུམ་བྱུང་བ་ལྟ་བུ་བཟོས་པ་མ་
གཏོགས། དམག་ལ་ཤི་ཆད་ཡེ་མེད་པ་སྟེ་གཏན་ནས་མེད་པར་མཛད་པའི་
168



ནུས་པ་དེ་ཙམ་ལྡན་ན་ཡང་། སྔར་སེམས་ཙམ་རྣམ་བདེན་པའི་ལྟ་བ་
འཛིན་པ་ལ། ཕྱིས་དབུ་མའི་རྟོགས་པ་བརྙེས་པ་ཞེས་པ་སྟེ། བླ་མ་དྷརྨ་རཀྟི་
ཏ་དེ་ཉིད་ཀྱིས་ཕྱིས་སུ་མི་ཞིག་ལ་འབྲུམ་བུ་མེ་དབལ་ཞེས་པའི་ནད་ཀྱིས་་་་
ཟིན་ནས་སྨན་པ་མཁས་པ་ཞིག་ལ་བསྟན་པ་ལ། སྨན་པས་མི་ཤ་གསར་བ་
ཞིག་ཡོད་ན་འཚོ་ཐབས་ཡོད། དེ་མིན་འཚོ་དཀའ་ཞེས་བརྗོད་ལ། དེར་བླ་
མ་རྣལ་འབྱོར་བས་མི་ཤ་གསར་བ་རྙེད་དཀའ་བ་དང་། ནད་པ་དེ་ལ་སྙིང་
རྗེ་ཤུགས་དྲག་པོ་འཁྲུངས་ཏེ། རང་གི་བརླ་ཤ་བཅད་ནས་བྱིན་ལ། དེ་ལ་
བརྟེན་ནས་སྒྲིབ་པ་དག་སྟེ་དབུ་མའི་ལྟ་བ་རྟོགས་ཤིང་གྱུར་ཅེས་པའོ། །དེ་
ཙ་ན་གྲུབ་མཐའ་སྒྱུར་ནུས་པའི་བླ་མ་ནི་མེད་ཅེས་པ་ནི། །བླ་མ་དྷརྨ་རཀྵི་
ཏའི་སེམས་ཙམ་པའི་ལྟ་བ་དེ་བསྒྱུར་ནས་དབུ་མའི་ལྟ་བ་ལ་འགོད་ནུས་་་་་
པའི་བླ་མ་ནི་མེད་ཅེས་པའོ། །དབུ་མའི་ཆོས་མཐོང་བ་སྟེ་བླ་མ་དྷརྨ་རཀྱི་
ཏས་སྙིང་རྗེ་ཆེན་པོ་དེ་བསྒོམས་པའི་སྟོབས་ཀྱིས་དབུ་མའི་ལྟ་བ་རྟོགས་ཤིང་
ཐོབ་པ་ཡིན་པས་ཕྱག་རྒྱ་ཆེན་པོའི་དངོས་གྲུབ་ཐོབ་པའམ་ས་དང་པོ་ཐོབ་
པ་ཡིན་ནོ་ཞེས་གསུངས།
དེ་ཡང་ཇོ་བོ་ཆེན་པོ་བྱིན་གྱིས་རློབ་པའི་བླ་མ་ནི་ཌ་བྷི་ཧེ་རུ་ཀ་ཡིན་ལ།
དེ་ཡང་བཅོམ་ལྡན་འདས་ཕྱག་ན་རྡོ་རྗེ་སྟེ་གསང་བདག་གིས་ཡེ་ཤེས་ཀྱི་་་་་
མཁའ་འགྲོ་མ་ཞིག་བྱིན་གྱིས་བརླབས་ཤིང་། ཡེ་ཤེས་ཀྱི་མཁའ་འགྲོ་མ་དེས་
གྲུབ་ཆེན་ཏེ་ལོ་བ། དེས་པཎ་ཆེན་ནཱ་རོ་པ་བྱིན་གྱིས་བརླབས་ནས་སྤྱིལ་བོ་
སྟེ་རྩྭ་དང་ལོ་མས་བཅོས་པའི་ཁང་བུ་ཆུང་ཆུང་ཞིག་གི་ནང་དུ་སྒོམ་་་་་་་་
169



བཞུགས་ཡོད་པའི་དུས་སུ། བླ་མ་ཌ་བྷི་པས་རྒྱལ་བོ་ཞིག་གི་ཕྱུགས་འཚོ་
བའི་ཡར་ལམ་མར་ལམ་པཎ་ཆེན་ནཱ་རོ་བའི་བཞུགས་གནས་སྤྱིལ་བོ་ལ་ཡུན་
རིང་དུ་བལྟས་པས། ནཱ་རོ་པའི་ཞལ་ནས། ཁྱོད་ང་ལ་དད་པ་སྐྱེའམ་ཞེས་
དྲིས་པ་ལ། དད་དོ་ཞེས་བརྗོད་པར་བྱས་པས། འོ་ན་ཁྱོད་ཀྱིས་ང་ལ་ཆང་
བུམ་པ་གང་ཁྱེར་ལ་ཤོག་གསུངས་པ་ལྟར། ཁྱེར་ནས་ཕྱིན་ཏེ་བླ་མ་ནཱ་རོ་པ་
ལ་ཕུལ་བས། གང་ཉིད་ཀྱི་ཕྱག་ཌ་བྷི་པའི་མགོ་ཐོག་ཏུ་བཞག་ནས་བྱིན་གྱིས་
བརླབས་པ་ལ། ཏིང་ངེ་འཛིན་ཁྱད་པར་ཅན་བརྙེས་ཤིང་ཐོབ་ནས་སྡེ་སྣོད་
གསུམ་ལ་ཡང་མཁས་ཤིང་གྲགས་པར་གྱུར་ལ། དེར་པཎྜི་ཏ་ཁ་ཅིག་ན་རེ།
ཌ་བྷི་པ་དང་པོ་ཀ་ཁ་ཙམ་ཡང་མི་ཤེས། ལྷ་ཤང་ཀ་ར་སྟེ་བདེ་བྱེད་ཅེས་པ་
ལྷ་དབང་ཕྱུག་ཆེན་པོ་ལ་དད་པ་ཞིག་ཡིན་པས། ཕྱི་རོལ་པ་ཡིན་ནམ་ནང་
བ་པ་ཡིན་བརྟག་དགོས་ཟེར་ནས། ། འཇམ་དཔལ་མཚན་བརྗོད་ཀྱི་སྒྲའི་
དཀའ་གནད་མང་པོ་བློ་ལ་བསྔོགས་པ་སྟེ་བློར་བཟུང་ནས་དྲིས་པས། དྲི་བ་
ཐམས་ཅད་ཐོགས་པ་མེད་པར་ཤར་གྱིས་ལན་བཏབ་པ་བྱུང་སྟེ། འཇིག་
རྟེན་གྱི་ཁམས་འདི་ཞེས་བྱ་བ་ན་སངས་རྒྱས་འདི་ཡིས་འདི་སྐད་གསུངས་་་་
ཤིང་། དེ་ཡིས་འདི་སྐད་གསུངས་པ་དང་། པཎྜི་ཏ་འདིས་འདི་སྐད་བཤད་
དོ་ཞེས་བྱ་བ་ལ་སོགས་པ་གསུངས་པས་ནང་པའི་པཎྜི་ཏ་རྣམས་ཡིད་ཆེས་་་
པར་གྱུར་ཏོ་ཞེས་པའོ། །དེ་ཡང་བླ་མ་ཌ་བྷི་པ་དང་ཇོ་བོ་ཆེན་པོ་ཨ་ཏི་ཤ་
རྣམ་གཉིས་ཟླ་བ་གཅིག་གི་ལམ་གྱི་བར་ཐག་ཡོད་པའི་སར་བཞུགས་ན་་་་་་་
ཡང་། དེར་ཇོ་བོ་ཆེན་པོས་གསོལ་བ་བཏབ་པས་བྱིན་གྱིས་བརླབས་པར་
0
170



གསུངས་ལ། དེ་ཡང་བྱིན་གྱིས་བརླབས་པའི་མཚོན་རྟགས་ནི། ནུབ་ཅིག་
སྟེ་མཚན་མོ་ཞིག་ལ་ཇོ་བོ་ཆེན་པོའི་རྨི་ལམ་དུ་དགེ་སློང་ཞིག་ནམ་མཁའ་་་་
ནས་ཚུར་མི་ཤ་ལག་པ་ཞིག་ཟ་བཞིན་ཕེབས་པ་ཞིག་བྱུང་བ་ལ། དེར་ཇོ་
བོས་དགེ་སློང་མི་ཤ་ཟ་བ་སྙམ་བྱུང་བས། དེས་སངས་རྒྱས་ལ་འཁྲུལ་བ་
མངའ་འམ་ཟེར་བ་ལ། ཇོ་བོས་མི་མངའ་ཞེས་ལན་བཏབ་པས། འོ་ན་ཁྱོད་
ཀྱིས་འདི་ཟའམ་ཟེར་ནས་མི་ཤ་སྲིན་ལག་ཅིག་བཅད་དེ་བྱིན་པ་ཟོས་པ་་་་་
སྙམ་པ་ཞིག་རྨིས་ཤིང༌། དེ་ནས་གཟིམ་སད་པ་ན་ཏིང་ངེ་འཛིན་ཁྱད་པར་
ཅན་ཞིག་ཐོབ་པར་གསུངས་ལ། དེ་ནི་བླ་མཌ་བྷི་པས་དངོས་སུ་བྱིན་གྱིས་
བརླབས་པ་ཡིན་ཡང་གང་ཉིད་ཀྱིས་བྱིན་གྱིས་བརླབས་པར་མ་ཤེས་པ་ལ།
ཕྱིས་སུ་དགེ་ཚུལ་ཞིག་གིས་བླ་མ་ཌ་བྷི་པ་ལ་གདམས་ངག་ཅིག་ཞུས་པ་ལ།
ང་དང་ཁྱོད་ལ་ལས་འབྲེལ་མེད་པས་ཕན་མི་ཐོགས། ངས་དུས་ཚོད་འདི་
ཙམ་ཞིག་ན་བྱིན་གྱིས་བརླབས་པའི་སློབ་མ་ཡོན་ཏན་འདི་ལྟ་བུ་རྒྱུད་ལ་་་་་་
སྐྱེས་པའི་དགེ་སློང་འདི་སྐད་བྱ་བ་སྟེ་མར་མེ་མཛད་ཅེས་བྱ་བ་ཞིག་ཡོད་ལ།
དེ་དང་ཁྱོད་ལས་འབྲེལ་ཡོད་པས་ཁྱོད་ཀྱིས་དེ་ལ་ཞུས་དང་ཞེས་གསུངས་པ་
ལ། དགེ་ཚུལ་དེ་ཉིད་ཀྱིས་ཇོ་བོ་རྗེའི་སྤྱན་སྔར་ཕྱིན་ནས་ཉི་མ་བཞི་ལྔ་ཙམ་
གྱི་ཡུན་དུ་མཎྜལ་གྱི་མཆོད་པ་རེ་རེ་ཕུལ་ཞིང་གསོལ་བ་རེ་བཏབ་ཀྱིན་སོང་
ལ། ཐེངས་ཤིག་ཇོ་བོ་རྗེ་ལ་ཏཾ་བུ་ལ་ཅུང་ཟད་ཅིག་ཕུལ་ཞིང་ཞབས་ལ་སྤྱི་
བོས་གཏུགས་ནས། གང་ཉིད་བཀའ་དྲིན་གྱིས་ཁྱབ་པས་རྗེས་སུ་བཟུང་
ནས་སྐྱོང་པར་ཞུ་ཞེས་སྐྱབས་འཇུག་ཕུལ་བ་ལ། དེ་ཇི་ལྟར་ཡིན་ཞེས་རྒྱུ་
171



མཚན་རྣམས་དྲིས་པས། དགེ་ཚུལ་དེས་སྔར་གྱི་ལོ་རྒྱུས་རྣམས་བཤད་ནས་
ཧེ་རུ་ཀ་འཁོར་ལོ་བདེ་མཆོག་གི་དཀྱིལ་འཁོར་མངོན་དུ་གྱུར་ཟེར་བས། བླ་
མ་ཌ་བྷི་པས་བྱིན་གྱིས་བརླབས་པར་གདོད་ཤེས་ཏེ་ད་གཟོད་ཤེས་ཞེས་་་་་་
གསུངས་པའོ། །ཕྱིས་སུ་གང་ཉིད་ཀྱི་ཞལ་དངོས་སུ་མཇལ་ཞིང་དབང་
བསྐུར་ནས་ད་ང་རྒས་པས་ཞེས་པ་སྟེ་བླ་མ་ཌ་བྷི་པ་བདག་རང་རྒས་པས་་་་
སངས་རྒྱས་ཀྱི་བསྟན་པ་འདི་ཁྱོད་ཀྱིས་ཟུངས་ཤིག་གསུངས་ནས་བྲི་ཀཱ་མ་་་་
ལའི་དགོན་པའི་བསྟན་པ་ཡང་ཇོ་བོ་ཆེན་པོ་ཨ་ཏི་ཤ་ལ་གཏད་པ་ཡིན་་་་་་་
གསུངས་པའོ། །དེ་ལྟར་བླ་མ་རྣམས་ཀྱི་མན་ངག་ཐམས་ཅད་ཀྱང་ཇོ་བོ་རྗེ་
ལ་མངའ་ཞིང་ལྡན་པས་ན་བྱང་ཆུབ་ལམ་གྱི་རིམ་པ་གསལ་བར་མཛད་་་་་་
ནུསཔ་ཡིན་གསུངས། །
རྒྱུ་མཚན་གཉིས་པ་ནི་ཐུགས་དམ་གྱི་ལྷ་ཐུབ་པ་དམ་ཚིག་གསུམ་་་་་་་
བཀོད་པའི་རྒྱལ་པོ་དང༌། ཇོ་བོ་སྤྱན་རས་གཟིགས་ཀྱི་དབང་བོ་དང་། ཇོ་
མོ་སྒྲོལ་མ་ལ་སོགས་པ་ཐུགས་དམ་གྱི་ལྷ་མང་པོའི་ཞལ་གཟིགས་ཤིང་།
རྨང་ལམ་སྟེ་རྨི་ལམ་མམ་དངོས་སུ་ཆོས་ཟབ་མོ་མང་དུ་གསན་པས་ཀྱང་་་་་་
བྱང་ཆུབ་ཀྱི་ལམ་གསལ་བར་མཛད་ནུས་པར་གསུངས་སོ། །
རྒྱུ་མཚན་གསུམ་པ་ནི། མཁྱེན་པའི་དབང་དུ་བྱས་ན། སྒྲ་རིག་པ་
དང་། ཚད་མ་རིག་པ། བཟོ་རིག་པ། གསོ་བ་རིག་པ། ཐུན་མོང་མ་ཡིན་པ་
ནང་དོན་རིག་པ་སྟེ་རིག་པའི་གནས་ལྔ་དང༌། དེར་མ་གཏོགས་པའི་བརྟག་
པའི་བསྟན་བཅོས་ཏེ་ས་དང་ཆུ་དང་མེ་དང་རླུང་དང་རིན་པོ་ཆེ་དང་ལུས་
172



ཀྱི་མཚན་མ་ལ་སོགས་པ་བརྟག་པའི་བསྟན་བཅོས་དང༌། འཇིག་རྟེན་
ལུགས་ཀྱི་མཚན་མ་ལ་སོགས་པ་ཐམས་ཅད་ལ་ཡང་མཁས་པར་གྱུར་པས་ན་
བྱང་ཆུབ་ཀྱི་ལམ་གསལ་བར་མཛད་ནུས་པར་གསུངས་སོ། །
དེ་ལྟར་ཇོ་བོ་རྗེས་བྱང་ཆུབ་ཀྱི་ལམ་གསལ་བར་མཛད་ནུས་ཀྱང་ད་ལྟ་
ཞལ་དངོས་སུ་མི་བཞུགས་པས་ཇི་ལྟར་བྱ་སྙམ་ན། ཇོ་བོ་རྗེའི་བཀའ་བརྒྱུད་
དུ་གྱུར་པའི་མན་ངག་གི་གསུང་རྣམས་བཙལ་ནས་དེ་ལྟར་དུ་འཇུག་པར་བྱ་
དགོས་ཏེ། དགེ་བཤེས་སྤྱན་སྔ་པའི་ཞལ་ནས། བླ་མ་དང་དམ་ཚིག་མ་
ཉམས་པ་སྟེ་རྡོ་རྗེ་སློབ་དཔོན་ལ་དམོད་པ་ལ་སོགས་པའི་འགལ་བ་མ་བྱུང་
བ་དང་ཚུལ་ཁྲིམས་མ་ཉམས་པའི་བརྒྱུད་པ་ཞིག་དགོས་ཏེ། འོ་སྐོལ་གྱི་ཇོ་
བོ་རྗེ་ནི་དེ་ལྟ་བུ་ཡིན་གསུངས་པའོ། །དེ་ཡང་དཔལ་གསང་བ་འདུས་པ་ལ་
འཕགས་པའི་སྐོར་དང་། སློབ་དཔོན་ཡེ་ཤེས་ཞབས་ཀྱི་སྐོར། རྒྱལ་པོའི་
སྐོར་ལ་སོགས་པ་གསང་སྔགས་ཕྱི་ནང་ཐམས་ཅད་ཀྱི་བརྒྱུད་པའི་གདམས་
ངག་གམ་མན་ངག་ལྡན་ཞིང་། ཐུགས་དམ་གྱི་ལྷ་མང་པོའི་ཞལ་གཟིགས་པ་
ལ་སོགས་པའི་ཡོན་ཏན་སྔར་གསུངས་པ་ལྟ་བུ་དང་ལྡན་ནོ། །དེའི་སློབ་མ་
སྟེ་ཇོ་བོ་རྗེའི་སློབ་མ་དགེ་བཤེས་འབྲོམ་སྟོན་པས་ཀྱང་ཐུགས་དམ་གྱི་ལྷ་་་་
མང་པོའི་ཞལ་གཟིགས་པ་ཡིན་ཏེ། དགེ་བཤེས་འབྲོམ་སྟོན་པ་ཐུགས་ཟབ་
ལ་དཀྱེལ་ཆེ་བ་སྟེ་ཐུགས་རྒྱ་ཆེ་ཞིང་མཁས་པས་ཐུགས་དམ་གྱི་ལྷ་མང་པོའི་
ཞལ་གཟིགས་པ་དངོས་སུ་མི་གསུང་པ་ལ། རེ་ཞིག་ཇོ་མོས་ས་ཏྲ་སྟེ་དྲི་ཆེན་
བཟར་མི་བཏུབ་པ་སྟེ་བཞེས་མི་ཐུབ་ཅེས་གསུངས་པ་ལ། དགེ་བཤེས་སྟོན་
173



པའི་ཞལ་ནས། འདི་ངས་ཇོ་མོ་ལ་དངོས་སུ་ཐོས་པ་སྟེ་འདི་འབྲོམ་སྟོན་པ་
ཁོང་རང་ཉིད་ཀྱིས་ཇོ་མོ་སྒྲོལ་མའི་ཞལ་དངོས་སུ་གཟིགས་ཏེ་ཐོས་པ་ཡིན་
ལ། ཟོས་ན་དངོས་གྲུབ་འཐོབ་པར་འགྱུར་བ་ཡིན་ཞེས་ཞལ་ལས་དངོས་སུ་
ཐོས་པ་ཡིན་གསུངས། དེ་ཡང་དགེ་བཤེས་རྣལ་འབྱོར་པ་ཆེན་པོས་ཐུགས་
རྗེ་ཆེན་པོ་དང་། རྒྱལ་བ་རིགས་ལྔའི་ཞལ་གཟིགས་པ་ཡིན་ལ། དགེ་བཤེས་
དགོན་པ་བ་ཡང་སྐུ་ཡོན་ཏན་གྱིས་བརྒྱན་པ་ཡིན་ཏེ། ཞང་སྣ་ཆུང་སྟོན་པ་བྱ་
བ་མར་ཁམས་ཕྱོགས་སུ་ཕེབས་པའི་དུས་སུ་དགོན་པ་བ་ཁྱེད་བླ་མ་དམ་་་་་
པའི་མན་ངག་ཡུན་རིང་དུ་བསྒོམས་པས་ཡོན་ཏན་གྱི་ཆོས་ཏེ་རྟོགས་པའི་
ཡོན་ཏན་མང་དུ་ལྡན་པས། ཇི་འདྲ་ཡོད་པ་ང་ལ་གསུངས་ཤིག་ཅེས་ཞུས་
པ་ལ་ཡེ་མེད་དེ་འམ་གཏན་ནས་མེད་གསུངས་པ་ལ། མེད་ཡེ་མི་སྲིད་པ་སྟེ་
ཡོན་ཏན་མེད་པ་གཏན་ནས་མི་སྲིད་ཀྱི་ཅི་ནས་ཀྱང་གསུངས་ཤིག་ཅེས་ནན་
གྱིས་ཞུས་པ་ལ། དགེ་བཤེས་དགོན་པ་བའི་ཞལ་ནས། ངེད་ལ་ཇོ་བོ་དམ་
ཚིག་གསུམ་བཀོད་རྒྱལ་པོའི་ཡི་གེ་བརྒྱ་བ་བཟླས་བརྗོད་བྱས་པ་ལ་བརྟེན་་་
ནས། དེའི་རྒྱུད་ནས་གསུངས་པའི་ཡོན་ཏན་ཅུང་ཟད་རེ་ཡོད་པ་མ་
ག ཏོགས་གཞན་ཡོན་ཏན་ཅི་ཡང་མེད་གསུངས་ལ། དེ་ལྟར་བྱས་པས་ཞེས་
པ་སྟེ་དོན་དངོས་སུ་སངས་རྒྱས་མང་པོའི་ཞལ་གཟིགས་པ་ཡིནགསུངས་་་་་
པའོ། །དེ་ཡང་དགེ་བཤེས་སྤྱན་སྔ་བ་སྒོམ་གྱིན་བཞུགས་པའི་དྲུང་དུ། སློབ་
དཔོན་སྒོམ་ཆེན་བྱོན་ནས་བླ་མ་དམ་པའི་གདམས་ངག་སྒོམ་པ་ལས་ཞེས་པ་
སྟེ་བླ་མ་དམ་པ་རྣམས་ཀྱི་གདམས་ངག་ཁྱད་པར་ཅན་སྒོམ་པ་དེ་ཤིན་ཏུ་་་་་
174



གལ་ཆེ་བ་མ་གཏོགས། ཡི་དམ་གྱི་ལྷ་མཐོང་བ་དེ་འདྲ་ངོ་མཚར་ཆེ་རྒྱུ་མེད།
ཡི་དམ་གྱི་ལྷའི་ཞལ་མཐོང་བ་ལ་དགའ་བའམ་ཡང་ན་ཡི་དམ་གྱི་ལྷའི་ཞལ་
རེ་མཐོང་ན་སྙམ་པའི་རེ་བ་མ་བྱེད་དང་། དེའི་བར་དུ་བདུད་རྒྱལ་འགོང་
ལ་སོགས་པའི་བར་ཆད་འབྱུང་ཉེན་ཡོད་པས་བདུད་ཀྱིས་ཁྱེར་ཏེ་འགྲོ་བ་་་་
ཡིན་གསུངས་པས། ཁོང་རང་ཉིད་ཀྱིས་ཡི་དམ་གྱི་ལྷ་མང་པོའི་ཞལ་
གཟིགས་པ་ཡིན་གསུངས་པའོ། །དེ་ཡང་དགེ་བཤེས་འབྲོམ་སྟོན་པས་ཐུགས་
དམ་གྱི་ལྷ་རྗེ་བཙུན་སྒྲོལ་མའི་ཞལ་གཟིགས་པ་སྔར་གོང་དུ་གསུངས་པ་ལྟ་
བུ་ལགས་ལ། ཡང་དགེ་བཤེས་འབྲོམ་སྟོན་པས་དུས་ཤིག་གི་ཚེ་ན་ཏིང་ངེ་
འཛིན་ཞིག་གི་དམིགས་རྣམ་ལ་ཐུགས་མཉམ་པར་བཞག་པས། རྟར་ཞོན་
ནས་བསྐྱོད་ཚེ་ཉིན་མཚན་བདུན་གྱི་ཡུན་དུ་སླེབས་ཚད་དུ་གནས་པའི་འགྲོ་
བ་སེམས་ཅན་རྣམས་ཀྱི་སེམས་ཀྱི་རྣམ་པ་སྟེ་མོས་འདུན་ལ་སོགས་ཝལ་གྱིས་
སམ་གསལ་སིང་ངེ་ཐུགས་སུ་ཤར་བྱུང་བ་ཡིན་གསུངས་པའོ། །དེ་ཡང་དགེ་
བཤེས་སྤྱན་སྔ་བས་རྣལ་འབྱོར་ཆེན་པོ་ལ་ཁམས་པའི་དགེ་བཤེས་གཉིས་ལ་
མངོན་ཤེས་མངའ་ཞིང་ལྡན་པར་བཤད་འདུག་ལ། དགེ་བཤེས་འབྲོམ་སྟོན་
པ་ལ་དེ་འདྲའི་མངོན་ཤེས་ལྡན་ནམ་མི་ལྡན་ཞེས་ཞུས་པ་ལ། རྣལ་འབྱོར་
པའི་ཞལ་ནས། ཨ་བོ་ཁྱོད་དེ་སྐད་ཟེར་བ། རྟ་པའི་ཉིན་ལམ་བཅུ་ཚུན་
ཆད་དུ་གནས་པའི་སེམས་ཅན་ཐམས་ཅད་ཀྱི་སེམས་ཀྱི་མོས་འདུན་ལ་་་་་་་
སོགས་མངོན་ཤེས་ཀྱིས་མཁྱེན་པར་གསུངས་ལ། དེའི་སློབ་མ་སྟེ་དགེ་
བཤེས་འབྲོམ་སྟོན་པའི་སློབ་མ་དགེ་བཤེས་ཆེན་པོ་པོ་ཏོ་བ་ཡིན་ཞིང། གང་
175



=
=
ཉིད་ལ་མངའ་བའི་ཡོན་ཏན་གོང་དུ་གསུངས་པ་དེ་ལྟ་བུ་ལགས་སོ། །དེ་
ཡང་དགེ་བཤེས་པོ་ཏོ་བ་དེའི་ཞབས་པད་ལོ་ངོ་ཉི་ཤུ་རྩ་གཉིས་ཀྱི་བར་དུ་་་་
བསྟེན་ནས་ཐེག་པ་ཆེན་པོའི་ཆོས་ལ་ཐོས་བསམ་རྒྱ་ཆེར་མཛད་པས། ཆོས་
རྣལ་མ་ཐུགས་ལ་འཁྲུངས་པ་སྟེ་དམ་པའི་ཆོས་ལ་ངེས་པ་ཟབ་མོ་རྙེད་པས་
དགེ་བཤེས་པོ་ཏོ་བའི་ཐུགས་ཀྱང་ཁེངས་ཤིང་ཚིམ་ནས། མཚན་དོན་དང་
ལྡན་པ་སྟེ་ལུང་རྟོགས་ཀྱི་ཡོན་ཏན་ཆེན་པོ་དང་ལྡན་པའི་མཁས་པ་ཆེན་པོ་
མིང་དོན་མཚུངས་པ་ཞིག་འདུག་ཅེས་བསྔགས་བརྗོད་ཀྱང་མཛད་འདུག་ལ།།
སྐྱེ་བ་བདུན་པའི་རྟགས་དང་ལྡན་པ་སྟེ་བྱང་ཆུབ་སེམས་དཔའ་བསམ་་་་་
བཞིན་དུ་སྨོན་ལམ་དང་སྙིང་རྗེའི་དབང་གིས་སེམས་ཅན་གྱི་དོན་དུ་མིའི་སྐྱེ་
བ་བདུན་བར་མ་ཆད་པར་བླངས་པའི་རྟགས་དང་ལྡན་པ་ཡིན་ཞེས་་་
གསུངས་ཤིང་། དེ་ལྟ་བུའི་བླ་མ་ཇོ་བོ་ཆེན་པོ་ནས་བརྒྱུད་པའི་ཆོས་འདི་ལྟ་
བུ་དང་ཕྲད་པ་འདི་ནི། རང་ཅག་སྐལ་བ་མི་ཆུང་བ་སྟེ་བསོད་ནམས་ཆེན་
པོ་དང་ལྡན་པས་ན་འདི་ལ་ལོང་བས་གླང་མཇུག་མ་ཤོར་བར་བྱ་ཞེས་པ་སྟེ་
མིག་མེད་ལོང་བས་གླང་པོ་ཆེའི་མཇུག་མ་ལ་འཇུས་ཤིང་དེ་ཤོར་དུ་མ་་་་་
བཅུག་པར་སོང་ན་བདེ་སར་ཕྱིན་ནུས་པའི་དཔེ་ལྟར་བླ་མ་དམ་པ་ཇོ་བོ་་་་
ཆེན་པོ་ལྟ་བུ་ཚུལ་བཞིན་དུ་བསྟེན་པ་མི་གཏོང་བར་བྱོས་ལ། འདི་བསླུ་བ་
མེད་པ་ཡིན་གསུངས། དེ་མ་ཡིན་པའི་བྱས་པའི་ཆོས་ཀྱིས་འཚང་མི་རྒྱ་ཞེས་
པ་སྟེ། འདིའི་བྱས་པའི་ཆོས་ཞེས་པ་ཕྱག་སྐོར་བྱེད་པ་དང་། མཎྜལ་འབུལ་
བ། གཟུངས་སྔགས་བཟླ་བ། སྐྱབས་འགྲོ་དང་བྱང་ཆུབ་ཀྱི་སེམས། སྙིང་རྗེ་
176



ཆེན་པོ་སྒོམ་པ་ལ་སོགས་པ་སྟེ་འདུས་བྱས་ཀྱི་དགེ་རྩ་ལ་མི་རེ་བར། ནང་
རྟོགས་ན་ནང་འཚང་རྒྱ་ཞེས་པ་སྟེ་སྟོང་ཉིད་ཁོ་ན་སྒོམ་ཞིང་དེ་རྟོགས་པས་
དེ་མ་ཐག་འཚང་རྒྱ་བའི་གདམས་པ་ཡོད་ཟེར་བའི་རྗེས་སུ་འབྲངས་ཀྱང་།
དེ་ལྟ་བུ་ཐེག་པ་ཆེན་པོའི་ལམ་དུ་འགྲོ་བར་དཀའ་སྟེ། སྟོད་ལུང་ཤེད་ཅེས་
བྱ་བའི་ཡུལ་དུ་སྔོ་ཡོལ་ཚོང་པ་བྱུང་བ་ལ། གཙོ་བོ་རྒད་པོ་ཅིག་ཤེད་ཅེས་པ་
རྒད་པོ་ན་རེ་འམ་བཤད་རྒྱུར། འདིར་ཁྱོགས་ཞེས་པ་སྟེ་འདི་གར་ཁྱེར་ཤོག་
དང་ངས་ཅིག་བལྟ་ཞེས་སྔོ་ཡོལ་ལ་བལྟས་ཏེ། སྙིང་དུ་ནི་སྡུག་ཞེས་པ་སྟེ་
ཡིད་དུ་འོང་ཞིང་བློར་འབབ་མོད་ཀྱང་དེའི་རིན་དུ་གསེར་འཇལ་མི་ཕོད་པ་
སྟེ་གསེར་བྱིན་ཏེ་ཉོ་བར་མི་ནུས་ཟེར་བ་བཞིན་བྱ་མི་དགོས་པའི་ཆོས་ཤིག་
སྟེ་འབད་རྩོལ་བྱེད་མི་དགོས་པ་དང་སྒྲུབ་མི་དགོས་པའི་ཆོས་ཤིག་མཁོ་བ་་་
ཡོད་ཀྱང་དེ་ཇི་འདྲ་གང་འདྲ་ཞེས་བློ་གཏོད་མི་ཕོད་གསུངས་པའོ། །
གསུམ་པ། དགེ་བའི་བཤེས་གཉེན་ལ་དད་
གུས་ཇི་ལྟར་སྒོམ་ཚུལ།
འོ་ན་ལམ་ཕྱིན་ཅི་མ་ལོག་པ་ཇོ་བོའི་བཀའ་བརྒྱུད་ཡིན་པས་དེའི་་་་་་་
བརྒྱུད་པའི་བླ་མ་ལ་དད་གུས་ཇི་ལྟར་སྒོམ་ཞེ་ན། རྩ་བ་ལས། བླ་མ་རྣམས་
ཀྱིས་བསྟན་པའི་སྐབས་སུ། །འདི་ཡང་མན་ངག་རང་གི་རྒྱུད་ལ། །ཡོན་ཏན་
ཅི་སྐྱེས་བླ་མའི་བྱིན་རླབས། །དེ་ལྟར་རྟག་དྲན་བྱིན་རླབས་རབ་འཇུག །
177



བཟློག་ནས་བླ་མ་ལ་ཐོས་ཤེས་ཀྱང་། །རང་གི་ཤེས་རབ་རྩལ་ལས་བྱུང་
སྙམ། །དེ་བཟློག་དེ་ལས་བྱིན་རླབས་མི་འབྱུང་། །མ་འོངས་དུས་ནའང་
བཤེས་གཉེན་མི་འཕྲད། །འཕྲད་ནའང་དེ་ཡི་ཆོས་ཀྱིས་མི་ཕན། །དེ་ལྟར་
ཤེས་ནས་སྔར་བཞིན་རྟག་བསླབ། །ཅེས་གསུངས་པ་ལས་འཕྲོས་ཏེ། དེ་ཡང་
བྱང་ཆུབ་ལམ་གྱི་སྒྲོན་མ་ལས། བླ་མ་རྣམས་ཀྱིས་བསྟན་པ་ཡི། །ཡང་དག་
ཐབས་ནི་བཤད་པར་བྱ། །ཞེས་པའི་སྐབས་སུ་འདི་ལྟར་གསུངས་ཏེ།
མཉམ་མེད་ཇོ་བོ་ཆེན་པོས་བླ་མ་རྣམས་ཀྱིས་བསྟན་པའི་ཐབས་བཤད་ཅེས་
པ་འདི་མན་ངག་བསྟན་པ་ཡིན་ཏེ། རང་གི་རྒྱུད་ལ་ལུང་རྟོགས་ཀྱི་ཡོན་ཏན་
དང་བདེ་སྐྱིད་གང་བྱུང་ཡང་། ཐམས་ཅད་བླ་མའི་བྱིན་རླབས་ལས་བྱུང་བ་
ཡིན་པས་བཀའ་དྲིན་ཆེ་བའི་འདུ་ཤེས་བྱ་དགོས་ལ། དེ་ལྟར་འདུ་ཤེས་དེ་
བསམ་པས་བྱིན་རླབས་འཇུག་པ་དང་། དེ་ལ་བརྟེན་ནས་རང་རྒྱུད་ལ་
རྟོགས་པ་སྐྱེ་བ། གཞན་ལའང་ཕན་ཐོགས་པ་ཆོས་ཉིད་ཡིན་ཏེ། མཁྱེན་པ་
དང་བྱིན་རླབས་ལ་སོགས་པ་དཔག་ཏུ་མེད་པ་མངའ་བ་མཉམ་མེད་ཇོ་བོ་་་
ཆེན་པོ་ལྟ་བུ་ཡིན་ལ། དེ་ལྟ་ཡིན་ན་ཡང་ཇོ་བོ་ཆེན་པོས་ང་ལ་ཡོན་ཏན་ཅི་
ཡང་མེད་གསུང་གིན་འདུག་པ་ལས། ཁོང་རང་ཉིད་ཀྱི་ངོས་ནས་ཡི་གེ་འབྲུ་
གཅིག་ཀྱང་ཤེས་ཞེས་མི་གསུང༌། འོ་ན་ཇོ་བོ་ཆེན་པོ་ཁྱེད་ལ་ལུང་རྟོགས་ཀྱི་
ཡོན་ཏན་འདི་འདྲ་མངའ་བ་ཅི་ཡིན་ཞེས་ཞུས་ཙ་ན། དེ་བླ་མའི་བཀའ་
དྲིན་ནམ་ཐུགས་རྗེ་ལས་ཐོབ་པ་ཡིན་གསུངས། དེ་ཡང་མཉམ་མེད་ཇོ་བོ་
ཆེན་པོས་དེ་ལྟར་གསུངས་པ་བླ་མར་ངོ་སྲུང་དང་ངོ་དགའི་ཆེད་དུ་མ་ཡིན་
178
-
-
-
-



པར། དེ་ལྟར་གསུངས་ན་བྱིན་རླབས་འཇུག་ཚབས་ཆེ་བར་རྒྱལ་བའི་
བཀའ་ལས་གསུངས་ཏེ། ཡོན་ཏན་རིན་ཆེན་སྡུད་པ་ལས། སློབ་མ་བཟང་
བོ་བླ་མར་གུས་ལྡན་དེ་དག་གིས། །བླ་མ་མཁས་པ་རྣམས་ལ་རྟག་ཏུ་བསྟེན་
པར་བྱ། །ཅི་ཕྱིར་ཞེ་ན་མཁས་པའི་ཡོན་ཏན་དེ་ལས་འབྱུང༌། །སངས་རྒྱས་
ཆོས་རྣམས་དགེ་བའི་བཤེས་ལ་བརྟེན་ཏོ་ཞེས། །ཡོན་ཏན་ཀུན་གྱི་མཆོག་
མངའ་རྒྱལ་བ་དེ་སྐད་གསུངས། །ཞེས་གསུངས་པ་བཞིན་ནོ། །དེ་ཡང་
བཀའ་གདམས་པའི་དགེ་བའི་བཤེས་གཉེན་ཆེན་པོ་ཁམ་པ་ལུང་བའི་ཞལ་
ནས། ཁོ་བོའི་འཚོ་བ་ངན་ཕྱིད་དེ་ཟས་གོས་ངན་ངོན་འཛོམས་པ་ལ་སོགས་
པ་ཡང་དགེ་བའི་བཤེས་གཉེན་གྱི་བཀའ་དྲིན་ཡིན་གསུངས། འདིར་ཟས་
གོས་ངན་ངོན་འཛོམས་ཞེས་པ་དེ་དགེ་བའི་བཤེས་གཉེན་གྱིས་གནང་བ་་་་
ཡིན་ཞེས་པའི་དོན་ཙམ་ལ་གོ་རྒྱུ་མ་ཡིན་པར། ལས་འབྲས་ཀྱི་སྟེང་ནས་གོ་
བ་ལེན་དགོས་ལ། བདེ་སྐྱིད་ཕྲ་མོ་ཙམ་བྱུང་ན་ཡང་རྒྱུ་ལས་བྱུང་བ་མ་
གཏོགས། རྒྱུ་མེད་ལས་བྱུང་བ་མ་ཡིན་ལ། དེ་ཡང་རྒྱུ་ལས་བྱུང་བ་ཡིན་
ནའང་རང་དང་མཐུན་པའི་རྒྱུ་ལས་བྱུང་བ་མ་གཏོགས། རང་དང་མི་
མཐུན་པའི་རྒྱུ་ལས་བྱུང་བ་མིན། ། རྒྱུ་དགེ་བ་ལས་འབྲས་བུ་བདེ་བ་དང་།
རྒྱུ་མི་དགེ་བ་ལས་འབྲས་བུ་སྡུག་བསྔལ་བྱུང་བ་དེ་ཡིན་ལ། ལས་འབྲས་མི་
བསླུ་བ་ཡིན་ཞེས་པའི་གནད་ཀྱང་འདི་ཉིད་ཡིན་ནོ། །དེ་བས་འདིར་དགེ་མི་
དགེའི་བླང་དོར་གྱི་རྣམ་གཞག་ཕྱིན་ཅི་མ་ལོག་པར་སྟོན་པའི་དགེ་བའི་་་་་
བཤེས་གཉེན་ལ་བསྟེན་པའི་འབྲས་བུར་ཁོ་བོའི་ཟས་གོས་ངན་ངོན་གྱི་འཚོ་
179



བ་འདི་འདྲ་འཛོམས་པ་ཡིན་གསུངས་པའོ། །དེ་ལྟར་ཡོན་ཏན་ཐམས་ཅད་
ཡར་བླ་མ་ལ་དཀྲི་བ་སྟེ་བླ་མའི་སྟེང་དུ་འཁྲིད་ཅིང་བཞག་ན། བླ་མའི་བྱིན་
རླབས་འཇུག་པས་ཡོན་ཏན་དེ་གོང་ནས་གོང་དུ་འཕེལ་བ་ཡིན་གསུངས་་་་
ཤིང་། དེ་ལྟར་མ་བྱས་པར་བླ་མས་བར་དེར་བསྙེལ་བ་སྟེ་བརྗེད་པའམ་མི་
དགོས་པར་བཞག་པ་ལྟ་བུ་ཞིག་ཡིན་ནའང་། རང་གིས་གོ་བ་རྙེད་ན་དེ་
ཡང་བླ་མ་ལས་ཐོས་པ་བྱས་པ་ལ་བརྟེན་ནས་ཤེས་པ་ཡིན་ཞེས་བསམ་་་་་་་
དགོས་པ་ལས། རང་ཤེས་རབ་ཆེ་བའམ་ཡང་ན་རང་གིས་དཔེ་ཆ་ལྟ་རྟོགས་
མཁས་པ་ལས་བྱུང་བ་ཡིན་སྙམ་ནས་ཁེངས་པ་སྟེ་ལྷག་པའི་ང་རྒྱལ་གྱི་ཆོས་
དེ་ཡིས་ཅི་ཡང་མི་ཕན་ལ། གལ་ཏེ་ལྷག་པའི་ང་རྒྱལ་དེ་འདྲ་བའི་སྒོ་ནས་
གཞན་སློབ་མ་རྣམས་ལ་བཤད་འཁྲིད་སོགས་བྱས་ཀྱང་དེ་དག་ལ་བྱིན་་་་་་་
རླབས་མི་འབྱུང་ཞིང་རྒྱུད་ལ་རྟོགས་པ་མི་སྐྱེ་བར་མ་ཟད། སྐྱེ་བ་ཕྱི་མ་ཕན་
ཆད་དུ་བླ་མ་དང་ཡང་མི་འཕྲད་ལ། བརྒྱ་ལ་སྟེ་གལ་ཏེ་ཕྲད་ཀྱང་བླ་མ་དེའི་
ཆོས་ཀྱིས་མི་ཕན་པ་ཞིག་ལས་མི་འོང་བས། ཕན་ཡོན་དང་ཉེས་དམིགས་དེ་
ལྟར་ཤེས་པར་བྱས་ནས་སྔར་བསྟན་པ་བཞིན་དུ་ཐམས་ཅད་བླ་མ་དང་་་་
དཀོན་མཆོག་གི་བཀའ་དྲིན་ལས་བྱུང་བར་ཤེས་པར་བྱོས་ལ་རྟག་ཏུ་སྟེ་དུས་
དང་རྣམ་པ་ཀུན་ཏུ་བསླབ་པར་བྱའོ་ཞེས་གསུངས་པའོ།།
འོ་ན་ཇོ་བོའི་བཀའ་བརྒྱུད་རང་ལ་ཡང་ད་ལྟ་བྱིན་རླབས་ཆེ་བ་དང་་་་་་
མཚན་ཉིད་དང་ལྡན་པ་དཀའ་བས་བླ་མ་མི་བ ཏུབ་བམ་སྙམ་ན་ཞེས་པ་་་་་
ལས། ཇོ་བོའི་བཀའ་བརྒྱུད་ཅེས་པ་སྟོན་པ་བཅོམ་ལྡན་འདས་ནས་རིམ་པ་
180
སr-



བཞིན་བརྒྱུད་ནས་འོངས་པའི་རྒྱ་ཆེན་སྤྱོད་བརྒྱུད་དང་། ཟབ་མོ་ལྟ་བརྒྱུད།
ཉམས་ལེན་བྱིན་རླབས་ཀྱི་བརྒྱུད་རྣམས་མཉམ་མེད་ཇོ་བོ་ཆེན་པོས་རྒྱ་ཆེར་
སྤེལ་བ་ལ་ཇོ་བོའི་བཀའ་བརྒྱུད་ཅེས་བརྗོད་པ་ལས། བརྒྱུད་པ་རང་ག་བ་
ཞིག་ལ་བརྗོད་པ་གཏན་ནས་མ་ཡིན་ནོ། །དཔེ་དེ་བཞིན་དུ་ས་སྐྱ་དང་།
རྙིང་མ། བཀའ་བརྒྱུད། དགེ་ལྡན་གང་ཡིན་ན་ཡང་མཐར་གཏུགས་ན་སྟོན་
པ་བཅོམ་ལྡན་འདས་ཀྱི་བཀའ་ལ་ཐུག་དགོས། གལ་ཏེ་རྒྱལ་བའི་དགོངས་
པ་དང་མ་འབྲེལ་ཞིང༌། རྒྱལ་བའི་བཀའ་དང་མ་མཐུན་ཚེ་བསྟན་བཅོས་
རྣམ་དག་དང་བརྒྱུད་པ་ཚད་ལྡན་མ་ཡིན་ནོ།།
དེ་ཡང་ད་ལྟ་བྱིན་རླབས་ཆེ་བ་དང་མཚན་ཉིད་ལྡན་པ་དཀའ་བས་བླ་
མ་མི་བཏུབ་བམ་སྙམ་ན་ཞེས་པ་སྣང་ཚོད་ལ་ཡོན་ཏན་ཆེན་པོ་མེད་ཅིང་་་་་་
བྱིན་རླབས་དངོས་སུ་འཇུག་ནུས་པ་དང༌། མཚན་ཉིད་བཅུ་དང་ལྡན་པའི་
བླ་མ་དཀའ་ལ། གལ་ཏེ་དེ་ལྟ་བུའི་བླ་མ་མེད་ན་བླ་མ་གཞན་བསྟེན་མི་
བཏུབ་བམ་ཞེས་པ་སྟེ་མི་ཆོག་གམ་སྙམ་ན། རྩ་བ་ལས། ཚུལ་ཁྲིམས་ལེའུར་
བླ་མའི་སྐབས་སུ། །ཨ་ཏི་ཤ་ཉིད་གསུང་བ་ཁུངས་དྲངས། །དཔུང་བཟང་
རྒྱུད་ལས་གྲོགས་པོའི་སྐབས་ཉིད། །ཁུངས་གཞན་ལ་ཡང་དེ་ཉིད་སྦྱར་བ། །
སེམས་བསྐྱེད་ལ་སོགས་བླ་མ་ཀུན་ལའང་། །ཡོན་ཏན་བརྒྱད་ཆ་ལ་སོགས་
ལྡན་པས། །རྩོད་པའི་དུས་ཀྱི་དེ་དག་བྱར་རུང་། །དེ་ལྟ་མིན་ན་དེ་དག་
རྒྱུན་འཆད། །ཅེས་གསུངས་ཤིང་། དེ་ཡང་དགེ་བའི་བཤེས་གཉེན་ཆེན་པོ་པོ་
ཏོ་བས། འཕགས་པ་ཐོགས་མེད་ཀྱི་བྱང་སའི་ཚུལ་ཁྲིམས་ལེའུར་གསུང་
181
• '' =
-



བའི་དུས་སུ་སྤྱིར་ཐེག་པ་ཆེན་པོའི་སེམས་བསྐྱེད་པའི་བླ་མའི་གདམས་ངག་
འབོགས་པའི་མཚན་ཉིད་དུ་ཕ་རོལ་ཏུ་ཕྱིན་པ་དྲུག་གི་མི་མཐུན་པའི་ཕྱོགས་
དང་བྲལ་བ་ཞིག་དགོས་ཞེས་གསུང་པའི་སྐབས་སུ། ཇོ་བོ་ཆེན་པོའི་གསུང་
ཁུངས་སུ་དྲངས་ནས་འདི་ལྟར་གསུངས་པ་ཡིན་ལ། ཇོ་བོས་གནང་བ་སྟེ་
དམིགས་བསལ་དུ་ཆོག་པར་གནང་བ་ཆེ་ཤོས་ཁོ་ན་འདི་ཡིན་གསུངས་སོ། །
དེ་ཡང་ཇོ་བོ་ཆེན་པོས་དེ་ལྟར་གསུངས་པ་ཡང་རང་དགར་ཏེ་ཁོང་རང་་་་་་
ཉིད་ཀྱི་ཐུགས་འདོད་ལྟར་དུ་གསུངས་པ་མ་ཡིན་པར། གསང་སྔགས་ཀྱི་
རྒྱུད་ཡིན་པ་ལ་བཤད་ཚུལ་མདོ་སྡེའི་ཚུལ་དུ་བཤད་པ་དཔུང་བཟང་གིས་་་་་
ཞུས་པའི་རྒྱུད་ལས། གྲོགས་པོའི་མཚན་ཉིད་བཤད་པའི་སྐབས་སུ། ནམ་
ཡང་འཁོར་ལོ་གཅིག་པའི་ཤིང་རྟ་ནི། །རྟ་དང་ལྡན་ཡང་ལམ་དུ་མི་འགྲོ་
ལྟར། །དེ་བཞིན་སྒྲུབ་པ་པོ་ལ་གྲོགས་མེད་ན། །ལུས་ཅན་དངོས་གྲུབ་ཐོབ་
པར་མི་འགྱུར་རོ། །དེ་ནི་བློ་ལྡན་གཟུགས་བཟང་གཙང་སྦྲ་ཆེ། །རིགས་ནི་
བཙུན་ཞིང་ཆོས་ལ་གཞོལ་བ་དང་། །སྤོབས་པ་ཆེ་ཞིང་དཔའ་ལ་དབང་པོ་
དུལ། །སྙན་པར་སྨྲ་ཞིང་སྦྱིན་ཕོད་སྙིང་རྗེ་ཅན། །བཀྲེས་དང་སྐོམ་དང་ཉོན་
མོངས་བཟོད་པ་དང་། །བྲམ་ཟེ་དག་དང་ལྷ་གཞན་མཆོད་མི་བྱེད། །སྒྲིན་
ཞིང་གཟོ་ལ་བྱས་པ་གཟོ་བ་དང༌། །དཀོན་མཆོག་གསུམ་ལ་དད་པ་གྲོགས་
པོ་ཡིན། །དེ་ལྟ་བུ་ཡི་ཡོན་ཏན་ལྡན་པ་དག །རྩོད་པའི་དུས་ན་ཤིན་ཏུ་
དཀོན་པས་ན། །ཡོན་ཏན་ཕྱེད་དམ་བཞི་ཆའམ་བརྒྱད་ཆ་ཅན། །དེ་ལྟ་བུ་ནི་
སྔགས་པས་གྲོགས་པོར་བསྟེན། །ཞེས་པའི་དོན་རགས་ཙམ་བརྗོད་ན་འདི་
182



ལྟ་སྟེ། དུས་ནམ་ཡང་འཁོར་ལོ་གཅིག་ཅན་གྱི་ཤིང་རྟ་ནི་འདྲུད་པའི་རྟ་
ཡོད་ན་ཡང་ལམ་དུ་འགྲོ་མི་ནུས་པར་ལོག་འགྲོ་བ་ལྟར་གསང་སྔགས་ཀྱི་་་་་
ཆོས་སྒྲུབ་མཁན་ལ་གྲོགས་པོ་ཚད་ལྡན་ཞིག་མེད་ན་ལུས་ཅན་ནམ་སེམས་་་
ཅན་དེ་ཡིས་མཆོག་གི་དངོས་གྲུབ་འཐོབ་པར་མི་འགྱུར་རོ། །འོ་ན་གྲོགས་
གང་འདྲ་ཞིག་དགོས་ཞེ་ན། སྤྱིར་བློ་དང་ལྡན་པ་སོགས་ཡོན་ཏན་བཅུ་དྲུག་
དང་ལྡན་པ་ཞིག་དགོས་ཀྱང་། རྩོད་པའི་དུས་ཏེ་སྙིགས་མའི་དུས་སུ་དེ་འདྲ་
བ་ཤིན་ཏུ་རྙེད་དཀའ་བས། ཡོན་ཏན་བརྒྱད་ཆ་དང་བཞི་ཆ་གཉིས་དང་
ལྡན་པ་ལ་གསང་སྔགས་ཀྱི་ཆོས་སྒྲུབ་པའི་གྲོགས་སུ་བསྟེན་རུང་བར་་་་་་་་་
གསུངས་པ་ཡིན་ལ། དེ་ལས་བློ་ལྡན་ཞེས་པ་བློ་གྲོས་དང་ལྡན་པ་སྟེ།
སྐབས་སུ་བབ་པའི་བསྒྲུབ་བྱའི་ཆོས་ཉམས་སུ་ལེན་ཤེས་པ་དང་དེ་བཞིན་དུ་
བླང་དོར་འབྱེད་ཤེས་པའི་དོན་ནོ། །གཟུགས་བཟང་ཞེས་པ་ལོང་བ་དང་
རྐང་རྡུམ་ལག་རྡུམ་ལྟ་བུ་མ་ཡིན་པའོ། །གཙང་སྦྲ་ཆེ་བ་ཞེས་པ་གྲིབ་ཀྱི་ནང་
ནས་ཆེས་དམན་པར་གྱུར་པ་ནི་དམ་ཉམས་ཀྱི་གྲིབ་ཡིན་པས་གྲིབ་དེས་་་་་
གོས་པ་ཞིག་ལ་བརྗོད་ཅིང་། དམ་ཉམས་ཀྱི་གྲིབ་ལས་ཀྱང་ཆོས་འབྲེལ་
དངོས་ཐོབ་ཀྱི་བླ་མ་དང་འགལ་བ་དང་། ཁྱད་པར་དུ་སྔགས་ཀྱི་རྡོ་རྗེ་སློབ་
དཔོན་ལ་འགལ་བ་བྱུང་བ་དམ་ཉམས་ཀྱི་མཐར་ཐུག་ཡིན་པས། དེ་འདྲའི་
གྲིབ་ཀྱིས་མ་གོས་པ་ཞིག་ལ་གཙང་སྦྲ་ཆེ་བ་ཞེས་བརྗོད་དོ། །རིགས་བཙུན་
ཞེས་པ་རྒྱ་གར་གྱི་ཡུལ་ཆོས་ཏེ་རྒྱལ་རིགས་དང་བྲམ་ཟེའི་རིགས་ལྟ་བུ་ལ་གོ་
ཡང་། སྟོན་པ་བཅོམ་ལྡན་འདས་ཀྱི་བསྟན་པ་ལ་རིགས་དང་རུས་མི་གཙོ།
183



ཆོས་གཙོ་ཞེས་གསུངས་པས་རིགས་ནི་གཙོ་བོ་མ་ཡིན་ཏེ། དཔེར་ན། རྒྱ་
གར་གྲུབ་ཆེན་ཏི་ལོ་པ་དང་ནཱ་རོ་པ་ལྟ་བུ་གྲུབ་པ་ཚད་ལྡན་མཆོག་ཏུ་གྱུར་
པ་ཡིན་ཞིང་། དམངས་རིགས་གདོལ་རིགས་ཡིན་ནོ། །ཆོས་ལ་གཞོལ་བ་
ཞེས་པ་དམ་པའི་ཆོས་ཐོས་བསམ་སྒོམ་པའི་བྱ་བ་ལ་བརྩོན་པའོ། །སྤོབས་པ་
ཆེ་ཞིང་དཔའ་ཞེས་པ་དམ་པའི་ཆོས་སྒྲུབ་པ་ལ་དཔའ་མི་ཞུམ་ཞིང་སྤོབས་
པ་མི་ཆུང་བ་སྟེ། དཔེར་ན། གཟུགས་སྔགས་དུང་ཕྱུར་ལ་སོགས་གྲངས་
མང་བཟླ་བ་དང་། བསྙེན་མཚམས་ལོ་བཞི་ལྔའི་ཡུན་དུ་བཞུགས་དགོས་པ་
ལ། དེ་འདྲ་མི་ཕོད་ཅིང་མི་ནུས་སོ་མི་སྙམ་པར། གཟུངས་སྔགས་གྲངས་དེ་
ལས་མང་བ་དང་། བསྙེན་མཚམས་ལོ་དེ་ལས་ལྷག་པ་ཞིག་བཞུགས་དགོས་
ཀྱང་ཅི་ཕྱིར་མི་ནུས་ཞེས་སྤོབས་པ་མི་ཆུང་ཞིང་དཔའ་མི་ཞུམ་པའོ། །དབང་
བོ་དུལ་བ་ཞེས་པ་མིག་དབང་དང་། རྣ་དབང་། ལྕེ་དབང་། ལུས་དབང་།
ཡིད་དབང་སྟེ་དབང་བོ་ལྔ་བག་མེད་ཀྱི་དབང་དུ་མི་གཏོང་བ་སྟེ། མིག་
གིས་དགོས་མི་དགོས་ལ་བལྟ་རྒྱུར་མི་དགའ་བའམ་མི་ཕྱོགས་པ་སོགས་ལ་་་་་
དབང་བོ་དུལ་བ་ཞེས་བརྗོད་ཅིང་། དབང་བོ་ལྔ་ལས་ཀྱང་གཙོ་བོ་ཡིད་ཀྱི་
དབང་བོ་སྟེ། རང་གི་བློ་དེ་དོན་མེད་དོན་ལོག་དོན་མ་ཡིན་པའི་ཕྱོགས་ལ་
གཡོ་ཞིང་བསམ་པའི་ཚུལ་མིན་ཡིད་བྱེད་ཀྱི་དབང་དུ་མ་བཏང་བར་དགེ་་་་
བའི་ཕྱོགས་སུ་ཚུལ་བཞིན་དུ་འཇུག་ཅིང་གཞོལ་བ་ལ་དབང་བོ་དུལ་བ་ཞེས་
བརྗོད་དོ། །སྙན་པར་སྨྲ་ཞེས་པ་ངག་འཇམ་པའི་དོན་ཡིན་ཡང་ངག་འཇམ་
པོ་ཙམ་ལ་གོ་མི་རུང་བར། བསྡུ་བའི་དངོས་པོ་བཞི་ལས། མཁོ་བ་སྦྱིན་པ་
184



དང༌། སྙན་པར་སྨྲ་བ། དོན་མཐུན་པོ། དོན་སྤྱོད་པ་ཞེས་གདུལ་བྱ་རྗེས་
སུ་འཛིན་པའི་ཐབས་བཞི་གསུངས་པ་དེ་ལ་གོ་དགོས་ཏེ། དཔེར་ན། རང་
གི་དགེ་ཕྲུག་ལོ་ཆུང་རྒོད་པོ་ཞིག་ཡིན་ཚེ། དེ་ལ་ངག་འཇམ་རྐྱང་རྐྱང་
བ ཤད་པས་ཕན་མི་ཐོགས། སྡིགས་མོའང་བྱེད་དགོས། འོ་ན་དེ་ལྟར་སྨྲ་བ་
དེ་སྙན་པར་སྨྲ་བ་ཨེ་ཡིན་ཞེ་ན། དེ་ནི་གདུལ་བྱ་ལ་ཕན་ཐོགས་པའི་ཆེད་
ཡིན་པས་སྙན་པར་སྨྲ་བ་ཡིན་ནོ། །སྦྱིན་ཡོད་ཞེས་པ་སེར་སྣ་ཆུང་ཞིང་
གཏོང་ཕོད་པའི་དོན་ནོ། །སྙིང་རྗེ་ཅན་ཞེས་པ་ཕ་རོལ་བོ་ལ་བརྩེ་ཞིང་སྙིང་
རྗེ་ལྡན་པ་ལའོ། །བཀྲེས་དང་སྐོམ་དང་ཉོན་མོངས་བཟོད་པ་ཞེས་པ་ལས་
ཉོན་མོངས་ཞེས་པ་འདོད་ཆགས་ཞེ་སྡང་གཏི་མུག་ཅེས་པའི་ཉོན་མོངས་་་་
དེའི་དོན་མ་ཡིན་པར། མནར་ཞིང་སྡུག་བསྔལ་བའི་དོན་ཡིན་པས་བཀྲེས་
པའི་ཉོན་མོངས་པ་དང་སྐོམ་པའི་ཉོན་མོངས་པ་སྟེ་བཀྲེས་པས་མནར་ཞིང་
སྡུག་བསྔལ་བ་དང་སྐོམ་པས་མནར་ཞིང་སྡུག་བསྔལ་བ་ཞེས་པའི་དོན་ཡིན་
ལ། དེ་འདྲའི་བཀྲེས་སྐོམ་ལ་སོགས་པའི་སྡུག་བསྔལ་ལ་བཟོད་བསྲན་ནུས་
པ་ལ་བཀྲེས་དང་སྐོམ་དང་ཉོན་མོངས་བཟོད་པ་ཞེས་བརྗོད་དོ། །བྲམ་ཟེ་
ཞེས་པ་རྒྱ་གར་གྱི་མིའི་རིགས་ཤིག་ཡིན་ཀྱང་། འདིར་མིའི་རིགས་ཞེས་པའི་
རིགས་ལ་བརྗོད་པ་མ་ཡིན་པར། ཕྱི་རོལ་པའམ་ཕྱི་རོལ་པའི་སློབ་དཔོན་ལ་
བརྗོད་པས། ཕྱི་རོལ་པའི་སློབ་དཔོན་ལ་མཆོད་པར་མི་བྱེད་པ་ལ་གོ་དགོས་
སོ། །ལྷ་གཞན་ཞེས་པ་ལྷ་དབང་ཕྱུག་ཆེན་མོ་དང་། ཁྱབ་འཇུག ཚངས་པ་
ལ་སོགས་ཕྱི་རོལ་པའི་སྐྱབས་གནས་ཀྱི་ལྷ་དང་། ཨ་མྱེས་གཉན་ཆེན་དང་
185



ཨ་མྱེས་ཡུལ་ལྷ་ལྟ་བུ་འཇིག་རྟེན་པའི་ལྷ་རྣམས་ལ་བསྟོད་ཅིང་དེ་རྣམས་ལ་
མཆོད་པར་མི་བྱེད་པ་སྟེ། གཏན་གྱི་སྐྱབས་གནས་སུ་འཛིན་མི་རུང་བར་
གསུངས་པ་ཡིན་ལ། དེ་ཡང་ཨ་མྱེས་གཉན་ཆེན་དང་ཨ་མྱེས་ཡུལ་ལྷ་ལྟ་བུ་
འཇིག་རྟེན་པའི་ལྷ་ལ་གནས་སྐབས་སུ་བསྒྲུབ་རྒྱུའི་དོན་ལ་གྲོགས་བཅོལ་བ་
མི་རུང་བ་མེད་དེ། དཔེར་ན། ནད་བྱུང་བའི་ཚེ་སྨན་པར་གྲོགས་འཆོལ་
དགོས་ལ། གྲོགས་བཅོལ་བའི་སྨན་པ་རྒྱ་རིགས་དང་ཧོས་རིགས་གང་ཡིན་
ཡང་རུང་བ་བཞིན་ནོ། །སྒྲིན་ཞེས་པ་སྤྱིར་མཁས་པའི་དོན་ལ་འཇུག་ཀྱང་།
འདིར་བཤད་སྒྲུབ་ཀྱི་བྱ་བ་གང་མཛད་ཀྱང་སྒྲིམ་ནས་ཡོད་ཅེས་པའམ་མི་དེ་
སྤྱང་གྲུང་ཅན་ཞིག་རེད་ཅེས་པ་ལྟ་བུའི་དོན་ལ་འཇུག་པ་ཡིན་ནོ། །གཟོ་ལ་
བྱས་པ་གཟོ་བ་ཞེས་པ་རང་གི་གྲོགས་དང་། སྦྱིན་བདག བླ་མ་ལ་སོགས་
པས་སྔར་རང་ལ་ཕན་གྲོགས་མཛད་པ་ལ་ཕྱིར་དྲིན་ལན་འཇལ་ཞིང་གསོབ་
བའི་དོན་ནོ། །དཀོན་མཆོག་གསུམ་ལ་དད་པ་གྲོགས་པོ་ཡིན་ཞེས་པ་སྔགས་
ཀྱི་གྲོགས་པོ་ཡིན་ཞེས་པའོ། །རྩོད་པའི་དུས་ཞེས་པ་དུས་སྙིགས་མ་སྟེ་ད་
ལྟའི་དུས་ལྟ་བུ་ལ་བརྗོད་པ་ཡིན་ལ། དེ་ཡང་དུས་ལ་རྫོགས་ལྡན་གྱི་དུས་
དང༌། གསུམ་ལྡན་གྱི་དུས། གཉིས་ལྡན་གྱི་དུས། རྩོད་པའི་དུས་ཞེས་པ་དེ་
འབྱོར་བ་དང་ལོངས་སྤྱོད་རྒྱ་ཆེ་ཆུང་གི་སྒོ་ནས་དབྱེ་བ་མ་ཡིན་པར། མི་དགེ་
བཅུ་སྤོང་དགོས་ཞེས་བཅས་པ་མ་མཛད་ཀྱང་མི་རྣམས་ཀྱིས་རང་བཞིན་དུ་
སྲུང་ཞིང་སྤོང་ནུས་པའི་དུས་ལ་རྫོགས་ལྡན་གྱི་དུས་དང། མི་དགེ་བཅུ་སྤོང་
དགོས་ཞེས་བཅས་པ་མཛད་ཀྱང་དེ་དག་ལས་གསུམ་ཙམ་དང་གཉིས་ཙམ་
186
r1.



ཡང་སྲུང་ཞིང་སྤོང་མི་ནུས་པའི་དུས་ལ་གསུམ་ལྡན་དང་གཉིས་ལྡན་གྱི་དུས་
དང༌། མི་དགེ་བཅུ་བོ་མི་སྲུང་ཞིང་མི་སྤོང་བར་དེ་ལ་སྤྱོད་པ་ཤས་ཆེ་བའི་
དུས་ལ་རྩོད་པའི་དུས་ཏེ་དུས་སྙིགས་མ་ཞེས་བརྗོད་དོ། །ཡོད་ཏན་ཕྱེད་ཅེས་
པ་ཡོན་ཏན་བཅུ་དྲུག་གི་ཕྱེད་ཀ་སྟེ་ཡོན་ཏན་བརྒྱད་ལ་གོ་དགོས་ལ། བཞི་
ཆ་ཞེས་པ་ཡོན་ཏན་བཅུ་དྲུག་པོ་ཆ་བཞིར་བྱས་པའི་ཆ་གཅིག་སྟེ་ཡོན་ཏན་
བཞི་ལ་གོ་དགོས་སོ། །དེ་ཡང་འདིའི་བཞི་ཆ་ཞེས་པའི་ཡོན་ཏན་བཞི་བོ་དེ་
ཡང་དཀའ་བ་དང་སླ་བ་སྡེབ་དགོས་པ་སྟེ། དཀའ་བ་གཉིས་དང་སླ་བ་
གཉིས་སྡེབ་དགོས་པར་གསུངས་སོ། །དེ་ལྟར་གྲོགས་ཡོན་ཏན་བཅུ་དྲུག་
དང་ལྡན་པ་ཞིག་རྩོད་པའི་དུས་སུ་ཤིན་ཏུ་རྙེད་པར་དཀའ་བས། བརྒྱད་ཆ་
དང་བཞི་ཆ་ཞེས་ཡོན་ཏན་གཉིས་དང་ལྡན་པ་ལ་བཏུབ་པ་སྟེ་སྔགས་སྒྲུབ་་་་
པའི་གྲོགས་སུ་བསྟེན་ཆོག་པར་གསུངས་པ་དེ་ཁུངས་སུ་དྲངས་ནས་གཞན་
བླ་མའི་མཚན་ཉིད་ལ་ཡང་རུང་མཐུན་སྦྱར་ཏེ། སེམས་བསྐྱེད་འབོགས་
པའི་བླ་མ་དབང་བསྐུར་བའི་བླ་མ་རབ་གནས་བྱེད་པའི་བླ་མ་དང༌། སྡོམ་
པ་ལེན་སའི་མཁན་སློབ་ལ་སོགས་པ་ཐམས་ཅད་ལ། ཆོས་ནས་ཏེ་དཔུང་
བཟང་གིས་ཞུས་པའི་རྒྱུད་ནས་བཤད་ཚོད་ཀྱི་བརྒྱད་ཆ་དང་ལྡན་པ་ལ།
རྩོད་པའི་དུས་ཀྱི་བླ་མ་དང་གྲོགས་པོ་བྱ་རུང་བར་གསུངས་པ་ཡིན་ལ། དེ་
བས་ཀྱང་འགྲེལ་ཆུང་མཁན་པོ་སྟེ་དུལ་བ་ལྷས། ཚུལ་ཁྲིམས་དང་ལྡན་ན་སྟེ་
ཕམ་ལྷག་གི་ལྟུང་བས་མ་གོས་ན་ལྔ་ཕྲུགས་ཉེར་གཅིག་ལས་གཙོ་བོ་འདུལ་
བ་ལ་མཁས་ཚེ། འདུལ་བའི་ཡོན་ཏན་ལྔ་ཕྲུགས་དང་མི་ལྡན་ཡང་མཁན་པོ་
187



བཏུབ་པ་སྟེ་ཆོག་པར་གསུངས་ཡོད་ལ། དེ་ལྟ་མ་ཡིན་པར་ཆོས་ནས་
གསུངས་པ་ལྟར་གྱི་མཚན་ཉིད་ཡོངས་སུ་ཚང་བ་ཞིག་དགོས་ན། རྩོད་པའི་
དུས་སུ་རྙེད་དཀའ་བས་སངས་རྒྱས་ཀྱི་བསྟན་པ་ལ་འཇུག་པར་རྩོམ་པ་་་་་་
ཐམས་ཅད་རྒྱུན་ཆད་ནས་བསྟན་པ་ནུབ་པར་འགྱུར་བའི་སྐྱོན་ཡོད་པར་་་་་
གསུངས་སོ། །
དེ་ལྟར་ཡོན་ཏན་ཆ་མཐུན་ཙམ་སྟེ་ཕྱོགས་རེ་ཙམ་ཡོད་པས་བླ་མར་བྱ་
ཆོག་ན། ཡོན་ཏན་དེ་ལྟ་བུ་ལྡན་པ་མང་བས་དེ་ཐམས་ཅད་ལས་ཆོས་མཉན་
ནམ་ཞེ་ན། དེ་ལྟར་མི་བྱ་བར་སྟོན་པ་ལ། རྩ་བ་ལས། རྣམ་གྲོལ་འདོད་
པའི་གང་ཟག་རྣམས་ཀྱིས། །བརྟགས་པ་ཞིག་ལ་བརྟེན་པར་བྱ་ཡི། །ཐ་དད་
སྣ་ཚོགས་དག་ལ་མ་ཡིན། །སྔར་ཞུགས་ཆོས་ཀྱི་མལ་ཡང་འཇིག་ལ། །དེ་
དག་སྐྱོན་ནི་མཐོང་བར་འགྱུར་གྱི། །ཡོན་ཏན་ནང་དུ་འདུག་པ་མི་མཐོང་། །
དཔེར་ན་གོས་ནི་ཀུན་ཏུ་དྲུད་ཀྱང་། །ས་རྡུལ་དག་ནི་རྩུབ་པས་འབྱར་གྱི། །
རིན་ཆེན་བརླིང་བས་མི་འབྱར་བ་བཞིན། །ཞེས་གསུངས་ཤིང༌། དགེ་བཤེས་
པོ་ཏོ་བ་དེ་སྒྲོ་ལག་ཅེས་བྱ་བའི་ཡུལ་དུ་བཞུགས་ཤིང་དཔྱིད་ཀྱི་དུས་ཤིག་ལ་
གསུངས་པ་འདི་ལྟ་སྟེ། རྣམ་གྲོལ་དོན་དུ་གཉེར་བ་སྟེ་སངས་རྒྱས་ཀྱི་གོ་
འཕང་ཐོབ་པར་འདོད་ཅིང་དེ་ཉིད་དོན་དུ་གཉེར་མཁན་གྱི་གང་ཟག་་་་་་
རྣམས་ཀྱིས་དང་པོ་བླ་མ་ཞིག་ལ་བསྟེན་དགོས་ལ། བླ་མ་དེ་ཡང་གང་ཐོད་
ཐོད་དེ་གང་རུང་རུང་ལ་མཉན་པས་ཀྱང་མི་འོང་སྟེ། རྒྱུད་ལས། སློབ་
དཔོན་དང་ནི་སློབ་མ་དག །མཚུངས་པར་དམ་ཚིག་ཉམས་འགྱུར་བས། །
188་



དཔའ་བོས་ཐོག་མར་སློབ་དཔོན་དང༌། །སློབ་མའི་འབྲེལ་བ་བརྟག་པར་
བྱ། །ཞེས་གསུངས་པ་ལྟར་ཆོས་འབྲེལ་མ་བཞག་པའི་སྔ་རོལ་དུ་སློབ་མས་བླ་
མ་དང་། བླ་མས་སློབ་མར་བརྟག་དགོས་ལ། དེ་ཡང་བརྟག་དགོས་ཞེས་པ་
ཡང་གཙོ་བོ་བླ་མ་དང་སློབ་མ་གཉིས་ལ་ལས་འབྲེལ་ཡོད་མེད་བརྟག་དགོས་
པ་དེ་ཡིན། དེ་ཡང་བླ་མའི་ངོས་ནས་ལུང་རྟོགས་ཀྱི་ཡོན་ཏན་སོགས་ལྡན་
ཡང་སློབ་མས་དེར་ཆོས་འབྲེལ་འཇོག་པ་མི་འཐད་ཅིང་མི་འདོད་པ་ལྟ་བུ་་་
འབྱུང་བའང་སྲིད་ལ། དེ་ནི་ལས་འབྲེལ་མེད་པའི་རྟགས་ཡིན་ནོ། །གལ་ཏེ་
ལས་འབྲེལ་མེད་བཞིན་དུ་ཆོས་འབྲེལ་བཞག་ཚེ་ཕན་མི་ཐོགས་པས་ལས་་་་
འབྲེལ་ཡོད་མེད་སོགས་ལ་བརྟག་དགོས་སོ། །དེ་ལྟར་གོང་དུ་གསུངས་པ་
ལྟར་བརྟགས་ནས། བཏུབ་བམ་སྙམ་པ་སྟེ་ཆོག་སྙམ་པ་ཞིག་ལ་བརྟེན་པར་
བྱ་ཡི། གལ་ཏེ་སློབ་དཔོན་ཐ་དད་མི་འདྲ་བ་མང་པོ་བསྟེན་ན། མིང་དང་
ཐ་སྙད་མི་འདྲ་བ་སྣ་ཚོགས་འབྱུང་ཙ་ན་ངོ་ཏིག་དེ་གང་ཡིན་པ་དང་གང་་་་་
འཛིན་དགོས་པ་ཡང་མི་ཤེས་པ་ལྟ་བུར་འགྲོ་ཞིང་། མི་འདྲ་བ་མང་པོ་
བསྲེས་པས་ཆོས་ཀྱི་མལ་སྟེ་ཆོས་ཀྱི་གཞི་དེ་ཡང་ཞིག་ཅིང་འཐོར་ནས་བསམ་
རྒྱུ་མེད་པ་ལྟ་བུར་འགྲོ་ལ། བླ་མར་བསྟེན་ཞིང་ཆོས་ཀྱང་མཉན་ནས་བླ་མ་
འདི་དང་ཆོས་འདི་མི་བཟང་ཞེས་གཅིག་བཞག་ཅིང་འདི་དང་འདི་ཉིད་་་་་་
བཟང་ངོ་ཞེས་གཞན་ཞིག་ལ་འཇུས་པ་སྟེ་བསྟེན་ན། མཐར་གླ་ཁྱི་འཁྱེར་
བའི་དཔེ་ལྟར་གང་ཡང་ལག་ཏུ་ལེན་རྒྱུ་མེད་པ་ལྟ་བུར་འགྱུར་རོ། །དེས་ན་
མང་པོའི་དྲུང་དུ་ཡུག་ཡུག་སྟེ་ཕར་ཚུར་ཧེབ་རྒྱུག་བྱེད་པས་སྐྱོན་ལས་ཡོན་་་་
189



ཏན་མི་མཐོང་སྟེ། དཔེར་ན་གོས་ཧྲུལ་ཏེ་ལྭ་བ་ཐེད་པོ་ཞིག་ལུད་གསེབ་ཏུ་
དྲུད་ནས་ཕྱིན་ཚེ་ས་རྡུལ་སོགས་ཕན་ཚུན་བསྡུས་ཤིང་འགོས་ནས་འོངས་པ་
མ་གཏོགས། གཏིང་ངམ་འོག་ན་ཡོད་པའི་རིན་པོ་ཆེ་བརླུང་བ་སྟེ་ལྕི་བས་
གོས་ཧྲུལ་སྟེང་དུ་འབྱར་ཞིང་འགོས་ནས་འོང་བ་ཡེ་མི་བཏུབ་པ་སྟེ་གཏན་་་་
ནས་འོང་མི་ཐུབ་ལ། དཔེ་དེ་བཞིན་དུ་འོ་སྐོལ་གྱིས་ཀྱང་ཕྱིའི་ཡུལ་མིག་
གིས་མཐོང་ཙམ་གྱི་གཞི་ཞིག་ལ་དམིགས་ཤིང་བརྟགས་ཚེ་དེའི་ཡོན་ཏན་་་་་
མཐོང་བ་མིན་པ་སྟེ་སྐྱོན་ཁོ་ན་མཐོང་བ་མ་གཏོགས་དེའི་ཡོན་ཏན་མཐོང་
བ་ཤིན་ཏུ་དཀའ་འོ། །ནཱག་གེར་གླིང་བ་བྱ་བའི་རྒྱ་གར་གྱི་གླིང་ཕྲན་ཞིག་ཏུ་
རྣལ་འབྱོར་པ་ཚད་ལྡན་ཞིག་བཞུགས་པ་དེ་ཉིད་བལྟ་རུ་ཕྱིན་ཡང་ནང་་་་་་་
ཐུགས་ལ་ལྡན་པའི་ཡོན་ཏན་དང༌། དད་པ་དང་། ཤེས་རབ་དང༌། བྱང་
ཆུབ་ཀྱི་སེམས་ལ་སོགས་པ་གཅིག་ཀྱང་མ་མཐོང་བ་བཞིན་ནོ། །དེ་ཡང་དགེ་
བཤེས་པོ་ཏོ་བ་ལ་གཙང་པ་དང་ཚལ་ཆུང་བ་བྱ་བའི་ཡུལ་གྱི་གནས་བརྟན་
ཏེ་དགེ་སློང་ཞིག་གིས་ཆོས་ཞུས་པ་ལ། དགེ་སློང་དེས་དགེ་བཤེས་པོ་ཏོ་
བའི་ཡོན་ཏན་མ་མཐོང་བར་སྐྱོན་མཐོང་བ་བཞིན་འགྲོ་ཉེན་ཆེ་ལ། དེའི་
ནང་ནས་ཀྱང་ངེད་ཀྱི་ཇོ་བོ་པ་སྟེ་ང་ཚོའི་ཨ་ཁུ་འདི་ཉིད་གཞན་གྱི་སྐྱོན་རྟོག་
པ་ལ་མཁས་པ་ཞིག་འདུག དེར་ཇོ་བོ་སྟེ་ཨ་ཁུ་ཞིག་བྱུང་ནས་ཁྱོད་རང་
གང་ལ་ཕྱིན་པ་ཡིན་ཞེས་དྲིས་པས། དགེ་བཤེས་འདིའི་སྤྱན་སྔར་ཡང་ཕྱིན་
ཟེར་བ་ལ། ཁྱོད་ལ་དད་པ་སྐྱེས་སམ། དད་པ་སྐྱེས་པ་ཇི་འདྲ་བ་ཡིན་ཞེས་
དྲིས་པས། དགེ་བཤེས་དེ་ལ་སྐྱོན་འདི་ལྟ་བུ་ལྡན་ལ། དེ་ནས་དགེ་བཤེས་
190



གཞན་ཞིག་གི་སྤྱན་སྔར་ཡང་ཕྱིན། དེ་ལ་ཡང་སྐྱོན་འདི་ལྟ་བུ་ལྡན་ཟེར་
ནས། སྐྱོན་གཅིག་པུ་བྱ་ར་བྱས་པ་སྟེ་གཞན་གྱི་སྐྱོན་ཁོ་ནར་བརྟགས་ནས་ཁོ་
རང་གཅིག་པུ་གོ་བ་དང་ཡོན་ཏན་སོགས་ཆེ་བར་རློམ་ནས་འདུག་སྟེ། དེ་
ལྟ་བུ་ལ་ཅི་ཡང་མི་འོང་ཞེས་པ་སྟེ་ཡོན་ཏན་སོགས་གང་ཡང་མི་ཐོབ་ཅེས་་་་
པའི་དོན་ནོ། །
འོ་ན་སློབ་མས་དེ་ལྟར་བླ་མ་མཚན་ཉིད་དང་ལྡན་མིན་ལ་ལེགས་པར་
བརྟགས་ནས་རང་གི་བླ་མར་འོས་པ་ཞིག་ལ་བསྟེན་ཏེ་བླ་མ་དེ་ཉིད་ཀྱིས་་་་་་
གསུངས་པའི་མན་ངག་ལ་ཇི་ལྟར་གཅེས་པར་བསྒོམ་ཞེ་ན། དེའི་དོན་སྟོན་
པ་ལ། རྩ་བ་ལས། རིན་ཆེན་བླ་མའི་གསུང་ལ་དཔེར་བྱས། །རང་གི་བླ་མར་
ཐེ་ཚོམ་བཅད་ནས། །སངས་རྒྱས་འོད་དང་བཅས་པར་བྱོན་ཡང་། །གཞན་
དུ་སྟོན་ལ་མཉན་པར་མི་བྱ། །ང་རྒྱལ་ཆེན་པོ་དག་ཀྱང་བསྒོམ་བྱ། །ཁྱི་གླེན་
ལམ་དུ་ཞུགས་བཞིན་བྱས་ན། །རང་གི་འདོད་སར་ནམ་ཡང་མི་ཕྱིན། །ཞེས་
གསུངས་ཤིང༌། དེ་ཡང་བཀའ་གདམས་པའི་དགེ་བཤེས་སྒོམ་པ་རིན་ཆེན་བླ་
མ་ལ་ཇོ་བོ་སྟེ་ཨ་ཁུ་ཞིག་གིས་བཤད་རྒྱུར། པུ་རངས་ཏེ་མངའ་རིས་སྐོར་
གསུམ་གྱི་ནང་ཚན་པུ་རངས་བྱ་བའི་ཡུལ་གྱི་གཞོན་འབྱུང་བྱ་བའི་སློབ་མ་་་
འདི་ལ་གདམས་ངག་ཅིག་ཉན་པ་མིན་ནམ་ཞེས་པ་སྟེ་གདམས་ངག་ཅིག་་་་
གནང་རྒྱུ་མིན་ནམ་ཞེས་ཟེར་བར། དགེ་བཤེས་སྒོམ་པའི་ཐུགས་ལ་འཛམ་
གླིང་གི་ཡུལ་གྲུ་འདི་ན་ཡང་དཀོན་པར་གྱུར་པ་མཉམ་མེད་ཇོ་བོ་རྗེ་ལྟ་བུའི་
གདམས་ངག་ཁྱད་པར་ཅན་བསྒོམ་དུ་ཡོད་བཞིན་དུ། འདི་སྐད་ཟེར་སྙམ་
191



ནས་ཐུགས་མ་རངས་ཏེ་ཐུགས་མ་དགྱེས་པར་བཞུགས་ཡོད་པའི་སྐབས་སུ།
མིང་ལ་འབའ་ཏ་ཀ་ར་ཞེས་བྱ་བ་ཇོ་བོའི་ཞབས་ཕྱི་བ་ཞིག་ན་བས་རིམ་གྲོ་་་
སྒྲུབ་པའི་ཀློག་ལ་ཕེབས་པར་ཞུས་པས། ཁོང་ཉིད་ཇོ་བོ་ཆེན་པོའི་གདམས་
ངག་སྒོམ་པ་བཞག་ནས་འབའ་ཏ་ཀ་རར་རིམ་གྲོ་སྒྲུབ་པར་ཕེབས་ཚེ་ཇོ་བོ་
ཆེན་པོའི་གདམས་ངག་སྒོམ་པ་གཙིགས་སུ་མ་བཟུང་ཞིང་གལ་ཆུང་བྱས་པ་
ཡིན་པས། ཇོ་བོའི་གདམས་ངག་ལ་མི་སྨོད་པ་སྟེ་ཁྱད་གསོད་དང་གལ་ཆུང་
མི་བྱེད་ཅེས་གསུངས་སོ། །དེ་ལྟར་གསུངས་པ་ལ་གཞན་ཞིག་གིས་ཁོང་ཉིད་
དེ་སྐད་གསུངས་པ་ཅི་ལགས་ཞེས་ཞུས་པས། སྔར་པུ་རངས་གཞོན་འབྱུང་
ཟེར་བ་ལ་གདམས་ངག་མི་གནང་ངམ་ཟེར་བ་དེ་ལ་སྙིང་ན་ནས་ཏེ་ཐུགས་
མ་དགའ་བར་དེ་སྐད་བྱས་བཏང་གསུངས་པ་ཡིན་ཟེར། དཔེ་དེ་བཞིན་དུ་
སྔར་གྱི་ཡིད་ཆེས་པའི་བླ་མ་ཞིག་ལ་གདམས་ངག་ཐག་ཆོད་པར་ཞུས་ནས།
ཉམས་སུ་ལེན་པའི་ཆོས་ལ་ཐེ་ཚོམ་མེད་པ་ཞིག་དགོས་པ་ཡིན་པས་ཞུ་་་་་
ཐར་ཆོད་པ་སྟེ་ཐེ་ཚོམ་མེད་པར་བརྡར་ཤ་ཆོད་པར་བྱས་ན། །དེས་གསོན་
ཆོས་སུ་རབས་ཆད་དུ་བཅུག་པ་སྟེ་མཐོང་ཆོས་ལ་ཕྱིས་ལས་ཉོན་གྱིས་སྐྱེ་བ་
ཆད་དུ་བཅུག་ནས་གྲོལ་བར་བྱེད་པ་རང་ཡིན་ནོ། །གལ་ཏེ་གཞན་ཞིག་གིས་
ཁྱོད་འདི་ལྟར་བྱེད་དགོས་ཟེར་བ་བྱུང་ཡང་དེའི་ངག་ལ་མི་ཉན་པ་ཞིག་་་་་་
དགོས་ཏེ། དཔེར་ན་སྟོན་པ་སངས་རྒྱས་བཅོམ་ལྡན་འདས་རང་འོད་གོར་
དང་བཅས་དངོས་སུ་བྱོན་ཡང་། སྔར་རང་གི་བླ་མས་གསུངས་པའི་
གདམས་པ་དང་འགལ་བར་གྱུར་པ་ཞིག་ཡིན་ན། དེ་ལ་མི་ཉན་པར་ང་
192



རང་ཙུག་ཡིན་ཞེས་པ་སྟེ་ང་རང་ལ་བླ་མའི་གདམས་ངག་མ་འཁྲུལ་མ་ནོར་
བ་དང་ལྡན་པའི་རང་ཚུགས་ཐུབ་པ་ཞིག་ཡོད་སྙམ་དུ་ང་རྒྱལ་ཆེན་པོ་དག་
ཀྱང་བསྒོམ་པར་བྱ་སྟེ་ཞེས་པ་འདིའི་དོན་ཡང་། ཐོག་མར་བརྟགས་ཤིང་
དཔྱད་པ་བཏང་ནས་བླ་མ་མཚན་ཉིད་དང་ལྡན་པ་ཞིག་ལ་འདི་ཉིད་བདག་
གི་བླ་མར་འོས་སོ་སྙམ་པ་ཞིག་བླ་མར་བསྟེན་དགོས་ལ། དེ་ཡང་བླ་མ་དེ་
ཉིད་བསྟན་པ་ཡོངས་རྫོགས་ཀྱི་མངའ་བདག་ལྟ་བུ་ཞིག་བྱུང་ན་རབ་ཡིན་ལ།
གལ་ཏེ་དེ་འདྲ་ཞིག་མ་བྱུང་ཡང་། དཔེར་ན། སྐྱེས་བུ་ཆུང་ངུའི་ལམ་
ཉམས་སུ་ལེན་འདོད་ན་སྐྱེ་བ་འདིར་སྐྱེས་བུ་ཆུང་ངུའི་ལམ་ཉམས་སུ་བླངས་
ནས་རང་རྒྱུད་ལ་རྟོགས་པ་སྐྱེ་པ་ཞིག་བྱ་སྙམ་ནས། སྐྱེས་བུ་ཆུང་ངུའི་ལམ་
གྱི་གདམས་ངག་ཆ་ཚང་ལ་ནང་བྱན་ཆུད་པ་ཞིག་རང་གི་བླ་མར་བསྟེན་་་་་་
ཞིང་དེ་ལས་སྐྱེས་བུ་ཆུང་ངུའི་ལམ་གྱི་གདམས་ངག་མ་ལུས་པར་མཉན།
མཉན་ཞིང་ཐོབ་པའི་གདམས་ངག་དེ་ཡང་དཔྱད་འཇོག་སྤེལ་མའི་སྒོ་ནས་
སྒྲུབ་པ་མཛད་ཅིང་། སྒྲུབ་པ་མཛད་པ་དེ་ལ་བརྟེན་ནས་རང་རྒྱུད་ལ་
རྟོགས་པ་དང་ཉམས་མྱོང་གི་གདེང་ཐོབ་པ་ཞིག་འབྱུང་བའི་དབང་དུ་་་་་་
བཏང་ནས་གསུང་བ་ཡིན་ཡང་། དེ་འདྲ་དེང་གི་དུས་འདི་ལ་ཧ་ཅང་
དཀོན་པར་གསུངས་སོ། །
དེ་དགེ་བཤེས་པོ་ཏོ་བའི་རྨང་ལམ་སྟེ་མཚན་ལམ་དུ་ཅིག་གིས་ན་རེ།
རིན་ཆེན་མི་ཉོའམ་ཟེར་བ་ཞིག་བྱུང་བ་ལ། དེར་པོ་ཏོ་བས་ཁོང་རང་ཨམ་
ཕྲག་སྟེ་རུམ་ནང་དུ་རིན་པོ་ཆེ་གསུམ་ཡོད་པ་ཕྱིར་བླངས་ནས། བདག་རང་
193



ཉིད་ལ་ཡོད་བཞིན་དུ་གཞན་གྱི་རིན་ཆེན་དེ་ཡིས་ཅི་བྱེད་དགོངས་ནས་དེར་
མ་གཟིགས་ལ། མི་གཞན་ཡོ་སྟེ་མི་གཞན་རྣམས་ཀྱིས་བལྟ་ཞིང་འདུག་སྟེ།
དེང་སང་གི་དུས་འདིར་ཉམས་ལེན་གང་ཡང་མེད་པར་མན་ངག་ཉན་པའི་
གྲངས་ཀ་ཙམ་གཙོ་བོར་བྱེད་པ་འདི་ལྟ་བུ་ཡིན་གསུངས་སོ། །དེ་ཡང་ཕུ་
ཆུང་བའི་ཞལ་ནས། ང་ནི་རྒྱ་གར་ནས་པཎྜི་ཏ་ཞིག་བྱོན་ཀྱང་དེ་ལ་ཆོས་མི་
ཉན་གསུངས་ལ། མི་ཉན་པའི་རྒྱུ་མཚན་གང་ཡིན་ཞེ་ན། དེ་ནི་ཇོ་བོ་ཆེན་
པོས་གསུངས་པའི་ཆོས་དང་མཐུན་ཚེ་བསྐྱར་ཟློས་བྱས་པ་ལས་མེད་པས་་་་་
ཉན་མི་དགོས་ལ། དེ་ཡང་ཇོ་བོའི་གསུང་དང་མི་མཐུན་ཚེ་མཉན་པ་ལ་
དགོས་པ་མེད་པའི་ཕྱིར་ན་དུས་ནམ་ཡང་མི་ཉན་གསུངས། དེ་ལྟར་མ་བྱས་
པར་སུ་ཡིན་ཡིན་གྱིས་ཅི་ཟེར་ཟེར་གྱི་རྗེས་སུ་འབྲངས་པས། ། ཁྱི་གླེན་པ་
ལམ་དུ་ཞུགས་པ་བཞིན་སོང་ན་རང་གི་འདོད་པའི་སར་ཡེ་མི་ཕྱིན་པ་སྟེ་་་་
གཏན་ནས་སླེབ་མི་ཐུབ་སྟེ། ཁྱི་ཧ་བར་སྙེག་པ་ཞེས་པ་སྟེ་ཁྱི་ལམ་དུ་ཞུགས་
པའི་ཚེ་དྲང་པོར་མི་རྒྱུག་པར་ཀྱག་ཀྱོག་སྲབ་སྲུབ་ཐམས་ཅད་དུ་འགྲོ་ལ།
འདི་རང་དུ་ཡང་སྟེ་ཡུལ་འདི་གར་ཡང་དེ་ལྟར་སོང་བ་འགའ་ཡོད་དེ་་་་་་་
གསུངས་སོ། ། །
དེ་ལྟར་རང་དད་པའི་བླ་མ་ཞིག་ལ་གདམས་ངག་ཞུས་ནས། གདམས་
ངག་དེ་གཅེས་པར་བསྒོམས་ཏེ་སྒྲུབ་པ་ཉམས་ལེན་མཛད་ན། རང་འདོད་
པའི་དོན་ཐམས་ཅད་འགྲུབ་པར་འགྱུར་པས་བླ་མ་དེ་ལ་བཀའ་དྲིན་ཆེ་བའི་
འདུ་ཤེས་ཀྱིས་རྟག་ཏུ་གུས་དགོས་པར་སྟོན་པ་ལ། རྩ་བ་ལས། བཤེས་དེས་
194



དེ་གསུང་ནང་ན་དྲིན་ཆེ། །སོ་སོ་སྐྱེ་བོའི་བླ་མ་ཡིན་ཏེ། །དེ་ཡིས་བློ་སྦྱངས་
སྤྲུལ་བའི་སྐུ་མཐོང་། །དེ་ནས་ལོངས་སྤྱོད་རྫོགས་སྐུའང་མཐོང་བས། །དེ་
བས་ནང་ན་དང་པོ་ཁོ་ན། །སོ་སོ་སྐྱེ་བོའི་བླ་མ་དྲིན་ཆེ། །དེ་བས་རྟག་ཏུ་དེ་
ལ་དྲིན་གཟོ། །ཞེས་གསུངས་ཤིང༌། དེ་ཡང་ཐར་བ་དོན་དུ་གཉེར་བའི་ལས་
དང་པོ་བ་ཞིག་གི་དབང་དུ་བཏང་ན། དེ་ལ་ཡོན་ཏན་རྣམས་ནི་ཡས་རིམ་
ནས་ཆེ་ཞེས་པ་སྟེ། དཔེར་ན་སོ་སོ་སྐྱེ་བོའི་རྒྱུད་ཀྱི་ཡོན་ཏན་དང་རྟོགས་པ་
ལས་འཕགས་པའི་གང་ཟག་གི་རྒྱུད་ཀྱི་ཡོན་ཏན་དང་རྟོགས་པ་ཆེ་བ་བཞིན་
ཡོན་ཏན་མཐོ་རིམ་ནས་ཆེ་བ་ཡིན་ལ། བཀའ་དྲིན་རྣམས་ནི་ལམ་རིམ་ནས་
ཆེ་བ་ཞེས་པ་སྟེ། དཔེར་ན་གཞུང་ལུགས་ཆེན་པོ་འཁྲིད་པའི་སློབ་དཔོན་གྱི་
བཀའ་དྲིན་ལས། ཐོག་མར་རང་ལ་ཀ་ཁ་སོགས་ཀློག་སློབ་མཁན་གྱི་སློབ་
དཔོན་དེ་བཀའ་དྲིན་ཆེ་བ་བཞིན་བཀའ་དྲིན་དམའ་རིམ་ནས་ཆེ་བར་་་་་་་
གསུངས་ལ། དེ་བཞིན་དུ་སྐུ་གསུམ་སྟེ་ཆོས་སྐུ་ལོངས་སྐུ་སྤྲུལ་སྐུ་ལས་ཀྱང་
སྤྲུལ་སྐུ་བཀའ་དྲིན་ཆེ་བ་ཡིན་ལ། ལོངས་སྐུ་ནི་སྟོན་པ་མི་དགོས་པའི་དུས་
ཀྱི་བཟང་གྲོགས་ཏེ་ས་ཐོབ་ནས་ལམ་འགོ་ཐོན་པའམ་རང་འགོ་ཁེབས་པའི་
དུས་ཀྱི་བཟང་གྲོགས་སམ་སྐྱིད་གྲོགས་ལྟ་བུ་ཡིན། འོ་ན་ལོངས་སྐུས་རང་སོ་
སོ་སྐྱེ་བོ་ཐ་མལ་པའི་གནས་སྐབས་སུ་རྗེས་སུ་མི་འཛིན་པ་ཡིན་ནམ་ཞེ་ན།
རྗེས་སུ་མི་འཛིན་པ་མ་ཡིན་ཡང་རང་ལས་ངན་པའི་སྒྲིབ་པས་གཡོགས་པ་་་་
ཚབས་ཆེ་བས་ལོངས་སྐུའི་ཞལ་དངོས་སུ་མཐོང་བའི་སྐལ་བ་མེད་ཅིང་་་་་་
འཕྲིན་ལས་མི་འཇུག་པ་ཡིན་ཏེ། ལྷ་ཡི་རྒྱལ་བོས་ཆར་ཕབ་ཀྱང་། །ས་བོན་
195



མི་རུང་མི་འཁྱུང་ལྟར། །ཞེས་གསུངས་པའི་དོན་བཞིན་ནོ། །དེ་ཡང་དཀོན་
མཆོག་གསུམ་ལས་ཀྱང་དགེ་འདུན་དཀོན་མཆོག་བཀའ་དྲིན་ཆེ་སྟེ། གལ་ཏེ་
དགེ་འདུན་མེད་ན་རྟེན་གཉིས་པོ་སྟེ་ཆོས་དཀོན་མཆོག་དང་སངས་རྒྱས་་་
དཀོན་མཆོག་གཉིས་པོས་ཀྱང་རྟེན་གྱི་བྱ་བ་མི་བྱེད་པས་སོ། །དགེ་འདུན་
ལས་ཀྱང་སོ་སོ་སྐྱེ་བོའི་དགེ་འདུན་བཀའ་དྲིན་ཆེ་བ་ཡིན་ཏེ། འཕགས་པའི་
དགེ་འདུན་འོ་སྐོལ་གྱི་སྤྱོད་ཡུལ་དུ་མ་གྱུར་པ་སྟེ་ང་ཚོས་དངོས་སུ་མཇལ་་་་་
བའི་ཡུལ་མ་ཡིན་པའི་ཕྱིར་དང༌། བླ་མ་ཡང་ཐུན་མོང་སྣང་ཚོད་ལ་རང་
ཅག་དང་མཉམ་འགྲོགས་བྱེད་པ་སོ་སོ་སྐྱེ་བོའི་བླ་མ་དྲིན་ཆེ་བ་ཡིན་ཏེ།
སངས་རྒྱས་ཀྱི་གསུང་འཁྱོག་སྟེ་དོན་གཞན་ལ་དགོངས་ནས་སྟོན་པ་དང་་་་་་
གདུལ་བྱ་བློ་རབ་འབྲིང་ཐ་གསུམ་ལ་དམིགས་ནས་ལྡེམ་དགོངས་སྣ་ཚོགས་
ཀྱི་སྒོ་ནས་གདུལ་བྱ་ཁ་ཅིག་གི་ངོར་བརྗོད་བྱའི་དོན་མཐོན་པོའི་ཚད་དང་
ཁ་ཅིག་གི་ངོར་དམའ་བའི་ཚད་དུ་སྟོན་པ་ཡིན་ལ། མངོན་ཤེས་ཡོད་པ་
རྣམས་དེ་བས་ཀྱང་ཅུང་དྲང་བ་སྟེ་བླ་མ་མངོན་ཤེས་དང་ལྡན་པ་རྣམས་་་་་
ཀྱིས་སློབ་མའི་རྒྱུད་ཚོད་དང་འཚམ་པའི་སྒོ་ནས་ཅུང་ཙམ་དྲང་བོའི་ཚུལ་དུ་
སྟོན་ཞིང་། སོ་སོ་སྐྱེ་བོའི་བླ་མ་ནི་དྲང་ཏིག་གམ་དྲང་ཐད་ཁོ་ནར་གསུངས་
པས་ན་དྲིན་ཆེ་བ་ཡིན་ནོ། །དེ་ཡང་རབ་ཏུ་བྱུང་བའི་དབང་དུ་བྱས་ན་དང་
པོ་ཁྱོམ་པ་དགེ་བསྙེན་དགེ་ཚུལ་སོགས་ལས་ཡར་འདྲེན་པའི་སློབ་དཔོན་་་་
དང་ཀ་ཁ་སློབ་པའི་སློབ་དཔོན་ནས་རིམ་གྱིས་དྲིན་ཆེ་བ་ཡིན་གསུངས། ཆ་
ལུགས་ཏེ་སྤྱོད་པ་ཡང་སོ་སོ་སྐྱེ་བོའི་བླ་མའི་གདམས་ངག་ལ་བརྟེན་ནས་བློ་
196



སྦྱངས་པས་ཐེག་ཆེན་གྱི་ལམ་སྣ་ཟིན་ཞིང་ཚོགས་ལམ་ཆུང་འབྲིང་ནས་་་་་་་
ཚོགས་ལམ་ཆེན་པོ་ཐོབ་ཚེ་མཆོག་གི་སྤྲུལ་སྐུའི་ཞལ་དངོས་སུ་མཐོང་སྟེ། དེ་
ནས་བསུན་མ་སྟེ་སྔོན་དུ་བསུ་མཁན་སླེབས་པ་ལྟ་བུ་ཡིན་གསུངས། དེ་ལ་
བརྟེན་ནས་བློ་སྦྱངས་པས་སྦྱོར་ལམ་ཐོབ་པའི་རྗེས་སུ། མཐོང་ལམ་ཐོབ་པ་
སྟེ་ས་ཐོབ་ནས་ལོངས་སྤྱོད་རྫོགས་པའི་སྐུའི་ཞལ་མཐོང་ཞིང་། དེ་ནས་ས་
བཅུ་བ་ཐོབ་པ་ལ་ཆོས་ཀྱི་སྐུ་ཡང་སྤྲིན་གསེབ་ཀྱི་ཉི་མ་ཙམ་དུ་མཐོང་ལ།
མགོན་པོ་ཀླུ་སྒྲུབ་ཀྱིས་མཛད་པའི་ཆོས་དབྱིངས་བསྟོད་པ་ལས། ཇི་ལྟར་
ཚེས་པའི་ཟླ་བ་ལ། །སྐད་ཅིག་སྐད་ཅིག་འཕེལ་བར་མཐོང་། དེ་བཞིན་ས་
ལ་ཞུགས་རྣམས་ཀྱང༌། །རིམ་གྱིས་རིམ་གྱིས་འཕེལ་བར་མཐོང་། །ཇི་ལྟར་
ཡར་ངོའི་བཅོ་ལྔ་ལ། །ཟླ་བའི་དཀྱིལ་འཁོར་རྫོགས་པར་གསལ། །དེ་བཞིན་
ས་ཡི་མཐར་ཐུག་ན། །ཆོས་ཀྱི་སྐུ་ཡང་རྫོགས་པར་གསལ། །ཞེས་གསུངས་པ་
ལྟར་རོ། །དེ་ལྟར་ཆོས་ཀྱི་སྐུ་མཐོང་ནས་བཅུ་གཅིག་པ་ཀུན་ཏུ་འོད་ཀྱི་ས་སྟེ་
སངས་རྒྱས་ཀྱི་ས་ཐོབ་པ་ལ། དེ་ཉིད་ཇི་ལྟ་བ་བཞིན་དུ་མངོན་དུ་གྱུར་པ་སྟེ་
དག་པ་གཉིས་ལྡན་གྱི་དབྱིངས་མཐར་ཐུག་མངོན་དུ་གྱུར་ནས་འཁོར་བ་མ་
སྟོངས་ཀྱི་བར་དུ་འགྲོ་བའི་དོན་རྒྱུན་མི་འཆད་པར་འབྱུང་བའི་བར་གྱི་ཡོན་
ཏན་ཐམས་ཅན་ཟན་རྡོག་ཆེན་པོས་རྩ་བ་ན་འགྲངས་པ་ཡོད་པ་སྟེ་ཕོ་བ་་་་་
འགྲངས་ངེས་པ་ཡོད་ཟེར་བ་དང་འདྲ་བར་དང་པོ་སོ་སོ་སྐྱེ་བོའི་བླ་མ་་་་་
བཀའ་དྲིན་ལ་བརྟེན་ནས་རིམ་གྱིས་ཇེ་བཟང་ཇེ་བཟང་དུ་སོང་བ་ཡིན་པས།
སོ་སོ་སྐྱེ་བོའི་བླ་མ་དེ་ལ་བཀའ་དྲིན་ཆེ་བའི་འདུ་ཤེས་ཀྱིས་རྟག་ཏུ་བླ་མ་དེ་
197



ལ་དྲིན་དུ་གཟོ་བའི་སྒོ་ནས་ཏེ་སྒྲུབ་པའི་མཆོད་པའི་སྒོ་ནས་གུས་པར་བྱའོ་
གསུངས་ལ། དེ་ཡང་འདིར་དྲིན་དུ་གཟོ་ཞེས་པའི་དྲིན་དུ་གཟོ་བའི་མཆོག་
ནི། ཕན་པའི་ལན་དུ་མཆོད་པ་བྱ་བ་ནི། །བསྒོ་བའི་ཚིག་བཞིན་ཉམས་སུ་
ལེན་པ་ཡིན། །ཞེས་གསུངས་པ་ལྟར་སྒྲུབ་པའི་མཆོད་པ་སྟེ་བླ་མའི་བཀའ་ཇི་
ལྟ་བ་བཞིན་དུ་ཉམས་སུ་ལེན་རྒྱུ་དེ་ཡིན་ནོ། །
འོ་ན་སངས་རྒྱས་ཀྱིས་དགོངས་པ་སྣ་ཚོགས་ཀྱི་སྒོ་ནས་གྲུབ་མཐའ་སྣ་
ཚོགས་གསུངས་པ་དེ། སོ་སོ་སྐྱེ་བོའི་རྣམ་པ་ཅན་གྱི་བླ་མའི་ཚུལ་བཟུང་
བའི་བླ་མ་དེའི་རང་སྟོབས་ཀྱིས་དྲང་དོན་དང་ངེས་དོན་གྱི་དབྱེ་བ་འབྱེད་
མི་ཤེས་ན་ཇི་ལྟར་བྱ་སྙམ་ན། སངས་རྒྱས་ཀྱི་དགོངས་པ་ཇི་ལྟ་བ་བཞིན་དུ་
གཏན་ལ་འབེབས་པའི་བྱམས་འཇམ་དབྱངས་དང་ཀླུ་སྒྲུབ་ཐོགས་མེད་ནས་
བརྒྱུད་པའི་རྒྱ་ཆེན་སྤྱོད་བརྒྱུད་དང་། ཟབ་མོ་ལྟ་བརྒྱུད། ཉམས་ལེན་བྱིན་
རླབས་ཀྱི་བརྒྱུད་པ་སྟེ་ཞལ་ནས་སྙན་དུ་བརྒྱུད་པའི་གདམས་ངག་ཅན་ལས་
ཤེས་པར་བྱས་ཏེ། ལག་ཏུ་བླང་བར་སྟོན་པ་ལ། རྩ་བ་ལས། རྟོན་པ་རྣམ་
པ་བཞི་ཡི་སྐབས་སུ། །ངེས་པའི་དོན་དང་དྲང་བའི་དོན་སོགས། །ཡིད་ཆེས་
བླ་མའི་ཞལ་ལས་ཤེས་འགྱུར། །ཡི་གེ་ཙམ་གྱིས་དེ་དག་མི་ཤེས། །ངེད་ཀྱི་
ཡིད་ཆེས་བླ་མ་ལྷ་གཅིག །བྱང་ཆུབ་སེམས་སོགས་ཕ་རོལ་ཕྱིན་ལམ། །བཅོམ་
ལྡན་བྱམས་པ་ནས་བརྒྱུད་མངའ་ཞིང་། །གྲུབ་མཐའ་སློབ་དཔོན་ཀླུ་ནས་
བརྒྱུད་པ། །སློབ་དཔོན་ཟླ་གྲགས་བཀྲལ་བའི་ལུགས་དང༌། ཉིད་ཀྱིས་ལོ་
བདུན་རྗེས་འབྲངས་བླ་མ། །ཨ་དྷུ་ལུགས་ཀྱི་རྣལ་འབྱོར་དབུ་མ། །བཞེད་
198



པའི་ལུགས་ཀྱི་རྟོན་པ་བཞི་པོ། །གཏན་ལ་ཕབ་པས་ལག་ཏུ་བླང་བྱ། །ཞེས་
གསུངས་ཤིང་། དེ་ཡང་དགེ་བཤེས་པོ་ཏོ་བས། གཙུག་ལག་བསྟན་པའི་
ཆོས་དང་ནི། །དེ་བཞིན་དགོངས་པ་ཅན་དག་དང་། །ངེས་དོན་ཚད་མ་
ལྡན་པ་དང༌། །དེ་ཡི་བརྗེད་མེད་ཐོབ་པའོ། །ཞེས་པའི་མདོ་སྡེ་རྒྱན་གྱི་ལུང་
དོན་འདི་ཉིད་བཤད་པ་གནང་བའི་སྐབས་སུ་འདི་སྐད་གསུངས་ཏེ། དེ་
ཡང་སྔར་རང་ཅག་རྣམས་ཀྱིས་དགེ་བའི་ལས་བྱས་པ་ཐམས་ཅད་ཆུད་ཟོས་
སུ་སོང་བ་ཡང་། རྟོན་པ་བཞི་ལ་མ་བརྟེན་པའི་ཉེས་དམིགས་ཡིན་པས། ད་
རྟོན་པ་བཞི་ལ་བརྟེན་པར་བྱས་ཏེ། རྟོན་པར་བྱ་བ་མ་ཡིན་པ་བཞི་སྤང་
དགོས་པ་ཡིན་ཞེས་གསུངས་ལ། དེ་ཡང་འདིར་རྟོན་པ་ཞེས་པ་ཡིད་ཆེས་པ་
དང་བློ་འཁེལ་བའི་དོན་ཡིན་ཞིང་། རྟོན་པ་བཞི་ནི་གང་ཟག་ལ་མི་རྟོན་
ཆོས་ལ་རྟོན། དྲང་དོན་ལ་མི་རྟོན་ངེས་དོན་ལ་རྟོན། རྣམ་ཤེས་ལ་མི་རྟོན་
ཡེ་ཤེས་ལ་རྟོན། །ཚིག་ལ་མི་རྟོན་དོན་ལ་རྟོན་པ་ཞེས་པ་དང་བཞི་ལ་བརྗོད་
པ་ཡིན་ལ། དེ་ཡང་རྟོན་པ་བཞི་བོ་འདིའི་ཁུངས་ནི་མདོ་ལས། དགེ་སློང་
དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་བཞིན་
དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །
ཞེས་གསུངས་པའི་སྐབས་སུ་བསྟན་པ་ཡིན་ནོ། །དེ་ཡང་དང་པོ་ཆོས་ཉན་
པའི་དུས་སུ་གང་ཟག་ལ་མི་རྟོན་ཆོས་ལ་རྟོན་པ་ཞིག་དགོས་ཏེ། གང་ཟག་
ཀྱང་ཀྱའོ་སྟེ་གྱད་སྟོབས་པོ་ཆེ་དཔའ་བོ་རྒྱལ་སྐྱེས་ལྟ་བུ་ཕྱི་འབའ་ཞིག་གི་་་་་
ཕྱིར་ཁོ་ནར་རྒྱུག་པས་མི་འོང་། སྡེ་སྣོད་ཀྱི་ཆོས་སྟོན་པའི་བཀའ་ཚད་མ་སྤྱི་
199



དང་འགལ་ལམ་མི་འགལ་བལྟ་དགོས་པ་སྟེ་རིགས་པ་ཡང་དག་གིས་དཔྱད་
ཅིང་བརྟགས་དགོས་པ་ཡིན། དེ་ཡང་རྒྱལ་བའི་བཀའ་ཚད་མ་དང་མཐུན་
ན་བླང་བྱ་དང་མི་མཐུན་ན་དོར་བྱ་ཡིན་པ་རྟོགས་དགོས་སོ། །དེ་བས་ཆོས་
ཐོས་པའི་དོན་སེམས་པའི་སྐབས་སུ་སྨྲས་ཟིན་གྱི་ཚིག་ལ་མི་རྟོན་པར་དོན་
ལ་རྟོན་པ་ཞིག་དགོས་ཏེ། དཔེར་ན། དྲང་དོན་ལ་ཚིག་གཞན་དང་གཞན་དུ་
འཁྱོག་པ། མདོ་ལས། ཕ་དང་མ་ནི་གསད་བྱ་ཞིང་། །བྲམ་ཟེ་གཙང་སྨྲ་
ཅན་གཉིས་དང་། རྒྱལ་པོ་ཡུལ་འཁོར་བཅས་བཅོམ་ན། །མི་དེ་ཡོངས་སུ་
དག་པར་འགྱུར། །ཞེས་གསུངས་པའི་ཚིགས་བཅད་རྐང་བ་དང་པོས་འདོད་
ཆགས་དང་། གཉིས་པས་ཞེ་སྡང་། གསུམ་པས་གཏི་མུག་སྟེ་ཉོན་མོངས་ཀྱི་
རྒྱལ་པོ་ལྟ་བུ་གཏི་མུག གཡོག་འཁོར་ལྟ་བུ་འདོད་ཆགས་ཞེ་སྡང་སོགས།
ཕྲ་རྒྱས་གོ་གཅིག་བཅས་བཅོམ་པས་མི་དེ་ཡོངས་སུ་དག་པར་འགྱུར་བ་སྟེ་་་་
ཐར་བ་དང་ཐམས་ཅད་མཁྱེན་པའི་གོ་འཕང་འཐོབ་པར་འགྱུར་རོ་ཞེས་་་་་
བསྟན་པའོ། །དེ་ནས་བསམ་པས་དོན་གཏན་ལ་འབེབས་པའི་དུས་སུ་དྲང་་
དོན་ལ་མི་རྟོན་ངེས་དོན་ལ་རྟོན་པར་བྱེད་དགོས་ཏེ་ཞེས་པ་འདིའི་དྲང་་་་་་
དོན་ཞེས་པ་དྲང་དོན་གྱི་མདོ་སྟེ་ཀུན་རྫོབ་བདེན་པ་དངོས་བསྟན་བརྗོད་་་་
བྱའི་གཙོ་བོ་བྱས་ནས་སྟོན་པའི་མདོ་ལྟ་བུ་ལ་རྟོན་ཞིང་། ངེས་དོན་གྱི་མདོ་
སྡེའི་དངོས་བསྟན་སྟོང་ཉིད་བརྗོད་བྱའི་གཙོ་བོ་བྱས་ནས་སྟོན་པའི་མདོ་ལྟ་
བུ་ལ་རྟོན་ཏེ། དཔལ་ལྡན་ཐལ་འགྱུར་བའི་ལུགས་ལྟར་ན། ཡུམ་རྒྱས་
འབྲིང་བསྡུས་གསུམ་ལྟ་བུའོ། །དེ་ནས་ངེས་དོན་སྒོམ་པའི་དུས་ན། རྣམ་
200



ཤེས་ལ་མི་རྟོན་པ་སྟེ་ཚིག་རྗེས་འབྲངས་པའི་གོ་བའི་རྗེས་སུ་མི་འབྲངས་་་་་
པར། ཡེ་ཤེས་ལ་རྟོན་པ་སྟེ་སྟོང་ཉིད་ལ་མཉམ་པར་བཞག་པའི་ཡེ་ཤེས་ཀྱི་
དོན་དེ་སོ་སོ་སྐྱེ་བོས་སྒྲ་རྟོག་གི་རྗེན་ཡུལ་དུ་བྱེད་མི་ནུས་པའི་དོན་ཐོག་་་་་་
གཅིག་ཏུ་སྐྱེལ་དགོས་པ་ཡིན་གསུངས། དེ་ལྟར་ཐོས་བསམ་གྱིས་གཏན་ལ་
ཕབ་པའི་དུས་ན་ཡང་། སྤྱིར་བཅོམ་ལྡན་འདས་ཀྱིས་གདུལ་བྱའི་ཡུལ་ལ་
བལྟོས་པ་སྟེ་གདུལ་བྱའི་ཁམས་དང་མོས་པ་དབང་བོ་སོགས་ལ་དམིགས་་་་་
ཤིང་བལྟོས་ནས་ཐེག་དམན་དང་ཐེག་ཆེན་གྱི་ཆོས་སམ་དྲང་དོན་དང་ངེས་
དོན་སྣ་ཚོགས་སུ་གསུངས་པ་ལ། དགོངས་པ་བཞི་དང་ལྡེམ་དགོངས་
བཞིའི་སྒོ་ནས་མཐོ་གཅིག་དམའ་གཅིག་ཏུ་གསུངས་པ་དེ་དག་ཉམས་སུ་་་་་
ལེན་པར་བྱེད་པ་ལ་དྲང་ངེས་ཀྱི་ཁྱད་པར་འབྱེད་ཤེས་ཤིང་རྒྱལ་བའི་བཀའ་
ལ་ནང་བྱན་ཆུད་པའི་བླ་མ་ཆོས་ཀྱི་བདག་པོར་གྱུར་པ་ཕ་ཡིས་བུ་ལ་སློབ་པ་
དང་འདྲ་བ་ཞིག་གིས། སློབ་མ་ཆོས་གོ་བར་ནུས་ཤིང་། སོ་སོ་སྐྱེ་བོའི་ས་
ནས་རིམ་གྱིས་ཐར་བའི་ལམ་དུ་ཁྲིད་དུ་བ ཏུབ་པ་སྟེ་ཁྲིད་དུ་རུང་བ་ཞིག་་་་་་
ཁྲིད་ནས་ཆོས་ཐམས་ཅད་དགོངས་པ་བཞི་དང༌། ལྡེམ་དགོངས་བཞིའི་རྐྱ་
བར་ནས་བཏོན་པ་སྟེ་ངེས་དོན་གྱི་མདོའམ་རྒྱལ་བའི་བཀའ་ཚད་མ་ལས་མ་
འདས་པའི་ཆོས་ཤིག་ལ་ལག་ལེན་བྱེད་དགོས་པ་ཡིན་ལ། དེ་ཡང་ངེས་དོན་
དུ་གསུངས་པ་རྣམས་ཀྱི་དོན་དེ་དགོངས་པ་དང་ལྡེམ་དགོངས་ཀྱིས་གཏན་
ལ་དབབ་མི་དགོས་པ་སྟེ། ངེས་དོན་དུ་གསུངས་པ་རྣམས་ཀྱི་དོན་དེ་
དགོངས་པ་གཞན་དང་གཞན་དུ་འགྲེལ་མི་དགོས་ལ། ལྡེམ་དགོངས་ཀྱིས་
201



འཁྱོག་པར་གསུངས་པ་རྣམས་ཀྱང་དོན་འདི་དང་འདི་ལ་བརྟེན་ནས་ངེས་
དོན་དུ་ཐག་གཅོད་མི་དགོས་པའམ་གཏན་ལ་དབབ་མི་དགོས་པར་སྒྲས་་་་་
ཟིན་གྱི་སྒྲ་ཇི་བཞིན་དུ་ཉམས་སུ་བླང་ཆོག་པར་གསུངས་ལ། དྲང་དོན་དུ་
གསུངས་པ་རྣམས་ངེས་དོན་དང་མི་འདྲ་བར་གཏན་ལ་འབེབས་པར་བྱེད་
པ་སྟེ་ཡིན་མིན་ཐག་ཆོད་པར་བྱེད་དགོས་གསུངས། དེ་གཉིས་ཀྱིས་ཏེ་ཐོས་
བསམ་གཉིས་ཀྱིས་གཏན་ལ་ཕབ་ཙ་ན་ཆོས་ཐམས་ཅད་ཀྱང་དྲང་པོར་འོང་
བ་སྟེ་དགོངས་པ་གཅིག་གི་སྟེང་དུ་འབབ་འོང་བ་ཡིན་ཞེས་པའོ། །སྒྲ་ཐད་
སོ་བ་སྟེ། དཔེར་ན། ཕ་དང་མ་ནི་གསད་བྱ་ཡིན་ཞེས་པ་ལྟ་བུ་སྒྲ་དྲང་ཐད་
དུ་གསུངས་པ་དེ་ལ་དགོངས་པ་ཅན་ནམ་ཚིག་འཁྱོག་པ་ཞེས་བརྗོད་པ་ཡིན་
ལ། དྲང་དོན་དང་ངེས་དོན་གྱི་ཁྱད་པར་ཡང་། དོན་དམ་བདེན་པ་དངོས་
བསྟན་གྱི་སྒོ་ནས་སྟོན་པའམ་དོན་གྱི་ཆ་ནས་དྲངས་པ་ཐམས་ཅད་ངེས་དོན་
དང་། ཀུན་རྫོབ་བདེན་པ་དངོས་བསྟན་གྱི་སྒོ་ནས་སྟོན་པའམ་ཀུན་རྫོབ་ཀྱི་
ཆ་ནས་དྲངས་པ་ཐམས་ཅད་དྲང་དོན་གྱི་མདོར་འོང་བ་ཡིན། དྲང་དོན་
ལའང་སྒྲ་ཇི་བཞིན་པ་དང་སྒྲ་ཇི་བཞིན་པ་མ་ཡིན་པ་གཉིས་འབྱེད་རྒྱུ་ཡོད་
ལ། དེ་རང་ལ་ཡང་མང་ཉུང་གི་སྟེང་ནས་བརྗོད་ཚེ་མདོ་རེ་རེ་ཙམ་ནས་
ཉུང་བར་གསུངས་པ་དྲང་དོན། མདོ་དུ་མ་ནས་མང་དུ་གསུངས་པ་ངེས་
དོན། དཔེར་ན། བཀའ་དང་པོ་བདེན་བཞིའི་ཆོས་འཁོར་དང་། བཀའ་
བར་བ་མཚན་ཉིད་མེད་པའི་ཆོས་འཁོར། བཀའ་ཐ་མ་ལེགས་པར་ཕྱེ་བའི་
ཆོས་འཁོར་ཏེ་ཆོས་ཀྱི་འཁོར་ལོ་རིམ་པ་གསུམ་ཡོད་པ་ལས། བྱེ་བྲག་སྨྲ་བ་
202



དང་མདོ་སྡེ་བ་གཉིས་ཀྱིས་འཁོར་ལོ་དང་པོ་ངེས་དོན་དང་། བར་བ་དང་
ཐ་མ་གཉིས་དྲང་དོན་དུ་འདོད་ལ། སེམས་ཙམ་པས་འཁོར་ལོ་དང་པོ་དང་
བར་གཉིས་དྲང་དོན་དང༌། འཁོར་ལོ་ཐ་མ་ལ་དྲང་ངེས་ཀྱི་ཆ་གཉིས་ཡོད་
པར་འདོད་ཅིང་། དབུ་མ་རང་རྒྱུད་པས་འཁོར་ལོ་དང་པོ་དང་ཐ་མ་
གཉིས་དྲང་དོན་གྱི་མདོ་དང་། འཁོར་ལོ་བར་བ་ངེས་དོན་དུ་འདོད་པ་
བཞིན་ཡིག་ཆ་སོ་སོའི་དགོངས་པ་ལེན་ཚུལ་མི་འདྲ་བ་ཡོད་པ་ལྟ་བུའོ། །དེ་
ལ་དགོངས་པ་དང་ལྡེམ་དགོངས་ཀྱི་ཁྱད་ཀྱང་། དགོངས་གཞི་གཙོ་བོའི་
དབང་དུ་བྱས་ནས་དགོངས་པ་བཞི་གསུངས་ཏེ། མཉམ་པ་ཉིད་དང་དོན་
གཞན་དང་། །དེ་བཞིན་དུ་ནི་དུས་གཞན་དང་། །གང་ཟག་གི་ནི་བསམ་པ་
ལ། །དགོངས་པ་རྣམ་པ་བཞིར་ཤེས་བྱ། །ཞེས་མཉམ་པ་ཉིད་ལ་དགོངས་
ཤིང་བསམ་པ་དང་། དོན་གཞན་ལ་དགོངས་ཤིང་བསམ་པ། དུས་གཞན་
ལ་དགོངས་ཤིང་བསམ་པ། གང་ཟག་གི་བསམ་པ་ལ་དགོངས་ཤིང་བསམ་
པ་དང་བཞི་དགོངས་གཞི་གཙོ་བོའི་དབང་དུ་བྱས་ནས་དགོངས་པ་བཞི་་་་
གསུངས་པ་ཡིན་ལ། དེ་ཡང་དགོངས་པ་གཙོ་བོའི་དབང་དུ་བྱས་ན། ལྡེམ་
དགོངས་ལ་བཞི་གསུངས་པ་ནི། གང་ཟག་གི་བསམ་པ་ལ་དགོངས་པ་དང་།
མཚན་ཉིད་ལ་ལྡེམ་པོར་དགོངས་པ་དང་། གཉེན་པོ་ལ་ལྡེམ་པོར་དགོངས་
པ་དང་། ་བསྒྱུར་བ་ལ་ལྡེམ་པར་དགོངས་པ་ཞེས་པའོ། །དེ་གཉིས་ཀྱིས་
གཏན་ལ་དབབ་བྱ་ཡང་རང་གི་རིག་པ་བཟང་བོས་ཡི་གེར་བལྟས་པ་ཙམ་་་་
གྱིས་མི་ཤེས་པས། རང་གིས་ཡིད་ཆེས་པའི་བླ་མ་སྟེ་སྟོན་པ་བཅོམ་ལྡན་
203



འདས་ནས་བཟུང་མན་ངག་གི་བརྒྱུད་པ་བར་མ་ཆད་པར་ལྡན་པ་དང༌།
ཤེས་བྱ་རིག་པའི་གནས་ལྔ་ལ་མཁས་པ། ཡི་དམ་གྱི་ལྷའི་ཞལ་གཟིགས་ནས་
གསུང་གི་གནང་བ་ཐོབ་པའི་བླ་མ་ཞིག་ཡིན་ཚེ་རབ་དང་། གལ་ཏེ་དེ་འདྲ་
མ་ཚང་ན་ཡང་སྟོན་པ་བཅོམ་ལྡན་འདས་ནས་བཟུང་མན་ངག་གི་བརྒྱུད་པ་
བར་མ་ཆད་པར་ལྡན་པའི་བླ་མ་ཞིག་ཅི་ནས་ཀྱང་ཡིན་དགོས་ལ། དེ་འདྲ་
བའི་བླ་མ་ཞིག་གི་ཞལ་ལ་རག་ལས་དགོས་པ་ཡིན། ངེད་ཀྱི་ཡིད་ཆེས་པའི་
བླ་མ་ཇོ་བོ་རྗེ་ལྷ་གཅིག་ཨ་ཏི་ཤ་ཡིན་ཏེ། ལྟ་བ་དང་སྤྱོད་པ་ཐམས་ཅད་
ཡིད་ཆེས་ཅན་ནས་བརྒྱུད་པ་བར་མ་ཆད་པ་མངའ་སྟེ་ཞེས་པའི་སྐབས་་་་་་
འདིར་བསྟན་གྱི་ལྟ་བ་ནི། འཇིག་རྟེན་དང་འཇིག་རྟེན་ལས་འདས་པའི་ལྟ་
བ་གཉིས་ཡོད་པ་ལས་ལས་འབྲས་ལ་ཡིད་ཆེས་པའི་འཇིག་རྟེན་པའི་ཡང་་་་་
དག་པའི་ལྟ་བ་སྔོན་དུ་སོང་ཞིང་། འཇིག་རྟེན་ལས་འདས་པའི་ལྟ་བ་ཡང་
དག་པ་སྟེ་དཔལ་ལྡན་ཐལ་འགྱུར་བའི་ལྟ་བ་སྣང་སྟོང་དབྱེར་མེད་ཀྱི་ལྟ་བ་
རྟོགས་པ་དང་། སྤྱོད་པ་ཞེས་པ་བྱམས་པ་དང་སྙིང་རྗེ་བྱང་ཆུབ་ཀྱི་སེམས་
དང་ལྡན་པ། ཡིད་ཆེས་ཅན་ཞེས་པ་སྟོན་པ་བཅོམ་ལྡན་འདས། བརྒྱུད་པ་
བར་མ་ཆད་པ་ཞེས་པ་སྟོན་པ་བཅོམ་ལྡན་འདས་ནས་བཟུང་མགོན་པོ་ཀླུ་་་
སྒྲུབ་དང་། འཕགས་པ་ཐོགས་མེད་སོགས་ཚད་མར་གྱུར་པའི་མཁས་གྲུབ་
དམ་པ་བར་མ་ཆད་པ་ནས་བརྒྱུད་པའི་མན་ངག་མངའ་བའི་བླ་མ་རྣམས་
ལ་གོ་དགོས་ལ། མཉམ་མེད་ཇོ་བོ་རྗེ་ཉིད་ལ་དེ་ཐམས་ཅད་མངའ་བ་བསྟན་
པ་སྟེ། འདི་ལྟར་བྱམས་པ་དང་སྙིང་རྗེ་བྱང་ཆུབ་ཀྱི་སེམས་མངའ་བ་དང༌།
204



དེའི་སྤྱོད་པ་ཕ་རོལ་དུ་ཕྱིན་པ་དྲུག་འཕེལ་ཞིང་རྒྱས་པར་བྱེད་པའི་གདམས་
པ་ས་བཅུའི་དབང་ཕྱུག་མགོན་པོ་བྱམས་པ་སྟེ་མངོན་རྟོགས་རྒྱན་སོགས་་་་
མཛད་པའི་བྱམས་པ་ནི། ཐུན་མོང་མ་ཡིན་པ་དངོས་པོའི་གནས་ཚོད་ལ་
སངས་རྒྱས་འཕགས་པ་ཡིན་ཡང་། གདུལ་བྱ་ཐུན་མོང་བའི་ངོར་བྱང་ཆུབ་
སེམས་དཔའི་ཚུལ་མཛད་པ་ཡིན་ཏེ། རྗེའི་སྔགས་རིམ་ཆེན་མོ་ལས། རྒྱལ་
པོ་ཨིནྡྲ་བྷུ་ཏི་དང་དབལ་ལྡན་ས་ར་ཧ་བ་སོགས་དེ་དག་དངོས་པོའི་གནས་
ཚོད་ལ་སངས་རྒྱས་ཀྱང་། སངས་རྒྱས་ཀྱི་མཛད་པ་གདུལ་བྱ་རྣམས་ལ་ཐུན་
མོང་དུ་མི་སྟོན་པ་མི་འགལ་ཏེ། ཞིང་འདིར་སྟོན་པའི་འཁོར་དུ་བྱོན་པའི་
བྱམས་པ་ལ་སོགས་པ་བཞིན་ནོ། །ཞེས་གསུངས་པས་རྟོགས་ནུས་པ་བཞིན་
ནོ། །དེ་ལྟར་སྤྱོད་པ་ཕ་རོལ་དུ་ཕྱིན་པ་དྲུག་འཕེལ་ཞིང་རྒྱས་པར་བྱེད་པའི་
གདམས་པ་ས་བཅུའི་དབང་ཕྱུག་མགོན་པོ་བྱམས་པ་ནས་འཕགས་པ་་་་་་་
ཐོགས་མེད་ལ་བརྒྱུད་ཅིང་། ཐོགས་མེད་ནས་དབྱིག་གཉེན་དང་། དབྱིག་
གཉེན་ནས་བློ་བརྟན། དེ་ནས་ཀུ་ས་ལི་ཆེ་ཆུང་ལ་བརྒྱུད། དེ་ནས་བླ་མ་
གསེར་གླིང་བ་ཆོས་ཀྱི་གྲགས་པ་ལ་བརྒྱུད་པའི་བརྒྱུད་པ་ཐམས་ཅད་ཀྱང་་་་་་
མཉམ་མེད་ཇོ་བོ་ཆེན་པོ་ལ་མངའ་ཞིང་ལྟ་བ་ཕྱིན་ཅི་མ་ལོག་བ་སྟེ་མ་འཆུག་
མ་ནོར་བར་སྟོན་པའི་དཔལ་ལྡན་ཐལ་འགྱུར་བའི་གྲུབ་མཐའ་སངས་རྒྱས་
ཀྱི་དགོངས་པ་ཕྱིན་ཅི་མ་ལོག་པར་གཏན་ལ་འབེབས་པར་བྱེད་པའི་བྱེད་་་་་
པོར་སངས་རྒྱས་རང་ཉིད་ཀྱིས་མདོ་རྒྱུད་དུ་མ་ནས་ལུང་བསྟན་ཡོད་པ།
དཔེར་ན། འཇམ་དཔལ་རྩ་རྒྱུད་ལས། ལྷོ་ཕྱོགས་བྷེ་ཏའི་ཡུལ་དུ་ནི། །དགེ་
205



སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་འབོད་པ་དེས། །ཡོད་དང་
མེད་པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་དུ། །བླ་མེད་ཐེག་ཆེན་
རབ་བཤད་ནས། །རབ་ཏུ་དགའ་བའི་ས་ཐོབ་ཏེ། །བདེ་བ་ཅན་དུ་དེ་
འགྲོའོ། །ཞེས་པ་ལ་སོགས་ལུང་བསྟན་མང་དུ་མཛད་ཡོད་པ་སློབ་དཔོན་ཀླུ་
སྒྲུབ་ནས་བརྒྱུད་པ་ཡང་ཇོ་བོ་ཆེན་པོ་ལ་མངའ་སྟེ། སློབ་དཔོན་ཀླུ་སྒྲུབ་ཀྱི་
དགོངས་པ་ཐོག་མར་ཐལ་འགྱུར་དུ་བཀྲལ་བ་བོ་སྒོ་མང་ཡིག་ཆ་ལྟར་ན་་་་་་
སངས་རྒྱས་བསྐྱངས་དང་། རྗེ་བཙུན་ལྟར་ན་དཔལ་ལྡན་ཟླ་བ་གྲགས་པ་
ཡིན་པར་བཞེད་ཚུལ་གཉིས་ཡོད་ཀྱང་། འདིར་ཟླ་བ་གྲགས་པ་ཡིན་པར་
བཞེད་པས། ཟླ་བ་གྲགས་པས་བཀྲལ་བའི་དོན་དམ་ཀུན་རྫོབ་ཐམས་ཅད་
ཡོད་མེད་ཀྱི་མཐའ་ལས་འདས་པ་དབུ་མ་ཆེན་པོའི་ལུགས་ཞེས་གསུངས་པ་
ཡིན་ལ། དེ་ཡང་འདིར་བསྟན་པའི་དོན་དམ་ཞེས་པ་དོན་དམ་བདེན་པ་སྟེ་
སྟོང་ཉིད་རྟོགས་པའི་ལྟ་བ་དང་། ཀུན་རྫོབ་ཅེས་པ་ཀུན་རྫོབ་བདེན་པ་སྟེ་
སྦྱིན་པ་ཚུལ་ཁྲིམས་བཟོད་པ་བསམ་གཏན་དང་བྱམས་སྙིང་རྗེ་བྱང་ཆུབ་ཀྱི་
སེམས་དང་བཅས་པ་རྣམས་འཇོག་དགོས་ལ། དེ་ཡང་ཡོད་མཐའ་ཞེས་པ་
ཆོས་ཐམས་ཅད་རང་བཞིན་གྱིས་གྲུབ་པར་འདོད་པ་ལ་ཡོད་པའི་མཐའ་་་་
ཞེས་དང་། མེད་མཐའ་ཞེས་པ་རང་བཞིན་གྱིས་མེད་ན་གཏན་མེད་དུ་
འདོད་པ་ལ་མེད་པའི་མཐའ་ཞེས་བརྗོད་ལ། འདས་པ་ཞེས་པ་རང་བཞིན་
གྱིས་གྲུབ་པར་འདོད་པ་ལས་འདས་པ་དང་། རང་བཞིན་གྱིས་མེད་པའམ་
གཏན་མེད་དུ་འདོད་པ་ལས་འདས་པར་འདོད་པ་སྟེ་རང་བཞིན་གྱིས་གྲུབ་
206
་



པ་མེད་པར་འདོད་པ་དང་ཐ་སྙད་དུ་ཡོད་པར་འདོད་པ་གཉིས་ལ་ཡོད་་་་་་
མེད་ཀྱི་མཐའ་ལས་འདས་པ་ཞེས་བརྗོད་ལ། དེ་ལྟ་བུའི་ལྟ་བ་ལ་དབུ་མ་
ཆེན་པོའི་ལུགས་ཞེས་གསུངས་སོ། །དེ་ཡང་རིག་པའི་ཁུ་བྱུག་ཆེ་ཆུང་ནས་
མར་བརྒྱུད་པའི་མན་ངག་གི་བརྒྱུད་པ་ཡང་ཇོ་བོ་ཆེན་པོ་ལ་མངའ་བས།
ཇོ་བོ་ཉིད་ཀྱང་ཕུགས་ལྟ་བ་དེ་ལ་མོས་པ་སྟེ་བཅོམ་ལྡན་འདས་ཀྱི་དགོངས་
པ་མཐར་ཐུག་དབུ་མ་ཐལ་འགྱུར་བའི་ལྟ་བ་དེ་ལ་མོས་པ་ཡིན་པར་་་་་་་་་
གསུངས། དེ་ཡང་ཇོ་བོ་ཆེན་པོ་རབ་ཏུ་མ་བྱུང་བའི་དུས་སུ་དགུང་ལོ་ཕྱེད་
དང་བརྒྱད་དེ་ལོ་བདུན་དང་ཕྱེད་ཀའི་རིང་ལ་ཕྱགས་ཕྱིར་ཏེ་ཞབས་ཕྱིར་་་་་
འབྲངས་པའི་བླ་མ་གྲུབ་པ་བརྙེས་པའི་རྣལ་འབྱོར་པ་ཆེན་པོ་ཨ་ཝ་དྷུ་་་་་
བས་ཡུམ་ཤེར་ཕྱིན་གྱི་དགོངས་པ་བཀྲལ་བའི་རྣལ་འབྱོར་སྤྱོད་པ་སྟེ་དབུ་མ་
རང་རྒྱུད་པའི་ལུགས་དེ་དང་། ཀུན་རྫོབ་ཡུལ་ཅན་ཤེས་པ་འཁྲུལ་བའི་སྣང་
བ་ཙམ་དུ་བཞེད་པ་སྟེ་ཀུན་རྫོབ་ཡུལ་ཅན་ཞེས་པ་བདེན་སྣང་ཅན་དུ་་་་་་
བཞེད་པའི་གདམས་ངག་ཀྱང་ཇོ་བོ་ཆེན་པོ་ལ་མངའ་སྟེ། བླ་མ་ཨ་ཝ་དྷུ་
ཏིའི་བཀས་ལྟ་བ་དེ་འཛིན་པ་ལགས་པར་གདའ་བས་དེ་དག་ལ་བརྟེན་པར་
བྱ་སྟེ་ངེས་དོན་དུ་བཟུང་ལ་ཡིད་ཆེས་པའི་སྒོ་ནས་སྒྲུབ་པ་ཉམས་སུ་བླང་་་་
བར་བྱའོ་ཞེས་པའོ། །བླ་མ་བསྟེན་ཚུལ་རྫོགས་སོ།།
207



བཞི་བ། འཇུག་པར་བྱ་བའི་རྩོམ་དངོས་
ལ་ཇི་ལྟར་འཇུག་ཚུལ།
འོ་ན་དེ་ལྟར་ཡིད་ཆེས་པའི་བླ་མ་ཇོ་བོ་ཆེན་པོ་དེའི་གསུང་བྱང་ཆུབ་་་་
ལམ་གྱི་སྒྲོན་མ་ལ་ཡིད་ཆེས་པར་བྱས་ནས་འཇུག་པར་བྱ་བའི་ཆོས་དེ་ཉིད་
གང་ཡིན། དེ་ལ་ཚུལ་ཇི་ལྟར་འཇུག་པར་བྱ་སྙམ་ན། དེའི་དོན་སྟོན་པ་ལ།
རྩ་བ་ལས། སངས་རྒྱས་བསྟན་ལ་འཇུག་པར་བྱེད་པ། །མི་དང་འདྲ་ཞིང་
གྲུབ་དང་འགུལ་ན། །བླ་མ་ཡོན་ཏན་ཀུན་དང་ལྡན་ཞིང་། །སློབ་མ་དག་
ཀྱང་འཁྲིད་པར་ནུས་ལ། །སློབ་མའང་ལམ་དུ་ཁྲིད་དུ་བཏུབ་ན། །དེ་ཡིས་
སློབ་མ་འདི་ལྟར་བསྐྱང་བྱ། །མཛངས་མ་བུ་གཞོན་ཇི་ལྟར་སྐྱོང་བཞིན། །
འཇུ་བའི་ཚོད་དང་སྦྱར་བར་སྦྱིན་བྱ། །ཆེ་བཟང་སྔོན་དུ་བྱིན་ན་འཆི་
འགྱུར། །གོང་དུ་འཕེལ་བ་ཤིན་ཏུ་རིངས་ཀྱང་། །དེ་ལྟར་སྐྱོང་ལས་གཞན་
པའི་ཐབས་མེད། །དབུལ་བོས་ས་བོན་བཏབ་མ་ཐག་ཏུ། །འབྲས་བུ་རིངས་
ཀྱང་ཐབས་མེད་དེ་འདྲ། །ཞེས་གསུངས་ཤིང་། དེ་ཡང་སྤྱིར་ཐེག་པ་ཆེན་
པོའི་ལམ་འབྲས་བུ་དང་བཅས་པའི་ཡོན་ཏན་ཐམས་ཅད་དགེ་བའི་བཤེས་
གཉེན་ཚུལ་བཞིན་དུ་བསྟེན་པ་ལས་འབྱུང་བས་ན། ཐོག་མར་དེ་བཙལ་
ཞིང་བསྟེན་པའི་ཚུལ་རྣམས་སྔོན་དུ་གསུངས་ནས། ད་ནི་བླ་མ་དེའི་
208



གདམས་ངག་ལ་ཇི་ལྟར་འཇུག་པར་བྱ་བ་དཔེའི་སྒོ་ནས་གོ་སླ་བར་སྟོན་་་་་་
པར་བྱེད་པ་སྟེ། དེ་ཡང་རྒྱུ་དགེ་བ་ལས་བྱུང་བའི་འབྲས་བུ་བདེ་བ་ཐམས་
ཅད་ཀྱི་འབྱུང་གནས་སམ་འབྱུང་ཁུངས་ནི་སངས་རྒྱས་ཀྱི་བསྟན་པ་ཡིན་ལ།
དེ་ཡང་བདེ་བའི་འབྱུང་ཁུངས་སངས་རྒྱས་ཀྱི་བསྟན་པ་ཡིན་པ་ཤེས་པ་ཙམ་
གྱིས་མི་ཆོག་པར་སངས་རྒྱས་ཀྱི་བསྟན་པ་དེ་ལ་ཞུགས་དགོས། དེར་འཇུག་
པར་བྱེད་པ་ལ་སློབ་དཔོན་དང་སློབ་མ་གཉིས་ཀ་མི་དང་འདྲ་བ་ཞིག་་་་་་་་
དགོས་པས། མི་དང་འདྲ་ཞིང་གྲུབ་དང་འགུལ་ན་ཞེས་པ་གཉིས་དོན་
གཅིག་སྟེ། མི་འཇོན་ཐང་ཅན་ནམ་རུས་པ་ཅན་ཞིག་ཡིན་ཞིང་། ཁ་ཙམ་
ཚིག་ཙམ་མ་ཡིན་པར་སྙིང་ཐག་པ་ནས་ཆོས་རྣལ་མ་ཞིག་བསྒྲུབ་པར་འདོད་
ན་བྱེད་ཚུལ་འདི་དང་འདི་འདྲ་བ་ཞིག་ཡིན་ཏེ། ། འདི་ལྟར་མི་བྱེད་པའི་
གཏམ་དུ་གསུངས་པ་ཡིན། དེ་ཡང་བླ་མ་མཁྱེན་བརྩེ་ནུས་གསུམ་མམ་
སྤངས་རྟོགས་ཀྱི་ཡོན་ཏན་ཐམས་ཅད་དང་ལྡན་ཞིང་མཐར་ཐུག་པ་ནི་་་་་་་
སངས་རྒྱས་ཉག་གཅིག་སྟེ་སངས་རྒྱས་ཁོ་ན་ཡིན་ཏེ། རང་ཐོག་མར་སྒྲིབ་
གཉིས་བག་ཆགས་དང་བཅས་པ་ཟད་པར་སྤངས་ཤིང་གྲོལ་བར་བྱས་ནས།
སེམས་ཅན་གཞན་ལ་ཡང་སྒྲིབ་གཉིས་ཟད་པར་སྤོང་བའི་ཐབས་ལམ་་་་་་
ནོར་བ་སྟོན་པར་བྱེད་པ། བདག་ཀྱང་འདི་ལྟར་བྱས་པས་ལེགས་པར་བྱུང་
བ་སྟེ་སངས་རྒྱས་ཀྱི་གོ་འཕང་ཐོབ་པ་ཡིན་ལ། ཁྱེད་ཀྱང་འདི་ལྟར་སྒྲུབ་
པར་གྱིས་ལ་སངས་རྒྱས་ཀྱི་གོ་འཕང་འཐོབ་པར་འགྱུར་རོ་ཞེས་ཟེར་བ་ཞིག་
དགོས་པ་ཡིན་གསུངས། གལ་ཏེ་དེ་ལྟ་བུ་ཞིག་མེད་ཀྱང་ཞེས་པ་སྟེ་མཁྱེན་
209



བརྩེ་ནུས་གསུམ་དང་སྤངས་རྟོགས་ཀྱི་ཡོན་ཏན་ཐམས་ཅད་དང་ལྡན་པའི་
སངས་རྒྱས་ལྟ་བུ་ཞིག་མ་བྱུང་ཡང་ས་ལ་གནས་པ་སྟེ་ས་ཐོབ་ཀྱི་བྱང་ཆུབ་་་་
སེམས་དཔའི་ཡོན་ཏན་ལྟ་བུ་དང་ལྡན་པ་ཞིག་དགོས་ལ། གལ་ཏེ་དེ་འདྲ་བ་
མེད་ཚེ་ཐེག་ཆེན་སྦྱོར་ལམ་ཐོབ་པ་ཞིག་དགོས། དེ་ཡང་མེད་ཚེ་སློབ་མའམ་
གདུལ་བྱའི་ཁམས་དང་མོས་པ་དབང་བོ་སོགས་ཤེས་པའི་མངོན་པར་ཤེས་
པ་དང་ལྡན་པ་ཞིག་དགོས། དེ་ཡང་མེད་ཚེ་བླ་མ་གོང་མ་རྣམས་ཀྱི་མན་
ངག་བར་མ་ཆད་པའི་བརྒྱུད་པ་དང་ལྡན་ཞིང་ཆོས་བཤད་ཆོག་པའི་གསུང་
གི་གནང་བ་ཐོབ་པ། དམ་ཚིག་ལ་ལྷད་མ་ཞུགས་པའི་བྱིན་རླབས་གཅིག་
ནས་གཅིག་ཏུ་ཞུགས་ཤིང་བརྒྱུད་པ། བྱམས་པ་དང་སྙིང་རྗེ་བྱང་ཆུབ་ཀྱི་
ཐུགས་ལེགས་པར་སྦྱངས་པ། ལས་དང་འབྲས་བུར་ཐུགས་ཡིད་ཆེས་པ་སྟེ་
ལས་འབྲས་ལ་ཡིད་ཆེས་བརྟན་པོ་ཡོད་པ་ཞིག་དགོས་པ་ཡིན་གསུངས། གལ་
ཏེ་དེ་འདྲ་བ་ཡང་མི་ལྡན་ན་མ་མཐའི་མ་མཐའ་ཡང་ཚེ་འདི་ལས་ཕྱི་མའི་་་་
དོན་སྒྲུབ་པ་གལ་ཆེ་བར་གསུང་མཁན་ཞིག་ལ་མི་བསྟེན་པའི་ཐབས་མེད་པ་
སྟེ་ཅི་ནས་ཀྱང་བསྟེན་དགོས་པ་ཡིན་གསུངས། ཡང་ན་རྗེ་བཙུན་བྱམས་པ་
མགོན་པོས་མདོ་སྡེ་རྒྱན་ལས་གསུངས་པའི། བྱང་ཆུབ་སེམས་དཔའ་ཐོས་
མང་དང༌། །བདེན་མཐོང་སྨྲ་མཁས་བརྩེ་བ་ཅན། །སྐྱོ་མེད་སྐྱེས་བུ་དམ་པ་
ནི། །ཆེན་པོ་ཡིན་པར་ཤེས་པར་བྱ། །ཞེས་གསུངས་པ་ལྟ་བུ་སྟེ། དེ་ཡང་
སྨོན་པ་སེམས་བསྐྱེད་དང་འཇུག་པ་སེམས་བསྐྱེད་གཉིས་ཀྱི་སེམས་བསྐྱེད་་་
ཅིང་སྐྱེས་པ་མ་ཉམས་པས་ན་བྱང་ཆུབ་སེམས་དཔའ། འདུལ་བའི་སྡེ་སྣོད་
210



དང་མདོ་སྡེའི་སྡེ་སྣོད་མངོན་པའི་སྡེ་སྣོད་དེ་སྡེ་སྣོད་གསུམ་གྱི་དགོངས་་་་་
འགྲེལ་གྱི་བསྟན་བཅོས་དང་། སྡེ་སྣོད་གསུམ་གྱི་མ་མོ་སྟེ་རྩ་བ་རྒྱལ་བའི་
བཀའ་ཐམས་ཅད་ལ་ཐོས་པ་མང་བ་སྟེ་སྦྱངས་པ་མང་དུ་སོང་བ་དང་། དེ་
ཡང་སྒྲུབ་པའི་ཡོན་ཏན་རྟོགས་པ་དང་ལྡན་པས་བདེན་པ་མཐོང་བ་སྟེ།
གཞི་གྲུབ་ཚད་ཀྱི་ཆོས་ཐམས་ཅད་བདེན་པས་སྟོང་བར་ལྟ་བས་ཐག་ཆོད་པ་
དང་། དེ་ཡང་སློབ་མའི་བློ་ལ་གོ་བ་སྐྱེད་པར་ནུས་པའི་སྨྲ་མཁས་པ་སྟེ་
བཤད་པ་ལ་མཁས་པ་དང་། ཟང་ཟིང་སྟེ་རྒྱུ་ནོར་གྱི་རྙེད་པ་ལ་མི་གཟིགས་
པར་བརྩེ་བ་སྙིང་རྗེ་དང་ལྡན་པ། སློབ་མ་དམུ་རྒོད་གདུལ་དཀའ་བ་དག་
ལ་ཡང་དང་ཡང་དུ་བཤད་པ་ལ་མི་སྐྱོ་ཞིང་སུན་པ་མེད་པ་མགར་བའི་འོག་ .
རྡོ་སྟེ་ཙི་ཏ་ལྟ་བུ་དང་བཅས་ཆོས་དྲུག་པོ་དེ་དང་ལྡན་པ་དམ་པའམ་ཆེན་པོ་
ཡིན་ནོ་གསུངས་པའོ། ། །
དེ་ཡང་མདོ་སྡེ་རྒྱན་ལས། བཤེས་གཉེན་དུལ་བ་ཞི་བ་ཉེར་ཞི་བ། །
ཡོན་ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་
མཁས་པ། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །ཞེས་པ་ལྟ་བུ་སྟེ།
དེ་ལ་འདིར་དངོས་བསྟན་སོ་ཐར་གྱི་ཚུལ་ཁྲིམས་ལ་བསླབས་པས་དབང་བོ་
ལྔ་ཡུལ་ལ་འཕྱར་དུ་མི་སྟེར་བ་སྟེ་གཡེང་དུ་མི་འཇུག་པར་བྱེད་པས་ན་དུལ་
བ་དང་། སེམས་ཀྱི་བསླབ་པ་སྟེ་ཏིང་ངེ་འཛིན་གྱི་བསླབ་པས་ཉོན་མོངས་
མངོན་གྱུར་བ་ཟིལ་གྱིས་གནོན་པས་ཞི་བ་དང༌། ཤེས་རབ་ཀྱི་བསླབ་པ་སྟེ་
བདག་མེད་རྟོགས་པའི་ཤེས་རབ་ཀྱིས་མི་མཐུན་པའི་ཕྱོགས་ཉོན་མོངས་་་་་
211



དེའི་ས་བོན་བག་ལ་ཉལ་བ་སྟེ་ས་བོན་ལྐོག་གྱུར་དུ་གནས་པ་སྤོང་བ་ལ་་་་་་
ཞུགས་པས་ཉེ་བར་ཞི་བ་སྟེ། སྟོང་ཉིད་མངོན་སུམ་དུ་རྟོགས་པ་དང༌། སློབ་
མ་ལས་ཡོན་ཏན་ཆུང་བ་དང་ཡང་ན་མཉམ་པས་ཀྱང་ཕན་ཐོགས་མི་འབྱུང་
ཞིང་མི་འོང་བས་སློབ་མ་ལས་ཡོན་ཏན་ལྷག་པ་དང་། ཉན་ཐོས་ཀྱི་བརྩོན་
འགྲུས་ལས་ལྡབ་བརྒྱ་འགྱུར་གྱིས་ལྷག་པའི་བརྩོན་འགྲུབ་དང་བཅས་པ་་་་་་
དང༌། སེམས་ཅན་བློ་རིག་མི་འདྲ་བ་སྟེ་གདུལ་བྱའི་ཁམས་དང་མོས་པ་
སོགས་མི་འདྲ་བ་སྐྱོང་བར་བྱེད་པའི་ལུང་གིས་ཕྱུག་པ་དང༌། རབ་མངོན་
ཤེས་དང་ལྡན་པ། འབྲིང་ཡི་དམ་གྱི་ལྷ་རྗེ་བཙུན་འཇམ་པའི་དབྱངས་ལྟ་བུ་
ལ་དྲི་བ་བྱེད་ཐུབ་པ། ཐ་མ་ཡང་པྲ་བརྟག་པ་སྟེ་པྲ་ཕབ་པའི་སྒོ་ནས་ཀྱང་
སློབ་མའི་ཁམས་དང་མོས་པ་བག་ལ་ཉལ་རྣམས་ཤེས་པར་བྱས་ནས་དེ་དང་
འཚམ་པའི་ཆོས་སྟོན་པས་སྨྲ་མཁས་པ་དང་། ཟང་ཟིང་སྟེ་རྒྱུ་ནོར་གྱི་རྙེད་
པ་ལ་མི་ལྟ་བས་བརྩེ་བ་སྙིང་རྗེ་དང་ལྡན་པ་དང་། དབང་རྟུལ་ལྟ་བུ་ལ་
ཡང་དང་ཡང་དུ་བཤད་པས་སྐྱོ་བ་བཟོད་པ་དང་བཅས་ཆོས་སམ་མཚན་
ཉིད་བཅུ་དང་ལྡན་པ་ཞིག་དགོས་པར་གསུངས་པའོ། །ཡང་ན། གསང་བ་
བསམ་གྱིས་མི་ཁྱབ་པའི་མདོ་ནས། སྤོབས་པ་བཞི་དང་ལྡན་པའི་བླ་མ་
གཅིག་བྱུང་ན། ཕལ་ཆེར་དེ་བཞིན་གཤེགས་པའི་སྤྲུལ་བ་ཡིན། དེ་མ་ཡིན་
ཀྱང་དེ་ཡི་སྐུ་གསུང་ཐུགས་ལ་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་
བྱིན་རླབས་ཞུགས་པ་ཡིན་པས། དེ་སྤངས་ན་སངས་རྒྱས་ཐམས་ཅད་སྤངས་
པའི་ལས་བསགས་པ་ཡིན་ནོ། །བྱ་བ་གསུངས་ཡོད། དེ་ལ་སྤོབས་པ་བཞི་ནི།
212



ལྷག་པའི་བསམ་པ་བསྐུལ་པའི་མདོ་ལས། རྒྱུ་བཞིས་སངས་རྒྱས་ཐམས་ཅད་
ཀྱི་སྤོབས་པར་རིག་པར་བྱ་སྟེ། བཞི་གང་ཞེ་ན། དོན་དང་ལྡན་པ་ཡིན་གྱི་
དོན་མེད་པ་དང་ལྡན་པ་མ་ཡིན་པ་དང་། ཆོས་དང་ལྡན་པ་ཡིན་གྱི་ཆོས་མ་
ཡིན་པ་དང་ལྡན་པ་མ་ཡིན་པ་དང་། ཉོན་མོངས་པ་བྲི་བར་བྱེད་པ་ཡིན་གྱི་
འཕེལ་བར་བྱེད་པ་མ་ཡིན་པ་དང་། མྱ་ངན་ལས་འདས་པའི་ཕན་ཡོན་སྟོན་
པ་ཡིན་གྱི་འཁོར་པའི་ཡོན་ཏན་སྟོན་པ་མ་ཡིན་པ་དང་བཞིའོ། །བྱམས་པ་
གང་རྒྱུ་འདི་བཞི་སྤོབས་སམ་སྤོབས་པར་འགྱུར་བ་དེ་ལ། རིགས་ཀྱི་བུའམ་
རིགས་ཀྱི་བུ་མོ་གང་དག་གིས་སངས་རྒྱས་སུ་འདུ་ཤེས་བསྐྱེད་པར་བྱའོ། །
སྟོན་པར་འདུ་ཤེས་བསྐྱེད་དེ་དམ་པའི་ཆོས་མཉན་པར་བྱའོ། ་་།ཞེས་
གསུངས་སོ། །
དེ་ཡང་སྤོབས་པ་བཞི་ལས་དང་པོ། སྤོབས་པ་དོན་དང་ལྡན་པ་ཞེས་
པ་ནི་རྒྱལ་བའི་བཀའ་ཚད་མ་ནས་བྱུང་བ་སྟེ་བཀའ་དང་བཀའི་དགོངས་་་་
འགྲེལ་གྱི་བསྟན་བཅོས་རྣམ་དག་དང་མི་འགལ་བ་དང༌། ཕྱིན་ཅི་མ་ལོག་
པ་ཞེས་དཔའ་བོ་རྒྱལ་ཐབས་ཀྱི་གཏམ་རྒྱུད་ལྟ་བུ་དོན་ལོག་པར་སྟོན་པ་མ་
ཡིན་པ་དང་། རྟོགས་པ་དང་ལྡན་པ་ཞེས་པ་དམ་པའི་ཆོས་ལ་མྱོང་བ་ཐོན་
པ། དཔེར་ན། ཚྭ་རང་གི་ལྕེ་ཐོག་ཏུ་བླངས་ནས་མྱངས་པས་མྱོང་བར་གྱུར་
པ་ལྟ་བུ་དང༌། གོ་རིམས་སུ་བབ་པ་ཞེས་པ་ཐབས་མཁས་ཀྱི་སྒོ་ནས་བཙུན་
མོ་ཤི་བ་རྒྱལ་པོར་བརྡ་སྤྲོད་པ་ལྟ་བུར་སྟོན་པ་དང་བཞིའོ། ། ་
གཉིས་པ། སྤོབས་པ་ཆོས་དང་ལྡན་པ་ཞེས་པ་ནི། ཆོས་ཞེས་པ་སྤྱི་སྐད་
213



ཅིག་ཏུ་འདུག་ཀྱང་ད་རེས་ཏེ་སྐབས་འདིར་སཾ་གྷ་དྷརྨ་ཞེས་བྱ་བ་དེ་གཙུག་
ལག་དམ་པའི་ཆོས་ཞེས་བྱ་བ་རྣམ་པར་དཀར་བའི་ཆོས་དད་པ་དང་བྱམས་
སྙིང་རྗེ་བྱང་ཆུབ་ཀྱི་སེམས་སོགས་དཀར་བོའི་ཆོས་རྣམས་འཕེལ་བར་བྱེད་
ཅིང་། ནག་པོའི་ཕྱོགས་ཏེ་དཀར་བོའི་ཆོས་དང་མི་མཐུན་པ་མི་དགེ་བའི་
ཕྱོགས་རྣམས་ཉམས་ཤིང་འགྲིབ་པར་བྱེད་པའོ། །ཡང་ན་ཆོས་ཀྱི་སྐད་དོད་
དྷརྨ་ཞེས་པ་ངོ་བོ་འཛིན་པར་བྱེད་པའི་དོན་ལའང་འཇུག་པས་ན་ཆོས་བྱ་་་
བའི་བ ཤད་པ་ཡང་འགའ་རེ་ནས་གསུངས་སོ་ཞེས་པའོ། །
གསུམ་པ། ཉོན་མོངས་པ་དབྲི་བར་བྱེད་པ་ལ་གཉིས་ལས། སྤྱི་དང་བྱེ་
བྲག་གཉིས་སོ། །དང་པོ་ཉོན་མོངས་པ་སྤྱི་རྣམ་པར་སྦྱོང་བའི་ཐབས་ནི། ཇོ་
བོ་རྗེའི་བྱང་ཆུབ་ལམ་སྒྲོན་ནི་སྡེ་སྣོད་ཐམས་ཅད་ཀྱི་དོན་སྐྱེས་བུ་གསུམ་གྱི་
ལམ་དུ་བསྡུས་ཏེ་བསྟན་པ་དེ་ལ་བརྟེན་ནས་བློ་སྦྱོང་བའོ། །བྱེ་བྲག་ཏུ་ཞི་
གནས་ཀྱི་དམིགས་པ་བཞིའི་ནང་ཚན་སྤྱད་པ་རྣམ་པར་སྦྱོང་བའི་ཐབས་ནི།
རང་གི་སྐྱེ་བ་སྔ་མ་ལ་གང་སྤྱད་པ་སྟེ་འདོད་ཆགས་ཞེ་སྡང་གཏི་མུག་གང་་་་་
གོམས་པ་ཤུགས་ཆེ་བ་དེ་ད་ལྟ་ཤས་ཆེ་བར་འགྱུར་བས། ཉོན་མོངས་དེ་གང་
མ་སྤངས་བར་དུ་ཆོས་དེ་རྒྱུད་ལ་རྟོགས་པ་སྐྱེ་བ་འོང་ཐབས་མེད་པས།
འདོད་ཆགས་ཀྱི་གཉེན་པོར་བུད་མེད་ཀྱི་གཟུགས་མི་སྡུག་ཅིང་མི་མཛེས་པ་
སོགས་སྒོམ་པ་དང་། ཞེ་སྡང་གི་གཉེན་པོར་བྱམས་པ་སྒོམ་པ། གཏི་མུག་གི་
གཉེན་པོར་རྟེན་འབྲེལ་ཏེ་སྟོང་ཉིད་བསྒོམ་དགོས་ལ། དེ་ཡང་གཏི་མུག་
ཅན་གྱི་གང་ཟག་གིས་རྟེན་འབྲེལ་གྱི་དོན་གོ་བ་དཀའ་ཡང་། བླ་མའི་
214



གདམས་ངག་གི་གནད་ཀྱིས་རིམ་གྱིས་བསླབས་པས་ཡོ་སྟེ་རྟེན་འབྲེལ་གྱི་་་་་
དོན་ཐམས་ཅད་འདུས་པ་ལྟ་བུར་གོ་འོང་བ་ཡིན་གསུངས་པའོ། །
བཞི་བ། མྱ་ངན་ལས་འདས་པའི་ཕན་ཡོན་སྟོན་པ་ནི། མྱ་ངན་ལས་
འདས་པ་བྱང་ཆུབ་རྣམ་པ་གསུམ་གྱི་ཕན་ཡོན་སྟོན་པ་སྟེ་ཉན་ཐོས་ཀྱི་བྱང་
ཆུབ་དང་། ། རང་རྒྱལ་གྱི་བྱང་ཆུབ། ཐེག་ཆེན་གྱི་བྱང་ཆུབ་གསུམ་གྱི་ཕན་
ཡོན་སྟོན་པ་ཡིན་ལ། དེ་ཡང་འདིར་མྱ་ངན་ལས་འདས་པ་ཞེས་པའི་འདའ་
བྱའི་མྱ་ངན་དེ་གང་ཡིན་ཞེ་ན། དེ་ཡང་ཉན་ཐོས་དང་རང་རྒྱལ་སློབ་པའི་
སྤང་བྱ་གཙོ་བོ་ཉོན་མོངས་པའི་སྒྲིབ་པ་ཡིན་ལ། ཉོན་མོངས་པའི་སྒྲིབ་པ་
སྤངས་པས་ཉན་རང་དགྲ་བཅོམ་པའི་གོ་འཕང་ཐོབ་ཅིང་། དེར་ཉན་ཐོས་
བྱང་ཆུབ་དང་རང་རྒྱལ་བྱང་ཆུབ་ཅེས་བརྗོད་ལ། དེ་བས་ཉན་རང་བྱང་
ཆུབ་གཉིས་ཀྱི་འདའ་བྱའི་མྱ་ངན་གཙོ་བོ་ཉོན་མོངས་པའི་སྒྲིབ་པ་ཡིན་་་་་་་
ཞིང་། དེ་ཡང་ཉན་རང་དགྲ་བཅོམ་པའི་རྟོགས་པ་སྔོན་དུ་སོང་བའི་ཐེག་པ་
ཆེན་པོའི་གང་ཟག་གི་འདའ་བྱའི་མྱ་ངན་ནི་ཤེས་བྱའི་སྒྲིབ་པ་ཡིན་ནོ། །དེ་
འདྲའི་བྱང་ཆུབ་རྣམ་པ་གསུམ་གྱི་ཕན་ཡོན་སྟོན་ཅིང་འཁོར་བའི་ཉེས་་་་་་་
དམིགས་སྟོན་པ་ཡང་ཉོན་མོངས་དུག་གསུམ་འཇོམས་པའི་ཐབས་ཡིན་པར་
སྟོན་པའོ། །
དེ་ཡང་སྔགས་ཀྱི་རྒྱུད་ལས། འཇིག་རྟེན་ཆོས་བརྒྱད་དེ། རྙེད་བདེ་
གྲགས་བསྟོད་བཞི་ཐོབ་ན་དགའ་བ་དང་། དེའི་ལྡོག་ཕྱོགས་བཞི་སྟེ་རྙེད་པ་
མ་ཐོབ་པ་དང་། བདེ་བ་མ་ཐོབ་པ། གྲགས་པ་མ་རྒྱས་པ། གཞན་གྱིས་
215



རང་ལ་མ་བསྟོད་པར་མི་དགའ་བ་དང་བརྒྱད་ལ་མི་ཕྱོགས་ཤིང་མགོ་གནོན་
པ་དང་། ཆོས་ཀྱི་ཕྱིར་ལུས་སྲོག་ལ་མི་ལྟ་བ་སྟེ་མི་འཛེམས་པ་དང་། ཕྱི་
རོལ་པའི་བསྟན་པ་ལ་མི་འཇུག་པ་དང༌། ཉན་ཐོས་ཀྱི་ཐེག་པ་ལ་རྒྱབ་ཀྱིས་
ཕྱོགས་པ་སྟེ། དེ་ཡང་ཐེག་པ་ཆེན་པོའི་ལམ་གྱི་གོལ་ས་ཆེན་པོ་ནི་ཐེག་དམན་
གྱི་ལམ་ལ་སྨོན་ཞིང་རེ་བ་དེ་ཡིན་པས། ཐེག་དམན་ལ་མི་རེ་ཞིང་རྒྱབ་ཀྱིས་
ཕྱོགས་པ། ཐེག་པ་ཆེན་པོའི་ཆོས་ལ་དགའ་ཞིང་སྤྲོ་བ། དེ་ཁོ་ན་ཉིད་བཅུ་
རིག་པ། ་ སྔགས་དང་རྒྱུད་ཀྱི་སྦྱོར་བ་ཐམས་ཅད་ཤེས་པ་སྟེ་སྔགས་ཀྱི་སྒོ་
ནས་ཞི་རྒྱས་དབང་དྲག་གི་ལས་རབ་འབྱམས་སྒྲུབ་པའི་ཐབས་ཚུལ་ཤེས་པ།
དཀྱིལ་འཁོར་གྱི་ཐིག་དང་རྡུལ་ཚོན་ས་ཆོག་སོགས་བྲི་བའི་ལས་ལ་མཁས་་་་་
ཤིང་བརྩོན་པ། སེམས་ཅན་ཐམས་ཅད་ལ་མི་འཇིགས་པ་སྟེར་བའི་སྦྱིན་
བདག་ཆེན་པོར་གྱུར་པ། ཐབས་ཤེས་གཉིས་ཏེ་ཐབས་བདེ་བ་ཆེན་པོ་དང་
ཤེས་རབ་སྟོང་བ་འོད་གསལ་གཉིས་ལེགས་པར་ཟུང་དུ་འབྲེལ་བའི་ངེས་པ་
དོན་གྱི་རྡོ་རྗེ་འཛིན་པ་ཉིད་དུ་འདུག་པ་ཞིག་དགོས་པ་ཡིན་གསུངས་སོ། །
ཡང་ན་གསང་སྔགས་ནས། ཟབ་མོའི་ཆོས་ལ་མོས་པའི་བདག །ཤིན་ཏུ་
སྙིང་རྗེའི་བདག་ཉིད་ཅན། །ཆོས་སྦྱིན་པ་ལ་ཟང་ཟིང་མེད། །དཀོན་མཆོག་
གསུམ་ལ་དོན་དུ་གཉེར། །རྡོ་རྗེ་འཛིན་དང་ཁྱད་པར་མེད། །ཅེས་གསུངས་
པ་ལྟ་བུ་སྟེ། འདི་རྣམས་པོ་ཏོ་བ་ལ་ཅག་གེ་ཚང་བ་སྟེ་འདི་རུག་གེའམ་
ཐམས་ཅད་ཚང་ཞིང་ལྡན་པ་ཡིན་གསུངས། དེ་ཡང་ལན་ཅིག་དགེ་བཤེས་
པོ་ཏོ་བས་ལྷམ་ཕུད་སྙམ་པའི་འཕྲོ་ལ་ཐུགས་ཆོས་ཟབ་མོ་སྟེ་སྟོང་ཉིད་ཀྱི་་་་་
216



དོན་ལ་ཐུགས་ཤོར་བས། སང་ནངས་པར་ད་དུང་ལྷམ་སྒྲོག་ལ་ཕྱག་འཇུས་
ནས་འདུག་ཅེས་གསུངས་པ་ལ། དེ་ཙམ་གྱི་ཆོས་ལ་ཐུགས་ངེས་པ་སྟེ་ཐུགས་
གཞོལ་བ་དང་ལྡན་པ་རྟོགས་ནུས་སོ། །དེ་ཡང་གང་ཉིད་ལ་སྙིང་རྗེ་ཆེན་པོ་
སྐྱེས་ཐོབ་སྟེ་རང་བཞིན་ལྷན་སྐྱེས་སུ་ལྡན་པས་ན། གཞན་ལ་སྡུག་བསྔལ་
བྱུང་ན་དེ་འདྲའི་སྡུག་བསྔལ་དེ་རང་ཐོག་ཏུ་བབ་པ་དང་འདྲ་བའི་ཐུགས་་་་
ཚེགས་མཛད་པ་ཡིན་གསུངས། དེ་ཡང་ཟང་ཟིང་མེད་པའི་ཆོས་སྦྱིན་ནི།
གང་ཟག་གཅིག་བློ་ཁ་གྱེན་དུ་ཟློག་ན་ཞེས་པ་སྟེ་སེམས་ཅན་གཅིག་གི་བློ་ཁ་
དམ་པའི་ཆོས་དང་དགེ་བའི་ཕྱོགས་སུ་ཡར་བསྐོར་ཚེ་ལྷ་ཁང་བརྒྱ་ཡིས་དོ་
བ་མིན་ཞེས་པ་སྟེ་ལྷ་ཁང་བརྒྱ་བཞེངས་པས་དོ་ཟླ་མི་འོང་གསུངས་སོ། །དེ་
ཡང་དཀོན་མཆོག་གསུམ་ལ་དོན་དུ་གཉེར་བ་ནི། རྒྱལ་བའི་བསྟན་པ་རིན་
པོ་ཆེ་དུས་ཡུན་རིང་དུ་གནས་ཅི་ཐུབ་ཀྱི་སྦྱོར་བ་སྟེ་ལག་ལེན་མཛད་དེ། །
དགེ་བཤེས་དེས་བོད་དུ་འགྱུར་ཚད་ཀྱི་བཀའ་བསྟན་བཅོས་ཐམས་ཅད་་་་་
ཕྱག་བྲིས་མཛད་ནས། ཀོ་ལྡིང་སྟེ་ཀོ་པས་གཡོགས་པའི་སྒམ་སྒྲོམ་ནང་དུ་
བཞུགས་སུ་བཅུག་ན་ནམ་ཞིག་ལ་བསྟན་པའི་མེ་རི་སླར་གསོ་བྱེད་དམ་སློང་
བྱེད་དུ་འགྱུར་ཡང་སྲིད་གསུངས་སོ། །དེ་ཡང་སངས་རྒྱས་ཀྱི་བསྟན་པ་དགེ་
འདུན་གྱི་སྡེ་སྟེ་གོས་དཀར་ལྕང་ལོའི་སྡེ་དང་། རབ་བྱུང་ངུར་སྨྲིག་གི་སྡེ་
གཉིས་ཀར་རག་ལས་པ་ཡིན་ལ། དེ་ཡང་སྟོང་ཉིད་རྟོགས་པའི་འཕགས་
པའི་གང་ཟག་ཡིན་ཚེ་མི་རིགས་གང་དང་ཕོ་མོ་སྐྱ་སེར་གང་ཡིན་ཡང་དགེ་
འདུན་ནམ་དགེ་འདུན་གྱི་སྡེ་རུ་གཏོགས་པ་ཡིན་ལ། དེ་ཡང་བསྟན་པ་འུར་
217



བྱིད་ལ་གཏོང་བ་སྡེ་འཁྲུག་ཡིན་ཞེས་པ་སངས་རྒྱས་ཀྱི་བསྟན་པ་གཙང་སིང་
ངེར་ཕྱགས་ནས་མེད་པར་གཏོང་བ་སྟེ་ཕྱགས་མས་རྡུལ་སོགས་གཙང་མར་
ཕྱགས་པ་བཞིན་མེད་པར་བཟོ་བྱེད་དམ་གཏོང་བྱེད་ནི་དགེ་འདུན་གྱི་སྡེ་
འཁྲུག་པར་བྱེད་པ་དེ་ཡིན་པས། དེའི་སླད་དུ་འོ་ཅག་སྟེ་རང་ཅག་རྣམས་
སྲུང་མའི་མདུན་དུ་གཏོར་མ་ཆེན་པོ་ཞིག་ཕུལ་ནས་མནའ་བསྒག་རྒྱུ་ཡིན་་་་
ཞེས་གསུངས་པ་ཡིན་ལ། དེ་ལྟ་བུའི་ཡོན་ཏན་དང་ལྡན་པ་དེ་ནི་རྡོ་རྗེ་
འཛིན་པ་དང་ཁྱད་པར་མེད་པར་གསུངས་ཏེ། མདོར་ན་སློབ་དཔོན་གྱི་
ལམ་དུ་འགྲོ་བར་བྱེད་པ་སྟེ་སློབ་དཔོན་དོན་དང་ལྡན་པ་ཞིག་བྱེད་པ་ལ།
མི་ཤེས་དགུ་ཤེས་ཏེ་སྣ་སྒོར་མོའམ་ཕྱོགས་ཐམས་ཅད་ཤེས་པ་ཞིག་དགོས་ལ།
སློབ་མ་ལམ་དུ་འགྲོ་བ་སྟེ་སློབ་མ་གནད་དུ་འགྲོ་བ་ཞིག་བྱེད་པ་ལ། བླ་མ་
ལ་བཀའ་དོད་དུ་འཛིན་པ་ཞིག་དགོས་པ་སྟེ་བླ་མ་ལ་སངས་རྒྱས་ཀྱི་འདུ་་་་
ཤེས་འཛིན་ཞིང་བླ་མའི་བཀའ་གསུང་ལ་གནས་པ་ཞིག་ཡིན་དགོས་པར་་་་་
གསུངས་སོ། །
དེ་ལྟར་བླ་མ་རང་གི་ངོས་ནས་སློབ་མ་སྐྱེས་བུ་གསུམ་གྱི་ལམ་ལ་འཁྲིད་
ནུས་པའི་ཡོན་ཏན་དང་ལྡན་ཡང་། སློབ་མའི་ངོས་ནས་བཀྲིར་མི་བཏུབ་པ་
སྟེ་དེའི་ཕྱོགས་སུ་བཀྲི་བར་བྱ་མི་རུང་བའམ་མི་ནུས་པའི་དམུ་རྒོད་དུ་སོང་
པ་ཞིག་ཡིན་ན་ཕན་ཐོགས་མི་འབྱུང་བས། སློབ་མའི་མཚན་ཉིད་ཀྱང་ལམ་
དུ་བཀྲིར་བཏུབ་པ་སྟེ་འཁྲིད་དུ་རུང་བ་ཞིག་དགོས་ཏེ། མཉན་ན་ཚིག་ཟིན།
བསམས་ན་དོན་གོ །བསྒོམས་ན་རྒྱུད་ལ་སྐྱེ་བ་ཞིག་དགོས། དེ་ཙུག་མ་ཡིན་
218



པར་སོང་ན། དང་པོར་ཚིག་མི་ཟིན་ཏེ། གཅིག་ལ་ཕུང་བོ་ལྔའི་འགྲེལ་བ་
བཤད་པས། རྣམ་པར་རིག་བྱེད་མ་ཡིན་པའི་གཟུགས་ཞེས་པ་མ་ཤེས་ནས།
རིག་མིན་ཟེར་བ་ལྟར་སོང་ན་བཀྲིར་མི་བཏུབ། དེ་བས་བསམས་ན་དོན་
གོ་བ་སྟེ། བཀག་པ་རྣམས་ནི་ཉེས་དམིགས་ཤེས་པའི་སྒོ་ནས་མི་སྤྱོད།
གནང་བ་རྣམས་ནི་ཕན་ཡོན་ཤེས་པའི་སྒོ་ནས་ཉམས་སུ་ལེན་པ་ཞིག་དགོས།
ཤེས་ཀྱང་གནང་བཀག་མི་བྱེད་ན་དོན་མ་གོ་པ་ཡིན། དེ་ནས་བསྒོམས་ན་
བློ་བཀོལ་དུ་བཏུབ་པ་སྟེ། ཇི་སྐད་བསྟན་པ་རྣམས་རྒྱུད་ལ་ཝལ་ཝལ་སྐྱེ་ན་
བཀྲིར་བཏུབ། དེ་མ་ཡིན་པར་ཆོས་སེམས་པའི་དུས་ན་བཏབ་པ་མི་བྲོ་བར་
ཞེས་པ་སྟེ་གང་བསམ་དགོས་པ་དེ་མི་ཤར་བར་མ་བཏབ་པ་ཕ་ཚན་བྲོ་བར་
སོང་ན་ཞེས་པ་སྟེ་བསམ་མི་དགོས་པ་ཤ་སྟག་ཤར་ན་མི་འོང་སྟེ། དགེ་
བཤེས་པའི་ཞལ་ནས་ཚན་ཅིག་གི་བློ་ལ་བལྟས་ན་ཡོད་ཀྱིས་དང་བྱ་བ་མི་་་་
ཉེས་པའི་བཀའ་སྩལ་ཀྱང་གསུངས། ཞེས་པ་འདིའི་དོན་བསྡུས་ན། དབུ་མ་
བཞི་བརྒྱ་བ་ལས། །གཟུར་གནས་བློ་ལྡན་དོན་གཉེར་བ། །ཉན་པོ་སྣོད་ཅེས་
བྱ་བར་གསུངས། །ཞེས་པ་ལྟར། སློབ་མའི་བློ་གཟུ་བོར་གནས་པ་དང་།
ལེགས་ཉེས་འབྱེད་པའི་བློ་གྲོས་དང་ལྡན་པ། ཆོས་ལ་དོན་གཉེར་དང་ལྡན་
པ་གསུམ་ནི་སློབ་མ་ལ་ཚང་དགོས་པའི་མཚན་ཉིད་དེ། སྟེན་བྱེད་སློབ་མའི་
མཚན་ཉིད་དུ་གསུངས་པ་འདི་ཡིན་ནོ། །དེ་ཡང་སྤྱིར་སློབ་མའི་ངོས་ཐད་
ནས་བརྗོད་ཚེ་དད་པ་དང་ཤེས་རབ་གཉིས་ཡོད་ན་ཞེས་པ་ལས་འབྲས་ལ་་་
ཡིད་ཆེས་ཀྱི་དད་པ་དང་ལྡན་ཞིང་ལེགས་ཉེས་འབྱེད་ནུས་པའི་ཤེས་རབ་་་
་



གཉིས་ལྡན་ན་ཚེ་འདིའི་དོན་ཁོ་ནར་གཞོལ་བ་ཞིག་ཡིན་ཡང་ཐེག་པ་ཆེན་་་་
པོའི་ལམ་དུ་འཁྲིད་ཀྱང་རུང་ལ་འཁྲིད་ནུས་པ་ཡང་ཡིན་ཏེ། དང་པོ་གདུལ་
བྱ་དབང་བོ་རྟུལ་བ་ལ་སངས་རྒྱས་ཀྱི་ཡོན་ཏན་དང་ལུང་ཙམ་བསྟན་ནས་་་
སངས་རྒྱས་ལ་ཡིད་ཆེས་ཀྱི་དད་པ་སྒོམ་དུ་བཅུག་ཅིང་། གདུལ་བྱ་དབང་
རྣོན་ལ་སངས་རྒྱས་ཀྱི་མཁྱེན་བརྩེ་ནུས་གསུམ་དང་སྤངས་རྟོགས་ཀྱི་ཡོན་་་་་
ཏན་སོགས་ལེགས་པར་བསྟན་ནས་སངས་རྒྱས་བཅོམ་ལྡན་འདས་ཚད་མའི་
སྐྱེས་བུ་ཡིན་པ་སོགས་ལ་ཡིད་ཆེས་ཀྱི་དད་པ་སྒོམ་དུ་འཇུག་དགོས་ལ། དེ་
ལྟར་སངས་རྒྱས་ལ་ཡིད་ཆེས་ཀྱི་དད་པ་སྐྱེས་ཙ་ན་དེས་གསུངས་པའི་ཆོས་
ལ་ཡིད་ཆེས་ངང་གིས་སྐྱེ་བར་འགྱུར་བས། ཆོས་ཀྱང་ཐོག་མར་དལ་འབྱོར་
རྙེད་དཀའ་ནས་བཟུང་རིམ་ཀྱིས་འཆི་བ་མི་རྟག་པ་དང་། ངན་སོང་གི་
ཉེས་དམིགས་བསམ་པ། སྐྱབས་འགྲོ། ལས་འབྲས། དེ་ནས་སྐྱེས་བུ་འབྲིང་
དང༌། དེ་ནས་སྐྱེས་བུ་ཆེན་པོ་སོགས་ལ་རིམ་གྱིས་འོག་མ་འོག་མ་བརྟན་
པར་བྱས་པས་ཕན་ཐོགས་འབྱུང་བ་ཡིན་ལ། དེ་འདྲ་མ་བྱས་པར་ཐོག་མ་
ཉིད་ནས་སྐྱེས་བུ་འབྲིང་དང་ཡང་ན་སྐྱེས་བུ་ཆེན་པོ་སོགས་ལ་ཁྲིད་ཚེ་ཕན་
ཐོགས་འབྱུང་དཀའ་བས། གོ་རིམ་ལྡན་པ་གལ་ཆེ་བར་གསུངས་པ་ཡིན་
ནོ། །དེ་ཡང་གོང་མ་ལ་སློབ་པར་བྱེད་པ་ནི། དཔེར་ན། མ་མོ་མཛངས་མ་སྟེ་
མ་མཁས་མས་བུ་ཆུང་སྐྱོང་བ་བཞིན་དུ་བྱེད་པ་སྟེ། བཅོམ་ལྡན་འདས་ཀྱི་
བཀའ་ཆོས་སྤྱོད་བཅུ་ཡི་རྒྱུད་ལས། དཔེར་ན་བུས་པ་གཞོན་ནུ་ལ། །ནུ་ཞོ་
ཕྱེ་མར་ཟན་དྲོན་ཤ། ཚོ་དགུ་རིམ་པར་བསླབས་པ་ནི། །ཕྱི་ནས་སྲན་མ་
220
.



འབྲས་ཆན་སོགས། །མང་པོ་ཟོས་ཀྱང་སྟོབས་འཕེལ་འགྱུར། །དེ་བཞིན་ང་
ཡི་སྲས་རྣམས་ཀྱང་། །མདོ་སྡེ་འདུལ་བ་མངོན་པ་སོག་ས། །རིམ་པའི་རྗེས་
ལ་མན་ངག་འདི། །རྟོགས་པས་ཀུན་མཁྱེན་ཡོངས་སུ་འགྲུབ། །ཅེས་གསུངས་
པ་བཞིན་དུ་བླ་མས་སློབ་མ་སྐྱོང་བའི་ཚུལ་ཡང་། མ་མཛངས་མ་སྟེ་མཁས་
མས་བུ་ཆུང་སྐྱོང་བའི་དུས་ན། རང་གི་བུ་ཆུང་དེ་ལ་ཤིན་ཏུ་བརྩེ་ཞིང་
གཅེས་པར་སྐྱོང་བའི་རིམ་པ་ལ་མཁས་པས། དང་པོར་མང་ལ་བཅུད་ཆེ་བ་
སོགས་སྟེར་བ་མ་ཡིན་པར་བྱིས་པའི་ཕོ་བས་འཇུ་ཚད་དེ་ཞུ་ནུས་པའི་ཚོད་
དང་སྦྱར་ནས་སྟེར་བ་ཡིན་ལ། དེ་ནས་བྱིས་པ་དེས་ལག་ཏུ་གང་ཐོན་ཐོན་
ནམ་གང་རྙེད་རྙེད་ཟ་ནུས་པའི་དུས་སུ་མ་དེས་སྲུང་ནས་ཟ་རུ་མི་འཇུག་ལ།
དེ་ནས་བྱིས་པ་དེ་ཆེར་སྐྱེས་པ་སྟེ་ནར་སོན་ནས་ཟས་རིགས་གང་ཟོས་ཀྱང་
འཇུ་བའི་དུས་སུ་ཟས་རིགས་གང་བྱིན་ཡང་བུ་ཡི་ལུས་སྟོབས་རྒྱས་པར་་་་་
འགྱུར་བས་ན་ཟས་རིགས་མང་ཙམ་སྟེར་བ་སོགས་ནི་མ་མཁས་མས་བུ་ཆུང་
སྐྱོང་ཚུལ་ཡིན་ལ། དེ་ཡང་མ་མོ་ངན་མོ་སྟེ་བླུན་པོ་ཡིས་རང་གི་བུ་ཉིད་ལ་
འུར་ཏེ་མྱུར་དུའམ་མགྱོགས་པར་ནར་སོན་ནས་མི་ཆེན་པོར་འགྱུར་འདོད་
དེ་ཟས་རིགས་གང་བཟང་དང་བཅུད་གང་ཆེ་སྔོན་དུ་བྱིན་པས། བྲག་རྒྱབ་
པའི་དགེ་བསྙེན་ཞིག་ལ་བུ་གསོ་བར་བཅོལ་བའི་གཏམ་རྒྱུད་བཞིན། ཕོ་པ་
ལོག་ནས་ཏེ་ཟས་ཚོད་མ་ཟིན་པས་འཆི་བར་གྱུར་བ་ཡིན་གསུངས། དཔེ་དེ་
བཞིན་དུ་རང་ཅིག་ཀྱང་ལ་འུར་སངས་རྒྱས་ཀྱི་སར་པན་མཆོངས་ཏེ་རྩལ་་་
གྱིས་མཆོངས་ནས་མྱུར་མོར་སླེབ་པ་ལ་བྲེལ་བ་སྐྱེས་ན་ཡང་། དང་པོ་སངས་
221



རྒྱས་ཀྱི་ཡོན་ཏན་བསྟན་ནས་དེ་ལ་ཡིད་ཆེས་ཀྱི་དད་པ་སྐྱེ་རུ་བཅུག དེ་ནས་
སངས་རྒྱས་ཀྱི་ཡོན་ཏན་རྗེས་སུ་དྲན་ཞིང་སྒོམ་དུ་འཇུག་པ་སོགས་རིམ་གྱིས་
སྦྱོང་བ་ལས་ཐབས་མེད། ལམ་འོག་མ་བརྟན་པོ་མ་བྱས་པར་གོང་མ་ལ་
མཆོངས་ལྡིང་གིས་ཞུགས་ཀྱང་། དེས་ལམ་བཅད་པ་ཅི་ཡང་མེད་པ་སྟེ་ལམ་
གྱི་རྟོགས་པ་རྒྱུད་ལ་སྐྱེ་བ་ཅི་ཡང་མེད། དཔེར་ན། ཆབ་རོམ་ཆགས་པའི་
སྟེང་དུ་མཁར་ལས་ཏེ་ཁང་བ་གསར་བ་ཕུབ་པ་བཞིན་དཀའ་སྡུག་ཙམ་ལས་
མེད་པ་བཞིན་ཡིན་གསུངས། ཆེས་མཐོན་པོ་ཟབ་མོ་སྟོང་བ་ཉིད་ཀྱི་བདག་
པོ་སློབ་དཔོན་ཀླུ་སྒྲུབ་ཡིན་ལ། དེས་ཀྱང་པན་མཆོངས་ཏེ་ལམ་ལ་གོ་རིམ་
མེད་པར་སངས་རྒྱས་སར་མཆོངས་ལྡིང་བྱས་ཆོག་ཅེས་གསུངས་མེད་པར།
དེ་ཉིད་འཚོལ་ལ་ཐོག་མར་ནི། །ཞེས་གསུངས་པ་བཞིན་སྟོང་ཉིད་འཚོལ་
བར་བྱ་བ་ལ་ཐོག་མར་ལམ་འོག་མ་འོག་མ་ནས་རིམ་གྱིས་འཚོལ་དགོས་་་་་
པར་གསུངས་པ་ཡིན་ལ། དེ་ལྟར་དུ་འཕགས་པ་ལྷས་ཀྱང༌། ། དང་པོར་
བསོད་ནམས་མིན་ལས་བཟློག །ཅེས་གསུངས་པ་བཞིན་ཐོག་མར་བསོད་
ནམས་མིན་པའི་ལས་ཏེ་མི་དགེ་བའི་ལས་རྣམས་སྤངས་ཤིང་ལྡོག་ནས་སྐྱེས་
བུ་ཆུང་ངུའི་ལམ་གྱི་རིམ་པར་བློ་སྦྱང་དགོས་ལ། དེ་ནས་བར་དུ་བདག་མེད་
ལྡོག་པ་སྟེ་སྐྱེས་བུ་འབྲིང་གི་ལམ་ལ་སྦྱངས། དེ་ནས་སྐྱེས་བུ་ཆེན་པོའི་ལམ་
དུ་ཞུགས་པ་སོགས་རིམ་གྱིས་ལམ་གྱི་རིམ་པ་ལ་སྦྱང་དགོས་པར་གསུངས་སོ་
ཞེས་དང༌། །ཇོ་བོས་ཀྱང་། ཐབས་གོམས་དབང་གི་བདག་ཉིད་ཀྱིས།
གང་ཞིག་ཤེས་རབ་རྣམ་སྒོམ་པ། : དེས་ནི་བྱང་ཆུབ་མྱུར་དུ་འཐོབ། །
222



བདག་མེད་གཅིག་པུ་སྒོམ་པས་ཡིན། །ཞེས་གསུངས་པ་བཞིན་ཐོག་མར་
ཐབས་ཤེས་གཉིས་ལས་ཐབས་ཀྱི་ཕྱོགས་གོམས་པ་སྔོན་དུ་སོང་ཞིང་དེ་ནས་
ཤེས་རབ་རྣམ་པར་སྒོམ་པར་བྱེད་པ་དེས་ནི་བྱང་ཆུབ་མྱུར་དུ་འཐོབ་པ་་་་་
ཡིན་ལ། བདག་མེད་དེ་ཟབ་མོ་སྟོང་བ་ཉིད་ཀྱི་ལྟ་བ་ཐོག་མར་སྒོམ་པར་
བྱེད་པའི་ སྐྱེས་བུ་དེ་ནི་བྱང་ཆུབ་མྱུར་དུ་འཐོབ་པ་མིན་ནོ་ཞེས་གསུངས་
སོ། །
དེ་ལྟར་མ་བྱས་ན་ཉེས་པར་འགྱུར་བ་ནི། ཅུང་ཟད་ཐོས་པ་ལ་བརྟེན་
ཏེ། །ཞེས་གསུངས་པ་བཞིན་ཐོས་པ་ཅུང་ཟད་བྱས་པ་ལ་བརྟེན་ནས་གོ་རིམ་
བཞིན་དུ་མ་སྦྱངས་པར་མཆོངས་ལྡིང་བྱས་ཚེ་ཕན་ཐོགས་མི་འབྱུང་བར་་་་་་
གསུངས་པ་ལ་སོགས་པ་དང༌། ཡང་། ཐབས་ལ་བརྟེན་པར་མ་བྱས་པར། །
ཞེས་པ་ཐབས་ཤེས་གཉིས་སུ་ཕྱེ་བའི་ཐབས་ཀྱི་ཕྱོགས་ཏེ། ་ འདིར་ཐེག་
དམན་གྱི་དབང་དུ་བྱས་པའི་ངེས་འབྱུང་གི་བསམ་པ་དང་། ཐེག་པ་ཆེན་
པོའི་དབང་དུ་བྱས་པའི་ངེས་འབྱུང་དང་བྱང་ཆུབ་ཀྱི་སེམས་གཉིས་ཀ་་་་་་
གོམས་པ་སྔོན་དུ་མ་སོང་བར། སྟོང་བ་ཉིད་ལ་འཇུག་མི་བྱ། །ཞེས་པ་སྟེ་
མཆོངས་ལྡིང་གིས་ཐོག་མར་ཟབ་མོ་སྟོང་བ་ཉིད་ལ་མི་འཇུག་པར་གསུངས་
ལ། གལ་ཏེ་ཐབས་གོམས་པ་སྔོན་དུ་མ་སོང་བར་ཐོག་མར་སྟོང་ཉིད་ལ་
ཞུགས་ན་གནོད་པ་མ་གཏོགས་ཕན་པ་མི་འབྱུང་སྟེ། ཞུགས་ན་ཉེས་པར་
འགྱུར་བ་ནི། །ཞུ་བའི་འོག་ཏུ་ཟ་བ་ལ། །མར་གྱི་ཉིང་ཁུ་ཁ་ར་དང་། །སྦྲང་
རྩི་དག་ནི་བདུད་རྩི་ཡིན། །མ་ཞུ་བ་ལ་དུག་ཏུ་འགྱུར། །ཞེས་གསུངས་པ་
223



ལྟར་ཟས་སྔ་མ་ཞུ་བའི་རྗེས་སུ་མར་དང་ཀ་ར་སྦྲང་རྩི་སོགས་ཟོས་ཀྱང་་་་་་་
བདུད་རྩི་སྟེ་ཕན་པར་འགྱུར་བ་ལ། ཟས་སྔ་མ་མ་ཞུ་བར་ཟས་ཀྱི་རིགས་དེ་
དག་ཟོས་ཚེ་ཕན་པའི་བདུད་རྩིར་མི་འགྱུར་བར་གནོད་པའི་དུག་ཏུ་འགྱུར་
བ་ཡིན་ཞེས་གསུངས། དཔེ་དེ་བཞིན་དུ་རྒྱལ་བའི་གསུང་རབ་ལ་གོ་རིམ་
བཞིན་དུ་མ་བསླབས་པར་མཆོངས་ལྡིང་གིས་ཞུགས་ཚེ་གནོད་པ་ཆེན་པོ་་་་
ལས་ཕན་པ་མི་འབྱུང་སྟེ། དེ་བཞིན་རབ་རྒྱས་བདུད་རྩི་མཆོག །དགོངས་
པའི་ཚིག་ལ་མི་མཁས་ཤིང་། །བྱིས་པའི་བློ་དང་ལྡན་པ་ལ། །མི་བཟད་པ་
ཡི་དུག་ཏུ་འགྱུར། །ཞེས་གསུངས་པའི་ཕྱིར་རོ། །
དེ་ལྟར་བྱ་བ་ལ་རིངས་པ་སྟེ་བྲེལ་བ་སྐྱེས་པས་ཕན་ཐོགས་མི་འབྱུང་་་་་་
བའི་དཔེ་གཞན་ཡང་མུ་གེ་ཆེན་པོ་བྱུང་བའི་དུས་སུ་ས་བོན་བཏབ་མ་ཐག་
ཏུ། ལོ་ཐོག་ཁ་མ་ལོག་གིས་སོང་བ་སྟེ་ལོ་ཏོག་བཏབ་པ་དེ་མ་ཐག་ཏུ་ལྷོགས་
སེ་སྐྱེས་ནས་ཟན་རྡོག་ཆེན་པོ་རྦབ་རྡོ་ཙམ་བཅོས་ནས་བཟའ་འདོད་ཀྱང་མྱུ་
གུ་ནས་རིམ་གྱིས་བསྐྱེད་པ་ལས་ཐབས་གཞན་མེད། རིངས་ཤིང་བྲེལ་པ་
སྐྱེས་ཏེ་མྱུ་གུ་འཐེན་པས་ཆད་ནས་སླར་འབྲས་བུ་མི་འོང་བ་དང་འདྲ་བར་
གཏན་མེད་དུ་འགྲོ་བས། འོག་མ་བརྟན་པོ་མ་འོང་བར་གོང་མ་ལ་རིངས་
ཤིང་བྲེལ་བས་གོང་མ་ཡང་མི་འོང་སྟེ། མ་ངན་བུ་ངན་ཏེ་མ་བུ་བླུན་པོ་
གཉིས་དང་འདྲ་གསུངས་ལ། དེ་ཡང་བུ་བླུན་པོ་དེ་ཟས་སོགས་ཟ་བཞིན་དུ་
ད་དུང་ཟ་བར་འདོད་པ་དང་། མ་བླུན་པོ་དེས་ངའི་བུས་ཟ་ནུས་ཟེར་ནས་
གང་འདོད་དུ་བྱིན་པས། མཐར་ཟས་མ་ཞུ་པར་འཆི་བ་བཞིན་དུ། རང་
224



ཅག་དམ་པའི་ཆོས་སྒྲུབ་མཁན་རྣམས་ཀྱང་སངས་རྒྱས་ཀྱི་ཡོན་ཏན་རྗེས་སུ་
དྲན་པ་ནས་མཆོངས་ལྡིང་མ་བྱས་པར་གོ་རིམ་བཞིན་དུ་ལམ་འོག་མ་འོག་
མ་བརྟན་པར་མ་བྱས་པར། ལ་འུར་ཏེ་མྱུར་མོར་ཟབ་མོ་སྟོང་བ་ཉིད་ཀྱི་ལྟ་
བ་དང་། རྣལ་འབྱོར་བླ་ན་མེད་པ་ལ་སོགས་པའི་དོན་ཟབ་མོ་རྣམས་
འདོད་ཅིང་སློབ་དཔོན་གྱིས་ཀྱང་དེ་ཉིད་བཤད་པས། མཇུག་ཏུ་ཕྲ་མེན་མ་
སྟེ་མིར་བརྫུས་པའི་འདྲེ་མོ་ཡིས་སོ་ནམ་ཞིང་ལས་བྱེད་པ་བཞིན་དུ་འབྲས་
བུ་ཅི་ཡང་མ་བྱུང་བ་ཐམས་ཅད་ཀྱང་རྨང་མ་བརྟན་པས་ལན་པ་ཡིན་་་་་་་
གསུངས། དེ་ཡང་འདིར་རྨང་བརྟན་པོ་བྱེད་དགོས་གསུངས་པ་རྒྱལ་བའི་
གསུང་རབ་དང་དགོངས་འགྲེལ་གྱི་བསྟན་བཅོས་ཀྱི་དོན་གོ་བ་ཙམ་དང་།
ཡང་ན་དོན་བཤད་ཤེས་པ་ཙམ་གྱིས་ཆོག་ཅེས་པའི་དོན་མ་ཡིན་པར། རང་
གིས་གོ་བ་བཞིན་དུ་རྒྱུད་ལ་རྟོག་ས་པ་སྐྱེས་ཤིང་མྱོང་བ་ཐོན་པ་ཞིག་བྱ་་་་་་
དགོས་པར་སྟོན་པ་ཡིན་ནོ། །
སླར་ཡང་དོན་གཞན་ལ་བརྟེན་ནས། །དོན་དེ་ཉིད་ནི་བཟླས་པ་ཡིན། །
ཞེས་བའི་ཚུལ་གྱི་སྔ་མ་དེའི་སྣོད་ལྟ་བུར་གསུངས་པ་ནི། རྩ་བ་ལས། བླ་མས་
སློབ་མ་ཁྲིད་ཚུལ་འདི་ཡིན། །མ་མཛངས་བུ་ཆུང་བསྟོད་པ་བཞིན་ནམ། །
ནད་གཡོག་མཛངས་པས་ནད་པ་གསོ་བཞིན། །འདོད་ཀྱང་མི་སྟེར་འཇུ་
ཚོད་དེ་ས་འཛིན། །ངེད་ཀྱི་ཉམས་སུ་མྱོང་བས་དེར་གོ །ཇོ་ལིགས་ན་ཚེ་ངེད་
གསུམ་གཡོག་བྱེད། །མུག་ཆེ་ངེད་ལ་བཟའ་རྒྱུ་ཆེ་མེད། །ངེད་རྣམས་གཞན་
དུ་འགྲོ་བར་རིངས་པས། །ནད་པ་མྱུར་དུ་རྟས་པར་འདོད་ལ། །རྟས་ཐབས་
225



བཟའ་བཟང་ཟོས་པ་ཡིན་ཡང་། །རྟས་ཀྱིས་དོགས་འདྲ་ཆུང་ངུ་ཉུང་སྟེར། །
དགེ་བཤེས་ཆོས་ཀྱང་ངེད་ཀྱིས་དེར་གོ །དེ་བས་བླ་མ་སློབ་མ་དྲོད་མེད། །
ཅེས་གསུངས་ཤིང་། དགེ་བཤེས་པོ་ཏོ་བ་ཁོང་རང་ཉིད་ཀྱིས་ཉམས་སུ་
བཞེས་པའི་གདམས་ངག་གལ་ཆེན་གསུངས་པ་སྟེ། མས་བུ་ཆུང་ལ་བསྟོད་
པ་སྟེ་ཁ་ཟས་སྟེར་བའམ་ཟ་རུ་འཇུག་ཚུལ་གྱི་དཔེ་ནི་སྔར་གསུངས་པ་་་་་་
ཉིད་ཡིན་ལ། དེ་ཡང་ནད་གཡོག་མཛངས་པ་སྟེ་ནད་གཡོག་མཁས་པ་ཞིག་
གིས་ནད་པ་གསོ་བ་བཞིན་དུ་སྐྱོང་བའི་ཚུལ་ནི། བྲག་རྒྱབ་པའི་བཙུན་པ་
བཟང་པོ་ཇོ་ལེགས་ཟེར་བ་ཞིག པོ་ཏོ་བ་བླ་མར་མ་བསྟེན་པའི་གོང་དུ་
དགེ་བཤེས་འབྲོམ་སྟོན་པའི་ཕྱགས་ཕྱིར་ཏེ་ཞབས་ཕྱིར་བཞུགས་པ་དེ་ཉིད་
བསྙུང་ཞིང་ན་བས་དེར་པོ་ཏོ་བ་དང་། ཕུ་ཆུང་བ་དང་དགེ་ཚུལ་ཞིག་དང་
གསུམ་གྱིས་ནད་གཡོག་བྱེད་པ་ལ། མུ་གེ་ཆེ་བས་ཁོང་རྣམས་ལ་བཞེས་པ་
རྒྱགས་ཙམ་བཞེས་རྒྱུ་མེད་པས། ཡུལ་གྲུ་གཞན་དུ་འགྲོ་བར་བྱ་བ་ལ་བྲེལ་བ་
སྐྱེས་ཀྱང་། ནད་པ་ད་དུང་མ་སོས་པའི་རྐྱེན་གྱིས། ནད་པའི་སྐུ་ལུས་དེ་
མགྱོགས་པར་རྟས་པ་སྟེ་ལུས་ཟུངས་མྱུར་མོར་རྒྱས་ཤིང་སྐྱེད་པར་འདོད་་་་་
ཅིང་། ནད་པ་ཡང་དང་ཁ་ཕྱེ་ནས་ཏེ་ཟས་ཟ་འདོད་སྐྱེས་ནས་ཟས་སྣ་མང་
པོ་ཅིག་ཅར་དུ་བཟའ་ཞིང་བ ཏུང་བར་འདོད་ལ། དེ་ཡང་ཟས་སྐོམ་བཟང་
པོ་མང་དུ་ཟོས་པ་དེ་ནད་པའི་ལུས་ཟུངས་རྒྱས་ཤིང་སྐྱེད་པའི་ཐབས་ཡིན་་་་
ཀྱང་། ནད་པ་ལ་གང་འདོད་འདོད་ཐམས་ཅད་བྱིན་ཚེ་ནད་ལོག་ཏུ་སོང་
བ་སྟེ། ནད་ཇེ་སྡུག་ཏུ་སོང་ནས་སླར་ན་བའི་ཡུན་ཚད་ཐག་ཇེ་རིང་དུ་འགྲོ་
226



བར་དོགས་ནས། བཟའ་བའི་ཟས་ཆེ་བ་འདོད་ཀྱང་ཆུང་དུ་སྟེར་ཞིང་སྐོམ་
གྱི་བ ཏུང་བ་མང་དུ་འདོད་ཀྱང་ཉུང་དུ་སྟེར་བ་དེ་ལ་བརྟེན་ནས་ནད་པ་་་་་
བསྐྱངས་པ་ཡིན་ལ། པོ་ཏོ་བ་ཁོང་རང་ཉིད་ཀྱིས་དགེ་བཤེས་འབྲོམ་སྟོན་
པས་ཆོས་རིམ་གྱིས་སྟོན་པ་ཡང་དེ་ལྟ་བུ་ཞིག་ཡིན་འགྲོ་སྙམ་དུ་དགོངས། དེ་
བས་ན་བླ་མ་ཞིག་ཅི་ནས་ཀྱང་བསྟེན་དགོས་སྙམ་པ་ཞིག་བྱུང་བ་ཡིན་་་་་་་
གསུངས་སོ། །དེ་ཡང་གཙང་བུ་སྒོམ་ཆུང་ཟེར་བ་ཞིག་སྦྲགས་ཀྱི་སྤེའུ་ཀེ་རུ་
ཞེས་བྱ་བའི་རི་ཁྲོད་ཅིག་གི་བྲག་ཕུག་ནང་དུ་གཅིག་པུར་སྒོམ་གྱིན་བཞུགས་
པའི་དུས་སུ། བྲག་གི་དཀན་གཟར་བོ་སྟེ་བྲག་རི་མཐོ་ཞིང་གཟར་བའི་ངོས་
སུ་བྱ་ཁུག་རྟ་སྟེ་ཁ་ལ་ཡུག་གིས་ཚང་འཆའ་བ་ལ། དགེ་བཤེས་དེས་བྱ་ལ་
ཚེགས་ཆེ་བར་འདུག་སྙམ་ནས་དེར་གྲོགས་བྱ་དགོས་དགོངས་ནས། འདག་
པ་སྟེ་འདམ་བག་གིས་སྐྱོར་སྐྱོར་མཛད་མ་ཐག་ཏུ་ཐང་ལ་བག་གིན་མ་་་་་
ལྟུང་བ་ལ། ཁོ་རང་ཇི་ལྟར་བྱེད་པ་གཟིགས་པས། ཉག་སྦྱིན་པོའི་སྐྱོ་མ་སྟེ་
འདམ་སླ་མོ་ཁ་རུ་བཅུག་འོངས་ནས། ། དང་པོ་རི་མོ་ཞིག་བྱས་ཏེ་དེ་ཉིད་
སྐམ་དུ་བཅུག་ཡང་དེ་ལྟར་བྱས་ནས་དེའི་སྟེང་དུ་འདག་པ་ཡམ་ཅིག་སྟེ་་་་་
འདམ་བག་དུམ་བུ་ཞིག་བཏིང་ནས་བརྗེད་པ་བཞིན་དུ་འཇོག ད་བྱ་ཚང་
དེ་མི་བཟོའམ་སྙམ་པའི་དུས་སུ་ཡང་བཟོ་བར་བྱེད་པ་ལ། དེར་དགེ་བཤེས་
དེ་ཉིད་ཀྱང་ཁ་ལ་ཡུག་གིས་བྱ་ཚང་བཟོ་བ་བཞིན་དུ་བཟོས་པས་བྱ་ཚང་་་་་
མང་པོ་ཞིག་བཟོས་ནས་གྲུབ། བྱ་ཁོ་རང་བཟོས་པ་དང་མ་མཐུན་པ་བྱ་ཁོ་
རང་གིས་མཆུ་ཏོས་བཅོས་ནས་དེ་གར་ཡོད་པའི་བྱ་ཚང་ཐམས་ཅད་བཀོལ་
227



སྤྱོད་བྱེད་པས། ཁོང་གི་ཞལ་ནས། ངས་བྱའི་ཚང་བཟོས་པ་ལ་བརྟེན་ནས་
ཆོས་ཀྱི་དོན་གནད་ཅིག་རྟོགས་སོང་ཞེས་པ་སྟེ་ཆོས་ཉམས་སུ་བླང་བར་བྱ་
བ་ལ་བྱ་ཚང་བཟོ་བ་བཞིན་སྔ་ཕྱིའི་གོ་རིམ་དགོས་པ་རྟོགས་སོང་ཞེས་་་་་་་
གསུངས་ལ། དེ་ཡང་དགེ་བཤེས་པོ་ཏོ་བས་འབྲི་མོའི་ཕྲུ་གུ་ལ་ཁར་ཁྲིད་པ་
ལ་བརྟེན་ནས་ཆོས་ཀྱི་དོན་རྟོགས་པར་གསུངས་ཤིང་། འབན་སྒོམ་སྟེ་དགེ་
བཤེས་འབན་གོང་རྒྱལ་གྱིས་ཞལ་བ་བྱས་པ་སྟེ་རྩིག་པ་དང་གྱང་ངོས་སོགས་
འདམ་བག་འཐུག་པོ་ཐེངས་གཅིག་གིས་ཞལ་བ་བྱས་པས་མར་གོག་གིན་་་་
ལྷུང་བ་ལ་བརྟེན་ནས་ཆོས་ཀྱི་དོན་རྟོགས་པར་གསུངས་པ་བཞིན་དམ་པའི་
ཆོས་བསྒྲུབ་པ་ལ་སྔ་ཕྱིའི་གོ་རིམ་ལྡན་དགོས་པ། དཔེ་དོན་སྣ་ཚོགས་ཀྱིས་
ཡང་ཡང་ནན་གྱིས་གསུངས་པ་ཡིན་ནོ། །དེ་ཡང་གོ་རིམ་བཞིན་དུ་ཉམས་སུ་
མ་བླངས་པར་ཨེ་རེ་འདོད་ཀྱིས་ཞེས་པ་སྟེ་གང་འདོད་འདོད་ཀྱིས་ཆོས་རྣམ་
དག་རྒྱུད་ལ་མི་འོང་བ་སྟེ་མི་སྐྱེ་བས། བཀའ་གདམས་པ་སོགས་གྲུབ་མཐའ་
རིས་མེད་ཀྱི་དགེ་བཤེས་པ་རྣམས་སྔ་མ་ཉམས་སུ་བླངས་ཏེ་དེ་ཉིད་བརྟན་་་་
པར་བྱས་པ་སྟེ་རང་རྒྱུད་ལ་རྟོགས་པ་རྣལ་མ་སྐྱེས་པའི་རྗེས་སུ་ཕྱི་མ་་་
གསུངས་པ་དེ་ལྟར་ཡིན་པར་འདུག་གསུངས་ཤིང༌། ངེད་ཉམས་ལེན་སྔ་མ་
སྔ་མ་རྒྱུད་ལ་བརྟན་པོ་མ་བྱས་པར་ཆོས་ཕྱི་མ་འདོད་པས་མ་བརྟན་པར་་་་་
ཞལ་བ་སྔ་ཕྱི་གཉིས་ཀ་གོག་ནས་མར་ལྷུང་བ་དང་། སྡེ་འཁྲུག་སྟེ་དགེ་
འདུན་མང་པོའི་ནང་མ་མཐུན་པ་བྱེད་པ་ལ་སོགས་པའི་མ་བ ཏུབ་པ་སྟེ་མི་
ཆོག་ཅིང་མི་རུང་བ་སྣ་ཚོགས་བྱུང་བ་ཡིན་ལ། དེ་བས་བླ་མས་ཚོད་བཟུང་
228



ནས་ཆོས་འཁྲིད་དགོས་པ་ལས་སློབ་མ་ལ་ཉམས་དྲོད་དེ་ཆོག་ཤེས་དང་་་་་་
གདེང་ཚོད་མེད་ཅེས་གསུངས་སོ།།
འོ་ན་མ་མཛངས་མས་བུ་བསྐྱངས་པ་ལྟ་བུ་ལ་སོགས་པའི་དཔེའི་སྒོ་་་་་་
ནས་སློབ་མ་བསྐྱང་དགོས་པའི་ཆོས་དེ་རང་གང་ཡིན་སྙམ་ན། དེའི་དོན་
སྟོན་པ་ལ། རྩ་བ་ལས། མི་དང་འདྲ་ཞིང་གྲུབ་དང་འགུལ་ན། །དཔོན་གྱིས་
སློབ་མ་འདི་ལྟར་སྦྱོར་ཡིན། སྟོན་པའི་ཡོན་ཏན་ཇི་བཞིན་བསམས་པས། །
སྐྱབས་སུ་བཏབ་སྟེ་སངས་རྒྱས་པར་གཞུག །དེ་ནས་དལ་འབྱོར་རྙེད་དཀས་
སྣ་དྲངས། །འཆི་བ་རྗེས་སུ་དྲན་པ་ལ་སྦྱར། །དེ་ནས་དགེ་བཅུ་མི་དགེ་བཅུ་
བསྟན། །དེ་སེམས་དེ་སྒོམ་དེ་ལྟ་བུ་བཀླག །དེ་ནས་བདེན་བཞི་རྟག་ཏུ་
བསམས་པས། །འཁོར་བའི་ཉེས་པ་མཐའ་དག་ཤེས་བྱ། །བདག་ཅི་འདྲ་བ་
དེ་འདྲར་ཤེས་པས། །ཀུན་ལ་བྱམས་དང་སྙིང་རྗེས་འཇུག་བྱ། །དེས་བསྐྱེད་
བྱང་ཆུབ་སེམས་དང་ལྡན་ན། །དེ་ལ་ཆོས་རྣམས་ཐམས་ཅད་ཀུན་གནས། །
ཁ་ཆེམས་རླུང་ལ་བསྐུར་ན་དེ་ཡིན། །ཞེས་གསུངས་ཤིང་། དེ་ཡང་སློབ་
དཔོན་ཐོགས་མེད་ཀྱི་མངོན་པ་ཀུན་བཏུས་ལས། དུ་དང་ཅི་ཕྱིར་ཉེར་ལེན་
དང་། །མཚན་ཉིད་དེ་ཡི་རྣམ་གཞག་དང༌། །ཞེས་པ་ལ་སོགས་པ་ལྟ་བུ་
ཐོག་མར་སྡོམ་ཚིག་ཅིག་དང་། དེ་ནས་རྒྱས་པར་གསུངས་ཡོད་པ་བཞིན་དུ།
འདིར་ཡང་མདོར་བསྟན་དང་རྒྱས་པར་བཤད་པ་གཉིས་སུ་སྟོན་པ་ལ། དང་
པོ་མགོ་དགེ་བའི་བཤེས་གཉེན་བསྟེན་ཚུལ་ནས་བཟུང་སྟེ་མཇུག་མི་སློབ་་་་་
ཟུང་་འཇུག་གི་བར་རྒྱལ་བའི་བཀའ་མདོ་རྒྱུད་དགོངས་འགྲེལ་དང་བཅས་
229



པ་ལས་ཡི་གེ་གཅིག་ཀྱང་འདོར་རྒྱུ་མེད་པར་གང་ཟག་གཅིག་འཚང་རྒྱ་བའི་
ཉམས་ལེན་དུ་འཁྱེར་ཐུབ་པའི་གདམས་ངག་ཅིག་ལ་བཀའ་གདམས་ཞེས་་་
སྐད་པའི་སྒྲ་བོ་ཆེ་སྟེ་སྙན་པའི་གྲགས་པ་ཆེ་བ་དེ་ལུས་རྣམ་གཞག་གི་ཚུལ་
གྱིས་མདོར་བསྡུས་ཏེ་བསྟན་པ་བེའུ་བུམ་སྔོན་པོ་འདི་ཚོ་ཡིན་གསུངས་སོ། །
དེ་ཡང་ཆོས་ཐམས་ཅད་ཀྱི་དཔང་བོ་སྟེ་བདེན་པ་ཡིན་པར་བརྗོད་པའི་་་་་་
དཔང་བོ་ལ་སངས་རྒྱས་ཚད་མའི་སྐྱེས་བུ་ཡིན་པ་ཐོག་མར་སྒྲུབ་ཅིང་དེ་་་་་
ཉིད་རང་རྒྱུད་ལ་ངེས་པ་རྙེད་པ་ཞིག་བྱེད་དགོས་ཏེ། འོ་སྐོལ་བ་བོ་རེ་རེ་
ནས་ཞེས་པ་སྟེ་རང་ཅག་དཔའ་པོ་རབ་རེ་ནས་ས་མཐར་སྐྱོད་ཅིང་། གནམ་
མཐའ་བསྐོར་བ་སྟེ་མ་བསྐྱོད་མ་སླེབས་པའི་ས་གང་ཡང་མེད་པ། དཔེར་ན་
ས་བརྒྱད་པ་ཐོབ་པ་ལྟ་བུའི་ཉམས་ཆེན་པོ་སྟོན་པར་བྱེད་ཀྱང་། ཐོ་བ་སྒོས་
ལྡི་ལ་ཝ་བ་བཅོས་པའི་གཏམ་རྒྱུད་བཞིན་དུ། ད་དུང་སངས་རྒྱས་ཀྱི་བསྟན་
པའི་སྒོར་ཡང་མ་ཚུད་པ་སྟེ་ནང་པ་སངས་རྒྱས་པའི་གྲས་སུ་ཡང་མ་ཆུད་་་་་་
པར་རང་དྲུང་ན་ཡོད་ཅེས་པ་སྟེ་ད་དུང་སྔ་མའི་རང་གནས་སུ་ཡོད་ཉེན་ཆེ་
བ་ཡིན་གསུངས་སོ། །དེ་ཡང་སངས་རྒྱས་ཀྱི་བསྟན་པའི་སྒོར་ཆུད་དགོས་ན་
རང་རྒྱུད་ལ་སྐྱབས་འགྲོ་རྣལ་མ་ཞིག་སྐྱེ་དགོས་ལ། སྐྱབས་འགྲོ་རྣལ་མ་སྐྱེ་བ་
ལ། རང་ཉིད་ངན་འགྲོའི་སྡུག་བསྔལ་ལ་ཤིན་ཏུ་འཇིགས་ཤིང་། མཆོག་
གསུམ་ལ་འཇིགས་པ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་བརྟན་པོ་
ཞིག་སྐྱེ་དགོས། དེ་སྐྱེས་པ་ལ་ཐོག་མར་ལས་འབྲས་ལ་ཡིད་ཆེས་ཀྱི་དད་པ་
ཡོད་དགོས་ལ། གལ་ཏེ་ལས་འབྲས་ལ་ཡིད་ཆེས་ཀྱི་དད་པ་མེད་ཚེ་སྐྱབས་
230



འགྲོ་རྣལ་མ་རྒྱུད་ལ་སྐྱེ་བའི་གཞི་མེད་དོ། །འོ་ན་ལས་འབྲས་ལ་ཡིད་ཆེས་ཀྱི་
དད་པ་སྐྱེས་བའི་ཚད་གཞི་དེ་གང་ཡིན་ཞེ་ན། འགྲོ་བ་བཞིས་ཆོས་ལས་མི་
འདའ་བ་དེ། ལས་འབྲས་ལ་ཡིད་ཆེས་ཀྱི་དད་པ་སྐྱེས་པའི་ཚད་གཞི་ཡིན་ཏེ།
དབུ་མ་རིན་ཆེན་ཕྲེང་བ་ལས། འདུན་དང་ཞེ་སྡང་འཇིགས་པ་དང་། །
རྨོངས་པས་གང་ཞིག་ཆོས་མི་འདའ། །དེ་ནི་དད་པ་ཅན་ཞེས་བྱ། །ངེས་པར་
ལེགས་པའི་སྣོད་མཆོག་ཡིན། །ཞེས་གསུངས་པས་སོ། །དེ་ཡང་དེའི་སྒོར་ཚུད་
པ་ལ་སྐྱབས་སུ་འགྲོ་བའི་སྡོམ་པ་སྟེ། སྐྱབས་འགྲོའི་བསླབ་བྱ་དང་ལྡན་པ་
ཞིག་དགོས་ཏེ། ལམ་རིམ་བསྡུས་དོན་ལས། ཤི་ནས་ངན་འགྲོར་མི་སྐྱེའི་
གདེང་མེད་ཅིང་། །དེ་ཡི་འཇིགས་སྐྱོབ་དཀོན་མཆོག་གསུམ་དུ་ངེས། །དེ་
ཕྱིར་སྐྱབས་འགྲོ་ཤིན་ཏུ་བརྟན་པ་དང༌། །དེ་ཡི་བསླབ་བྱ་ཉམས་པ་མེད་
པར་བྱ། །ཞེས་གསུངས་པའི་ཕྱིར་དང་། སྐྱབས་འགྲོའི་བསླབ་བྱ་བརྩི་བ་དེ་
ཡང་དཀར་ནག་གི་ལས་འབྲས་ཀྱི་བླང་དོར་ཚུལ་བཞིན་དུ་སྒྲུབ་པ་ལ་རག་་་
ལས་ཏེ། དེ་ཡང་དཀར་ནག་ལས་འབྲས་ལེགས་བསམས་ནས། །བླང་དོར་
ཚུལ་བཞིན་སྒྲུབ་ལ་རག་ལས་སོ། །ཞེས་གསུངས་པའི་ཕྱིར་དང༌། དེ་ཡང་
སངས་རྒྱས་ལ་སྐྱབས་སུ་སོང་བས་འགྲོ་བ་སེམས་ཅན་གྱི་སྡུག་བསྔལ་རྣམས་
ཕྱག་གིས་ཚེར་མ་ལེན་པ་བཞིན་སེལ་མི་ནུས་པར་ཆོས་ཉིད་བདེན་པ་བསྟན་
ནས་གྲོལ་དགོས་པར་གསུངས་ཏེ། མདོ་ལས། ཐུབ་རྣམས་སྡིག་པ་ཆུ་ཡིས་མི་
འཁྲུ་ཞིང༌། །འགྲོ་བའི་སྡུག་བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་
གཞན་ལ་སྤོ་མིན་ཏེ། །ཆོས་ཉིད་བདེན་པ་བསྟན་པས་གྲོལ་བར་མཛད། །
231



ཅེས་གསུངས་པ་ལྟར་སངས་རྒྱས་ལ་ཡིད་ཆེས་ཀྱི་དད་པས་ནང་བའི་བསྟན་
པའི་སྒོར་ཆུད་པར་མ་བྱས་ཚེ། སངས་རྒྱས་ཨ་པོ་སྟེ་སངས་རྒྱས་ང་རང་ལ་
མ་གྲུབ་ཟེར་བར་འགྲོ་ཉེན་ཡོད་གསུངས། དེ་ཡང་སྐྱབས་སུ་འགྲོ་བ་ལ་
ལུགས་གཉིས་ཡོད་པ་ལ་རྣལ་མ་སྟེ་ཡང་དག་ཅིག་སོང་ན། དང་པོ་
སངས་རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་ཡོན་ཏན་རྣམས་ལེགས་པར་
བསམས་ནས་དེ་ལ་ཡིད་ཆེས་རྣལ་མ་ཞིག་སྐྱེས་ནས་སྐྱབས་སུ་འགྲོ་བ་དང༌།
གཉིས་པ་བསླབ་བྱ་ལ་སྦྱངས་ཤིང་སློབ་དགོས་པ་ཡིན་ཏེ། སྔོན་དུ་སྐྱབས་སུ་
སོང་བའི་རྗེས་སམ་ཕྱིས་སུ་སངས་རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་་
ཡོན་ཏན་རྣམས་ལེགས་པར་བསམས་ཀྱང་ཆོག་གསུངས། དེ་ཡང་སངས་
རྒྱས་རྗེས་སུ་དྲན་པ་སྒོམ་དགོས་པ་དགེ་བཤེས་དེའི་ཞལ་ནས། ངེད་ལ་དང་
པོ་སངས་རྒྱས་རྗེས་སུ་དྲན་པ་དང་། ཕབཀཾ བྱོར་རྙེད་པར་དཀའ་བ་བསམ་
པ་ནས་འཁྲིད་པ་ཡིན་ལ། ཕྱིས་སུ་ཉན་མཁན་གྱི་སློབ་མ་ཇེ་མང་དུ་སོང་བ་
དང་། བླ་མ་ཉིད་དགུང་ལོ་བགྲེས་ནས་འཆི་བ་མི་རྟག་པ་ནས་འཁྲིད་པ་མ་
གཏོགས་མགོ་སངས་རྒྱས་རྗེས་སུ་དྲན་པ་ནས་འཁྲིད་མི་ཐུབ་ཅེས་གསུངས།
དེ་ཡང་དགེ་བཤེས་འབྲོམ་སྟོན་པས། ཡ་གད་པའི་གསུང་སྟེ་སློབ་དཔོན་པ་
བློ་གྲོས་འབར་ཞེས་བྱ་བ་འོན་ཞེས་བྱ་བའི་ཡུལ་དུ་བཞུགས་པ་དེ་ཉིད་ལས་
སྐྱེས་བུ་འབྲིང་མན་ཆད་བཞག་ནས། བྱས་པ་ཤེས་པ་སྟེ་སྐྱེས་བུ་ཆེན་པོའི་རྒྱུ་
འབྲས་མན་ངག་བདུན་ལས་དྲིན་གཟོ་ཞེས་པ་ནས་ཁྲིད་པས། ཕྱིས་སུ་
འབྲོམ་སྟོན་པས་དགེ་བཤེས་པོ་ཏོ་བའི་སྤྱན་སྔར་ངེད་ལ་རྨང་མགོ་སངས་་་་
232



རྒྱས་རྗེས་སུ་དྲན་པ་འདི་རྣམས་མ་གསུངས་པ་ཅི་ཡིན་ཞེས་གསུང་གིན་ཡང་
འདུག་གསུངས་སོ། །དེ་ལ་སངས་རྒྱས་ཀྱི་ཡོན་ཏན་ནི། དང་པོ་སངས་རྒྱས་
ཀྱི་ཡོན་ཏན་ཆུང་རིམ་ནས་རིམ་གྱིས་ཆེ་རིམ་ལ་སྒོམ་པ་ཡིན་གསུངས་ཤིང་།
དེ་ལས་མངས་དྲགས་ན་མི་འོང་བ་སྟེ་བློས་མི་འཆུན་ལ་ཉུང་ན་དོན་སྟོན་མ་
ཐུབ་པས་མི་གོ་བར་བརྟེན། ་རྒྱུའི་ཡོན་ཏན་ཏེ་དང་པོར་ཐུགས་བསྐྱེད་པ་
དང་། ་བར་དུ་ཚོགས་བསགས་པ་དང་། འབྲས་བུའི་ཡོན་ཏན་ཐོ་མར་
སངས་རྒྱས་པ་དང་འཕྲིན་ལས་ཀྱིས་འགྲོ་དོན་མཛད་པ་གཉིས་དང་བཅས་
པའི་ཚུལ་གྱིས་ཡང་དང་ཡང་དུ་དཔྱད་ཅིང་བསྒོམས་པས་དེ་ལ་ངེས་ཤེས་་་་
སྐྱེས་ན། ། སངས་རྒྱས་ཀྱིས་གསུངས་པའི་ཆོས་ལ་ངང་གིས་ཡིད་ཆེས་པར་
འགྱུར་བས་ཆོས་ཀྱང་ཐོག་མར་དལ་འབྱོར་རྙེད་པར་དཀའ་བ་དང༌། རྙེད་
ན་དོན་ཆེ་བ་ནས་སྣ་དྲངས་ནས་སྒོམ་དགོས་ཏེ། དེ་ཡང་དལ་བ་ནི། ཚེ་
རིང་ལྷ་དང་། དམྱལ་བ། ཡི་དྭགས། དུད་འགྲོ། དབང་བོ་མ་ཚང་བ། ཡུལ་
མཐའ་འཁོབ་ཏུ་སྐྱེས་པ། རྒྱལ་བའི་བཀའ་མེད་སར་སྐྱེས་པ། ལོག་ལྟ་ཅན་
དང་བཅས་མི་ཁོམ་པ་བརྒྱད་དང་བྲལ་བས་དལ་པ་ཡིན་ལ། འབྱོར་བ་བཅུ་
ནི། མི་ཡིན་པ་དང་། ཡུལ་དབུས་སུ་སྐྱེས་པ། དབང་བོ་ཚང་བ། ལས་
མཐའ་མ་ལོག་པ། གནས་ལ་དད་པ་ཞེས་རང་འབྱོར་ལྔ་དང་། སངས་རྒྱས་
བྱོན་པ་དང་། དམ་ཆོས་སྟོན་པ། བསྟན་པ་གནས་པ། བསྟན་པ་དེའི་རྗེས་
སུ་འཇུག་པ། གཞན་ཕྱིར་སྙིང་ནི་བརྩེ་བ་ཞེས་གཞན་འབྱོར་ལྔ་དང་བཅས་
པ་ལ་བྱའོ། །དེ་ལྟ་བུའི་རྟེན་ཁྱད་པར་དུ་འཕགས་པ་དེའི་སྟེང་དུ། དེ་རིང་
མ་
233



གི་ཉི་མ་ལ་ཕྱིན་ནས་འདུག་པ་ཡིན་ཞེས་པ་སྟེ་དེ་རིང་གི་དུས་འདིར་ང་རང་
གི་ལུས་འདིའི་སྟེང་དུ་དལ་བ་བརྒྱད་དང་འབྱོར་བ་བཅུ་ཚང་འདུག་པ་ཡིན་
ཏེ། འདི་ཡང་ཤིན་ཏུ་རྙེད་པར་དཀའ་བ་ནི། དཔེར་ན་རྒྱ་མཚོ་ཆེན་པོའི་
སྟེང་དུ་གཉའ་ཤིང་བུ་ག་གཅིག་ཡོད་པ་ཞིག་རླུང་གིས་སྐྱོད་བཞིན་པའི་དེའི་
བུ་གར་རུས་སྦལ་གྱི་མགྲིན་པ་ཚུད་པ་དང་། ཤེལ་གྱི་གྱང་ངོས་སུ་སྲན་མ་
གཏོར་ཚེ་ཆགས་པ་ལས་དཀའ་པར་མདོ་རྒྱུད་དུ་མ་ལས་གསུངས་པ་ཡིན་ཏེ།
དེ་ཡང་དེ་འདྲར་རྙེད་དཀའ་བའི་དོན་རང་རྒྱུད་ལ་སྐྱེ་དགོས་ལ། དེ་འདྲ་
རྙེད་པར་དཀའ་བའི་ཚིག་ཙམ་ཞིག་ལས་སླ་སྟེ་སྙེ་མ་སློང་བ་ཚུན་ཆད་ཀྱི་ཁ་
ནས་ཀྱང་འོང་བས། ཁ་ནས་བཤད་ཤེས་པ་དེས་མི་ཕན་གསུངས། དེ་ཡང་
དལ་འབྱོར་གྱི་ལུས་རྟེན་ཤིན་ཏུ་རྙེད་དཀའ་བ་བསམ་ཞིང་སྒོམ་པའི་དགོས་
པ་གང་ཡིན་ཞེ་ན། རྙེད་དཀའ་རིག་ན་གྱི་ནར་སྡོད་ཐབས་མེད། །དོན་ཆེན་
བསམས་ན་དོན་མེད་འདའ་བ་ཕངས། །འཆི་བ་བསམས་ན་ཕྱི་མར་འགྲོ་
གྲབས་བྱེད། །ལས་འབྲས་བསམས་ན་བག་མེད་གནས་ལས་ལྡོག །དེ་ལྟར་
དེ་བཞིའི་རྩ་བ་བརྟན་གྱུར་ན། །དགེ་ཆོས་ལྷག་མ་བདེ་བླག་ཉིད་དུ་སྐྱེ། །
ཞེས་གསུངས་པའི་དོན་གྱི་ཕྱིར་རོ། ། །
དེ་ཡང་བཀའ་གདམས་པའི་དགེ་བཤེས་ཡ་གད་པའི་ཞལ་ནས། ང་ནི་
དལ་འབྱོར་རྙེད་དཀའ་འདི་ལ་འཕྲིགས་ཤིག་ཚུད་པ་སྟེ་ངེས་ཤེས་རྣལ་མ་་་་
ཞིག་བྱུང་བས་སྐྱེས་བུ་ཆེ་འབྲིང་ཆུང་གསུམ་གྱི་རྟོགས་པ་ཐམས་ཅད་དེ་ནས་
བྱུང་གསུངས། དེ་ནས་དལ་འབྱོར་གྱི་ལུས་རྟེན་ཁྱད་པར་ཅན་འདི་ཉིད་
234



ཤིན་ཏུ་རྙེད་དཀའ་ཞིང་གལ་ཏེ་རྙེད་པར་གྱུར་ན་ཡང་དེ་ཉིད་འཇིག་པར་
སླ་བ་རྟོགས་སླད་དུ་འཆི་པ་མི་རྟག་པ་རྗེས་སུ་དྲན་དགོས་ལ། དེ་ཡང་འཆི་
བ་མི་རྟག་པ་དྲན་ཞིང་སྒོམ་པ་འདི་ཡིས། རྟ་ལ་ལྕག་གིས་བྲབ་ནས་
མགྱོགས་པར་འགྲོ་བར་སྐུལ་བ་བཞིན་དུ་ཚེ་འདིའི་ཤི་སྦར་ཏེ་ཤི་ཡང་ལག་
པ་དམ་པོར་བཅངས་པ་མི་གཏོང་བ་ལྟ་བུའི་ཚེ་འདི་སྣང་གི་ཞེན་ཆགས་་་་་་
མདུད་པ་ལྟ་བུར་གྱུར་བ་དེ་ཉིད་ཡོངས་སུ་འགྲོལ་དགོས་ཏེ། མ་ཤི་བ་ཚེ་
རབས་སྔ་མའི་དུས་སུ་ཡང་མ་བྱུང་ལ། ད་ལྟའི་ཚེ་འདི་ལ་ཡང་འབྱུང་མི་
སྲིད། སྐྱེས་པའི་མཐའ་འཆི་བ་ལས་མ་འདས་པས། རང་གི་ཕའི་བདུན་
བརྒྱུད། མའི་བདུན་བརྒྱུད་དེ་ཕ་མའི་ཡང་མེས་རྣམས་དང་། ཉེ་འབྲེལ་ཁྱིམ་
མཚེས་དང་བཅས་པའི་ཡུལ་མི་རྣམས་སྔར་མ་ཤི་བར་ལུས་འདུག་པ་གཅིག་
ཀྱང་མ་བྱུང་། ཤི་བའི་དུས་སུ་རྒྱུ་ནོར་ལོངས་སྤྱོད་དང་བུ་ཚ་ཉེ་འབྲེལ་དང་
བཅས་ཐམས་ཅད་བཞག་པར་མ་ཟད། མཐར་ཚེ་ཧྲིལ་བོར་གཅེས་པར་
བསྐྱངས་པའི་རང་གི་ལུས་ཕུང་འདི་ཉིད་ཀྱང་སློག་རུལ་བཞིན་དུ་བོར་ནས།
རང་གཅིག་པུ་རང་གི་རྣམ་པར་ཤེས་པ་ཁོ་ན་སྟེ་གཉིས་སུ་མེད་པར་ཕ་རོལ་
ཏུ་ཕྱད་ཀྱིས་སོང་བ་སྟེ་ཁ་ཕྱིར་འཁོར་མེད་པར་འགྲོ་བ་ཞིག་རང་ལ་ཡང་་་་་
འོང་ངེས་པ་ཡིན། དེ་ཡང་ནམ་ཡོང་མི་ཤེས་ཤིང་ཆ་མེད་པས། དོ་ནུབ་རང་
མི་འོང་བའི་གཏོལ་ཡང་མེད་དོ། །དེ་ཡང་གླིང་གཞན་པའི་ཚེ་ལ་ངེས་པ་
ཡོད་ཀྱང༌། འཛམ་བུ་གླིང་པའི་ཚེ་ལ་ངེས་པ་མེད་དེ། ཁ་ཅིག་མའི་མངལ་
དུ་ཡང་འཆི་བར་འགྱུར་ལ། ཁ་ཅིག་གོག་གོག་ནས་འགྲོ་ཐུབ་ཙམ་དུ་འཆི་
235



ཞིང་། ཁ་ཅིག་གཞོན་ནུ་དང་ཁ་ཅིག་དར་ལ་བབ་པའི་དུས་ཉིད་ན་འཆི་
བར་འགྱུར། དེ་ཡང་མཐར་འཁྱོལ་ནས་ཏེ་ཚེ་མཐར་ཕྱིན་ནས་འཆི་བ་སྲིད་
པ་ཙམ་ལས་མེད་ལ། གལ་ཏེ་མཐར་ཚེ་ལོ་མཐར་ཕྱིན་པའི་དབང་དུ་བྱས་
ཀྱང༌། མིའི་ཚེ་ཚད་དྲུག་ཅུ་ཙམ་ལས་མེད་ཅིང་། ཚེ་ལོ་དྲུག་ཅུ་ཐུབ་པ་ཙམ་
ཡང་ཤིན་ཏུ་དཀའ་སྟེ། གློ་བུར་གྱི་རྐྱེན་བསམ་གྱིས་མི་ཁྱབ་པ་སྟེ་གློ་བུར་དུ་
འཆི་བར་འགྱུར་བའི་རྐྱེན་ཤིན་ཏུ་མང་པོའི་ཁྲོད་དུ་འོ་སྐོལ་རྣམས་སྦུད་དེ་་་
ཞུགས་པ་སྟེ་ནང་དུ་འཛུལ་ཏེ་འདུག་པ་ཡིན། རླུང་ནག་འཚུབ་མའི་ནང་དུ་
མར་མེ་ཆུང་ངུ་ཞིག་བཞག་ཚེ། མོད་ལ་སྟེ་དེ་མ་ཐག་ཏུ་ནག་ཐུམ་མེ་འགྲོ་བ་
ལྟར་རྐྱེན་ཆུང་ཆུང་གང་ཡང་རུང་བ་ཞིག་གིས་སྦུད་ཀྱིས་འགྲོ་བ་སྟེ་དབུགས་
མེད་དུ་འགྲོ་བ་ལ་ཚེགས་ཅི་ཡང་མེད་པ་ཡིན་གསུངས། །
དེ་ཡང་འཆི་བ་མི་རྟག་པ་འདི་ཉིད་སྟོན་ཞིང་སྒྲུབ་པར་བྱེད་པའི་ལུང་
དང་རིགས་པ་གང་ཡང་མི་དགོས་པར་མངོན་སུམ་དུ་གྲུབ་པ་སྟེ་མངོན་སུམ་
དུ་རྟོགས་ནུས་པ་ལྟ་བུར་གྱུར་འདུག་ཀྱང་དོན་དངོས་སུ་དེའི་དོན་རྟོགས་པ་
ལྐོག་ཏུ་གྱུར་བ་བཞིན་དུ་སོང་ནས། ཡིད་ཆེས་ཀྱི་བློ་རྣལ་མ་ཞིག་གཏན་
ནས་མི་འོང་བ་སྟེ་མི་སྐྱེས་པ་འདི་ཡི་མུག་ཅིང་བློ་ཕམ་པའི་གནས་སུ་གྱུར་པ་
ཡིན་གསུངས་སོ། །དེ་ཡང་དགེ་བཤེས་པོ་ཏོ་བའི་ཞལ་ནས། ཡེ་མི་སྲིད་པ་
སྟེ་ཚེ་འདི་ཉིད་སོ་ན་མི་གནས་པར་དབུགས་ཐེངས་རེ་རེ་ལའང་བཞུར་ཆུ་་་
བཞིན་དུ་མི་སྡོད་པར་འགྲོ་ངེས་པ་འདི་ཁོ་ན་ཙམ་ཡང་བློ་ལ་མི་སྐྱེ་བ། ཡིད་
རེ་མུག་དགོངས་ནས་ཐུགས་ཚེགས་ཆེན་པོ་མཛད་པ་ལ། ཕྱིས་སུ་གསུང་
236



རབ་མང་པོ་གཟིགས་པ་ན། ཆོས་ཐམས་ཅད་ནས་ནན་ཏན་ཆེ་བར་
གསུངས་འདུག་པས། ང་གཅིག་པུར་མ་ཟད་གཞན་ཐམས་ཅད་ལ་དེ་ལྟར་
ཡིན་པར་བྱུང་དགོངས་ནས་མྱ་ངན་གྱི་བློ་དེ་ཡང་སངས་པར་གྱུར་གསུངས།
དེ་ཡང་ས་ལ་གནས་པའི་བྱང་ཆུབ་སེམས་དཔའ་རྣམས་ལ་ཡང་འཆི་བ་མི་
རྟག་པ་འདི་སྒོམ་དགོས་པ་བདེ་གསང་འཇིགས་གསུམ་ལ་སོགས་པའི་་་་་་་
གཞུང་ལས་ཀྱང་གསུངས་འདུག་པས་ངས་ནི་འདི་ཡང་སྒོམ་དགོས་པར་་་་་
མཐོང་བ་ལ། སྟོན་ཆེན་ཏེ་དགེ་བཤེས་ཀུན་ན་རེ། འཆི་བ་དེ་སྒོམ་མི་
འཚལ་བར་འོང་མཆི་ཡི་ཟེར་བ་སྟེ་འཆི་བ་མི་རྟག་དེ་ཉིད་བསྒོམས་ན་ཡང་
འོང་བ་ཡིན་ཟེར་ནས་བཀའ་བཀྱོན་གནང་ཟེར་བ་དེ། བཀྱོན་མཁན་ཀུན་
ལ་ནི་འཆི་བ་འོང་འོང་ཡེ་མི་འདྲ་བ་འདུག་ན་སྟེ་བཀྱོན་མཁན་དེ་རྣམས་ལ་
འཆི་བ་འོང་ཚུལ་གཏན་ནས་མི་འདྲ་བ་འདུག་ན་མ་གཏོགས་ཞེས་གསུངས་
སོ་ཟེར། དེ་ཡང་བྱིས་པའི་དུས་ཀྱི་ཚེ་ན་སླར་ཡང་འཆི་དགོས་པར་དགོངས་
ནས་འཚེར་བ་སྟེ་འཇིགས་པ་འདྲ་བ་ཞིག་འོང་བར་འདུག་པ་ལ་རྒས་ཀྱིན་་་་
རྒས་ཀྱིན་བརྗེད་ནས་འཇིགས་པ་མི་འོང་བར་འདུག་གསུངས། དགེ་བཤེས་
ཕུ་ཆུང་བས་ཁོང་ཉིད་བྱིས་པའི་དུས་ཀྱི་ཚེ་ན་རང་བཞིན་གྱིས་འཆི་བ་དྲན་
པས་བློ་མ་བདེ་བར་མ་ཡུམ་ལ་དྲིས་པ་ལ། འཇིགས་མི་དགོས་རིམ་གྱིས་
བརྗེད་འགྲོ་བ་ཡིན་ཟེར་སྐད་དེ། དེ་བཞིན་དུ་སོང་ནས་རྒས་ནས་འཆི་ཁ་
ཚུན་ཆད་དུ་ད་དུང་ཤི་ནས་ཀྱང་སླར་རང་གི་ཕ་ཁྱིམ་དུ་ལོག་འོང་བ་ལྟར་ཁ་
ཆེམས་འབོགས་ཀྱིན་ཏེ་ཁ་ཆེམས་འཇོག་གིན་སོང་བ་ལ། འདི་སྣང་བདེ་བ་
237



ལ་ཞེན་པ་མ་ལོག་པར་ཤིན་ཏུ་ཆགས་པའི་དབང་གིས་ཆོས་གཏན་ནས་མི་་་
འོང་བས། སྙིང་ཐག་པ་ནས་རུས་ཤིང་སྟེ་སྙིང་རུས་ཆེན་པོ་དང་ལྡན་པའི་སྒོ་
ནས་མི་རྟག་པ་དང་ནམ་འཆི་ངེས་མེད་སོགས་ཡང་དང་ཡང་དུ་སེམས་ཤིང་
སྒོམ་དགོས་པར་མ་ཟད། དེའི་ཞོར་ལ་ད་དུང་ཚོགས་གསོག་ཅིང་སྒྲིབ་པ་
སྦྱོང་པ། རང་གི་ལྷག་པའི་ལྷ་དང་བླ་མ་གཉིས་ངོ་བོ་དབྱེར་མེད་དུ་གསོལ་བ་
འདེབས་པ་བཅས་ཀྱི་སྒོ་ནས་མི་རྟག་པ་དང་ནམ་འཆི་ངེས་པ་མེད་པ་རང་
རྒྱུད་ལ་སྐྱེ་ཅི་ཐུབ་ཐུབ་ཅིག་བྱེད་དགོས་པ་ཡིན་གསུངས། དེ་ཡང་འཆི་བ་མི་
རྟག་པ་དང་ནམ་འཆི་ངེས་མེད་འདི་ཉིད་རང་རྒྱུད་ལ་སྐྱེས་ཚེ། ཚེ་འདིར་
མི་སྡོད་པར་ཕ་རོལ་ཏེ་ཚེ་ཕྱི་མར་འགྲོ་བར་ཤེས་ཙམ་ཞིག་འབྱུང་ལ། དེ་
འདྲའི་བློ་ཙམ་བྱུང་བ་ན་སྐྱེ་བ་དྲན་པ་ཞིག་ཀྱང་གཟོད་འོང་པ་སྟེ་སྐྱེས་འོང་
བ་ཡིན་ཏེ། ཤི་བའི་རྟིང་སྟེ་ཤི་བའི་རྗེས་སུ་ནམ་མཁའ་ལ་སྤྲིན་དེངས་
པའམ་མཚོ་ལ་འཁྱག་ཞུ་བ་སྟེ་རྒྱ་མཚོའི་དར་ཉི་མས་ཞུ་བ་བཞིན་ཅང་མེད་
དུ་མི་འགྲོ་བར་སྐྱེ་བ་ཞིག་ལེན་དགོས་པ་ཡིན་པ། དེ་ཡང་སྐྱེ་བ་ལེན་པར་
བྱེད་པའི་རྒྱུ་ཡང་ཕྱི་རོལ་ཡུལ་གྱི་དངོས་པོ་ས་ཆུ་མེ་རླུང་ལྟ་བུ་དང་། ལྷ་
དབང་ཕྱུག་དང་ཁྱབ་འཇུག་ལྟ་བུ་ལ་སོགས་པ་མ་ཡིན་པར་དགེ་མི་དགེ་་་
ལས་ལས་སྐྱེས་པ་ཡིན་ཏེ། དེ་ཡང་བསོད་ནམས་ཀྱི་ལས་སམ་དགེ་བའི་ལས་
ཀྱིས་འདོད་ཁམས་ཀྱི་ལྷ་དང་མིའི་སྐྱེ་བ་འཕེན་པར་བྱེད་ལ། བསོད་ནམས་
མ་ཡིན་པའི་ལས་སམ་མི་དགེ་བའི་ལས་ཀྱིས་དམྱལ་བ་ཡི་དྭགས་དུད་འགྲོ་
སྟེ་ངན་སོང་གསུམ་གྱི་སྐྱེ་བ་འཕེན་པར་བྱེད་ཅིང་། མི་གཡོ་བའི་ལས་ཀྱིས་
238



གཟུགས་ཁམས་དང་གཟུགས་མེད་ཁམས་ཀྱི་སྐྱེ་བ་འཕེན་པར་བྱེད་པ་སྟེ།
ལས་དགེ་མི་དགེ་མི་གཡོ་བའི་ལས་གསུམ་གྱི་རྐྱེན་སྲེད་པ་དང་ལེན་པ་་་་་་
གཉིས་ཀྱིས་མཚམས་སྦྱར་བས་ཁམས་གསུམ་འཁོར་བར་སྐྱེ་བ་ཡིན་ལ། དེར་
བླ་མ་ཞིག་གིས་དགེ་བ་བཅུ་བསྟེན་པ་སྟེ་ཉམས་སུ་བླང་བའི་ཕན་ཡོན་དང་།
མི་དགེ་བ་བཅུ་བསྟེན་པ་སྟེ་ལྷུར་བླང་བའི་ཉེས་དམིགས་ལ་སོགས་པ་བསྟན་
ནས། དེའི་དོན་ལ་སེམས་ཤིང་ཡང་དང་ཡང་དུ་སྒོམ་པ་དང་། དེ་ལྟ་བུ་
སྟོན་པའི་མདོ་དང་བསྟན་བཅོས་རྣམས་ལྟ་ཞིང་བཀླགས་པར་བྱས་པས་་་་་་
ལས་འབྲས་མི་བསླུ་བ་ལ་ངེས་ཤེས་སྐྱེས་ནས་འདུན་པ་དང་ཞེ་སྡང་འཇིགས་
པ་རྨོངས་པའི་དབང་གིས་ཆོས་ལས་མི་འདའ་ཙ་ན་སྐྱེས་བུ་ཆུང་ངུ་ཁྱད་་་་་
པར་བའི་བློ་སྣ་འུག་གིས་བྱུང་བ་སྟེ་ས་འོག་ནས་མྱུ་གུ་འབུས་པ་བཞིན་དུ་་་་
སྐྱེས་བུ་ཆུང་ངུ་ཁྱད་པར་བའི་བློ་སྣ་འབུས་ཤིང་སྐྱེས་ནས་བྱུང་བ་ཡིན་ཏེ། དེ་
འདྲའི་བློ་སྣ་སྐྱེ་ཙ་ན་དགེ་བསྙེན་གྱི་སྡོམ་པ་སྐྱེ་བ་ཡིན་པས། དགེ་བསྙེན་གྱི་
སྡོམ་པ་དེ་བླངས་ནས་དེའི་གཏན་ཁྲིམས་ཏེ་དུས་དང་རྣམ་པ་ཀུན་ཏུ་བསྲུང་
དགོས་པའི་ཁྲིམས་ལྟ་བུ་ནི་མི་དགེ་བ་བཅུ་སྤོང་ཞིང་དགེ་བ་བཅུ་ཉམས་སུ་
ལེན་པར་བྱེད་པ་ཡིན་གསུངས། དེ་ཡང་མི་དགེ་བཅུ་སྤོང་ཞིང་དགེ་བ་བཅུ་
ཉམས་སུ་ལེན་པར་བྱེད་པའི་གཏན་ཁྲིམས་དེ་ནི་དགེ་བསྙེན་ཁོ་ནས་བསྲུང་
བྱ་མ་ཡིན་པར་སྐྱེས་བུ་ཆུང་འབྲིང་ཆེ་གསུམ་གྱིས་དུས་དང་རྣམ་པ་ཀུན་ཏུ་
བསྲུང་དགོས་ཤིང་ཉམས་སུ་ལེན་དགོས་པ་རྟོགས་དགོས་སོ། །དེ་ལྟར་བྱས་
པས་ཚེ་རབས་ཕྱི་མ་ལ་དམྱལ་བ་ཡི་དྭགས་དུད་འགྲོ་སྟེ་ངན་འགྲོའི་གནས་
239



སུ་མི་སྐྱེ་བར་མཐོ་རིས་ལྷ་མིའི་གོ་འཕང་ཐོབ་འོང་བ་ཐག་ཆོད་མོད། སྦྱོར་
ལམ་བཟོད་པ་མ་ཐོབ་བར་དུ་ངན་སོང་གི་སྐྱེ་སྒོ་ཡོངས་སུ་གཅོད་མི་ཐུབ་་་་
པས། དེ་ཙམ་གྱིས་གོ་མི་ཆོད་དོ། །ཡ་གི་འཇིག་རྟེན་གྱི་ཡང་རྩེ་སྲིད་པའི་རྩེ་
མོ་ནས། མ་གི་མནར་མེད་ཀྱི་སེམས་ཅན་དམྱལ་བ་ཡན་ཆད་ཁམས་གསུམ་
འཁོར་བ་གང་དུ་སྐྱེ་བ་བླངས་ཀྱང་གཏན་དུ་བདེ་བར་གནས་པའི་གོ་སྐབས་
དུས་ཡུན་སྐད་ཅིག་མ་གཅིག་ཀྱང་མེད་པར། སྡུག་བསྔལ་གྱི་མེ་ཆེན་པོ་
འབར་ནས་འདུག་པ་འཕགས་པ་རྣམས་ཀྱིས་གཟིགས་པ་དེ་སྤང་བྱ་སྡུག་་་་
བསྔལ་གྱི་བདེན་པར་ཤེས་པས། དེ་འདྲའི་འཁོར་བའི་སྡུག་བསྔལ་ལ་ཡིད་
བྱུང་བ་སྟེ་སྐྱོ་བ་སྐྱེས་ནས་སྤོང་བར་འདོད་པ་ལ། སྡུག་བསྔལ་དངོས་གཞི་
སྤང་དུ་མི་བཏུབ་པ་སྟེ་སྤང་མི་ནུས་པར། དེའི་རྒྱུ་སྤོང་དགོས་སོ། །དེའི་རྒྱུ་
གང་ཡིན་ཞེ་ན་ལས་དང་ཉོན་མོངས་པའི་ཀུན་འབྱུང་ཡིན་པས་དེ་ཉིད་སྤོང་
དགོས་ལ། དེ་ལྟར་འཁོར་བའི་རྒྱུ་ལས་དང་ཉོན་མོངས་པ་དང་འབྲས་བུ་
སྡུག་བསྔལ་གཉིས་སྤངས་པས། དེ་དག་དང་བྲལ་བའི་བྲལ་ཆ་སྟེ་འགོག་པ་
མྱ་ངན་ལས་འདས་པ་འཐོབ་པར་འགྱུར་བ་ཡིན་ལ། དེ་ཡང་རྒྱུ་མེད་རྐྱེན་
མེད་དུ་མི་འོང་བས། རྒྱུ་ལམ་གྱི་བདེན་པ་བསླབ་པ་གསུམ་ལ་སློབ་པར་
བྱེད་པ་ལ། ཉེས་སྤྱོད་སྡོམ་པའི་ཚུལ་ཁྲིམས་དང་། དགེ་བ་ཆོས་སྡུད་ཀྱི་
ཚུལ་ཁྲིམས། སེམས་ཅན་དོན་བྱེད་ཀྱི་ཚུལ་ཁྲིམས་དང་བཅས་པ་སྟེ་ལྷག་པ་
ཚུལ་ཁྲིམས་ཀྱི་བསླབ་པ་དཔེར་ན་ཆུའི་ཆུ་ལོན་ཏེ་ཆུ་རགས་སམ། དོང་གི་
ཁ་ཆོད་ལྟ་བུས་འདོད་པའི་ཆགས་པ་རྣམས་བཙན་ཆོད་དུ་སྤོང་བར་བྱེད་པ་
24 0



སྟེ། འདོད་པ་མངོན་དུ་གྱུར་བ་རྣམས་བཙན་གྱིས་མགོ་གནོན་པ་ཡིན་ཏེ།
དེ་ལ་བརྟེན་ནས་ཉོན་མོངས་པ་མངོན་གྱུར་ཞི་བར་བྱེད་པའི་ཏིང་ངེ་འཛིན་
སྐྱེ་ལ། དེ་འདྲའི་ཏིང་ངེ་འཛིན་སྐྱེ་བ་ལ་བརྟེན་ནས་ཉོན་མོངས་པའི་ས་
བོན་བག་ལ་ཉལ་བ་སྟེ་ལྐོག་ཏུ་གྱུར་བ་སྤོང་བར་བྱེད་པའི་ལྷག་མཐོང་གི་་་་་
ཤེས་རབ་རྒྱུད་ལ་སྐྱེ་བ་ཡིན་པས། ལམ་བསླབ་པ་གསུམ་ལ་སློབ་པར་བྱེད་
པ་ལ། ངོ་བོ་དགེ་བ་ལ་དམིགས་ཤིང་རྣམ་པ་སྤྲོ་བས་འཇུག་པར་བྱེད་པའི་
བརྩོན་འགྲུས་སྐྱེད་པ་དཔེར་ན་མིའི་མགོའམ་གོས་ལ་མེ་ཤོར་ཚེ་མེ་དེ་ཉིད་་་་
གསོད་པར་བྱེད་པ་ལ་ཤིན་ཏུ་བརྩོན་ཞིང་བྲེལ་བ་ལས་ཀྱང་རིངས་པ་སྟེ་་་་་
བྲེལ་བར་གྱུར་པ་ལྟ་བུ་ཞིག་བྱུང་ཙ་ན། སྐྱེས་བུ་འབྲིང་གི་བློ་ཚོད་སྐྱེས་པ་
ཡིན་གསུངས། དེ་ལྟར་ན་སྐྱེས་བུ་འབྲིང་གི་ལམ་གཙོ་བོ་ངེས་འབྱུང་གི་
བསམ་པ་དང་ལམ་བསླབ་པ་གསུམ་གྱི་ཉམས་ལེན་ལ་བརྩོན་པ་ཆེན་པོ་སྐྱེད་
དགོས་པ་དེ་ཉིད་རྟོགས་དགོས་སོ། །དེ་ཙ་ན་རང་ལ་སྙིང་རྗེ་སྐྱེ་བ་ཡིན་པས།
དེར་རང་གི་ཉམས་ལ་དཔགས་ནས་གཞན་ལ་ཡང་སྐྱེ་སྟེ། གཞན་དེ་ཅིར་མི་
འོང་བ་མ་ཡིན། འཁོར་བ་ཐོག་མ་མེད་པ་ནས་མ་དྲིན་ཅན་ཤ་སྟག་ཡིན་
པས། གཅེས་ཤིང་སྙིང་དུ་སྡུག་ལ་ཡིད་དུ་འོང་བར་འཛིན་པའི་བྱམས་པ་
དང༌། སྡུག་བསྔལ་ལ་མི་བཟོད་པའི་སྙིང་རྗེ་དང༌། དེས་འཕངས་པའི་ལྷག་
པའི་བསམ་པ་རྣམ་པར་དག་པའི་ཚན་གྱིས་ཕུལ་ནས། སེམས་ཅན་གྱི་དོན་
དུ་བདག་གིས་རྫོགས་པའི་སངས་རྒྱས་ཐོབ་པར་འདོད་པའི་བྱང་ཆུབ་ཀྱི་་་་་
སེམས་རྣམ་པ་གཉིས་ཏེ། ཐོག་མར་སེམས་ཅན་ཐམས་ཅད་ཀྱི་དོན་དུ་
241



བདག་གིས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་སྙམ་པའི་ཀུན་
རྫོབ་བྱང་ཆུབ་ཀྱི་སེམས་བསྐྱེད་ཅིང་། དེ་ནས་བྱང་ཆུབ་ཀྱི་སེམས་ཀྱིས་ཟིན་
པའི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་དང་ལྡན་པའི་དོན་དམ་་་་
བྱང་ཆུབ་ཀྱི་སེམས་བསྐྱེད་པ་སྟེ་བྱང་ཆུབ་ཀྱི་སེམས་རྣམ་པ་གཉིས་བསྐྱེད་་་་་
ནས། སྦྱིན་པ་དང་། ཚུལ་ཁྲིམས། བཟོད་པ། བརྩོན་འགྲུས། བསམ་
གཏན། ཤེས་རབ་ཀྱི་ཕར་ཕྱིན་ཏེ་རྒྱལ་སྲས་ཀྱི་སྤྱོད་པ་ཐམས་ཅད་འདུས་
པའི་སྡོམ་ཕ་རོལ་དུ་ཕྱིན་པ་དྲུག་གི་ལམ་དུ་ཞུགས་པ་སྟེ་ཉམས་སུ་བླངས་་་་་
ཤིང་ཐབས་ཀུན་རྫོབ་བྱང་ཆུབ་ཀྱི་སེམས་དང་ཤེས་རབ་དོན་དམ་བྱང་ཆུབ་
ཀྱི་སེམས་ཡ་མ་བྲལ་བར་བསླབ་པ་ལས། འབྲས་བུ་རྣམ་པ་ཐམས་ཅད་
མ ཁྱེན་པའི་སངས་རྒྱས་ཐོབ་ནས་འགྲོ་བ་སེམས་ཅན་གྱི་དོན་རྒྱུན་མི་འཆད་
པར་འབྱུང་བ་ཆོས་ཉིད་ཡིན་གསུངས་སོ། །དེ་ཡང་འཕགས་པ་སྤྱན་རས་
གཟིགས་ཀྱི་རྣམ་སྤྲུལ་དགེ་བཤེས་འབྲོམ་སྟོན་པའི་ཞལ་ནས། འདི་ནི་ལྐོག་
ཏུ་ཟློ་བ་སྟེ་གསང་ནས་སྣོད་ལྡན་གྱི་སློབ་མ་རེ་གཉིས་ཙམ་ལ་གསུང་དགོས་
པའི་ཆོས་ཡིན་ན་ཡང་། ད་ལྟ་བསྟན་པ་ཉམས་དམའ་བས་ཁྲོམ་ཚོགས་སུ་
བཟླས་པ་སྟེ་ཡང་དང་ཡང་དུ་བསྟན་པ་ཡིན་ལ། དེ་རྣམས་ལས་གདུལ་བྱ་
ལས་དང་སྐལ་བ་ལྡན་པ་རྣམས་ལ་ཁ་ཆེམས་རླུང་ལ་བསྐུར་བ་ཡིན་གསུངས་
པ་ལེགས་པར་གདའ་ཞེས་པའོ། ། །
དེ་ཡང་མི་ཁ་ཅིག་གིས་མི་ཞིག་བཟུང་ནས་གནས་དབེན་པ་ཞིག་ཏུ་་་་་
ཁྲིད་ནས་གསོད་པར་རྩོམ་པ་ལ། མི་དེ་ན་རེ། ཨེན་ཅིག་སྟེ་ཡུད་ཙམ་ཞིག་
242



ལ་བདག་མ་གསོད་ཅིག་དང་། ངས་ཁ་ཆེམས་ཞིག་འཇོག་དགོས་ཟེར་བ་ལ།
མི་དེ་རྣམས་ཀྱིས་མི་ཁྱོད་རང་གླེན་པ་ཞིག་འདུག ངེད་ཚོས་མི་གཞན་ལ་མི་
ཟློ་བ་སྟེ་མི་བཤད་ལ། གཞན་མི་སུ་ཡང་མེད་པས་ཁ་ཆེམས་སུ་ལ་བསྐུར་
ཞེས་བཤད་པ་ལ། མི་དེ་ན་རེ། ཁ་ཆེམས་རླུང་ལ་བསྐུར་ཟེར་ནས། མི་
འདི་རྣམས་ཀྱིས་ང་ལ་ཉེན་པ་མེད་ཀྱང་འདི་ལྟར་བསད་པ་ཡིན་པས། ང་ལ་
བདག་པོ་ཞིག་ཡོད་ན་མི་ཤ་ལོངས་ཤིག་ཟེར་བ་དང་མི་དེ་བསད་དོ། །ཕྱིས་
སུ་མི་དེ་རྣམས་ལས་མི་ཞིག་གིས་ཁ་ཆེམས་རླུང་ལ་བསྐུར་བ་དེ་ཉིད་ངོ་་་་་་
མཚར་ཆེ་བར་བསམ་ནས། རང་གི་ཆུང་མ་ལ་སྨྲས་ལ། ཆུང་མས་གསང་མ་
ཐུབ་པར་ཁྱིམ་མཚེས་རྒན་མོ་ཞིག་ལ་བཤད་པས། རིམ་གྱིས་གཅིག་གིས་
གཅིག་ལ་ཕར་བརྒྱུད་པ་ལ་མཐར་དེའི་ཉེ་ཚན་མི་བདག་གི་གན་དུ་གསང་་་་
བརྟོལ་པ་ལ། མི་དེའི་ཁ་ཆེམས་ལྟར་མི་དེ་རྣམས་བསད་ནས་ཤ་ཁོན་བླངས་
པ་ཡིན་ལ། དགེ་བཤེས་འབྲོམ་སྟོན་པས་དཔེ་དེ་བཞིན་དུ་གསོད་མི་དང་
འདྲ་བ་ཁྱེད་ཚོ་དེ་བཞིན་དུ་མི་མེད་ཀྱང་། ཕྱིས་ཙ་ན་དད་པ་ཅན་འདྲ་བ་
དང་ཕྲད་ནས། འདི་ལྟར་བྱེད་དུ་རེ་གསུངས་སོ། །་་་་་་
དེ་ལྟར་མཉམ་མེད་ཇོ་བོ་ཆེན་པོས་དགེ་བཤེས་སྟོན་པ་ལ་སྐྱེས་བུ་་་་་་
གསུམ་གྱི་རིམ་པ་འདི་ནན་ཏན་དུ་གསུངས། དགེ་བཤེས་སྟོན་པས་ཀྱང་ཇོ་
བོ་ཆེན་པོའི་གདམས་ངག་གི་མཐིལ་ཕྱུང་བ་སྟེ་གདམས་ངག་གི་ཡང་སྙིང་ལྟ་
བུར་དགོངས་ནས། ། ཇོ་བོ་ཆེན་པོ་ཨ་ཏི་ཤ་ལ་ལམ་གྱི་རིམ་པ་འདི་དགེ་
བཤེས་ཁུ་སྟོན་བརྩོན་འགྲུས་གཡུང་དྲུང་ལ་ཡང་ཞིག་གསུངས་ན་ཞེས་ཞུས་
243



པ་ལ། དེར་འབྲོམ་སྟོན་པ་ལ་ཁྱོད་དེ་སྐད་ཟེར་རམ་དགེ་བཤེས་ཁུ་སྟོན་
བརྩོན་འགྲུས་གཡུང་དྲུང་རྒྱལ་བོ་ལྟ་བུ་ཡིན་པས་ཆོས་འདིས་མི་ཕན་་་་་་་་
གསུངས་ནས་མ་གསུངས་པར། སྔགས་ཀྱི་སྒྲུབ་ཐབས་འདྲ་གསུངས་པ་མ་
གཏོགས་ཆོས་འདི་མ་གསུངས་སོ། །དེ་ལྟར་སྐྱེས་བུ་ཆུང་འབྲིང་ནས་རིམ་
གྱིས་སློབ་པར་བྱེད་པ་དེ་ཁོམ་ལོང་ཡོད་པའི་ཆོས་སུ་འདུག་པས། དེ་ལས་
སླ་བ་སྟེ་མགྱོགས་པར་བསླབ་པའམ་འཇུག་ཚུལ་གཞན་མེད་དམ་ཞེ་ན།
ལམ་ལ་དཀའ་སླ་གདམ་ག་གཞན་མེད་པར་སྟོན་པ་ནི། རྩ་བ་ལས། དེ་བས་
དེ་ལྟར་འཇུག་པར་བྱ་ཡི། །བན་གྱིས་མཆོངས་ས་གང་ན་ཡང་མེད། །དེ་
ཡང་འདི་ལྟར་གསུངས་ལས་ཤེས་ཏེ། །གངས་རྒྱུར་སྒྲོན་མ་གསུང་བའི་
སྐབས་སུ། །གོ་རིམ་ཇི་ལྟར་བསླབ་པ་གསུངས་ནས། །མདོ་ཁམས་མགར་
བའི་གཏམ་རྒྱུད་དཔེར་བྱས། །ང་ལ་ཕས་བསླབས་བཟོ་ན་དེ་ཡིན། །ཇོ་
བཙུན་ང་ལ་རྒན་ཆོས་སློབས་ཟེར། །གཞོན་དུས་ཐོ་ལེ་ཕན་སོགས་སྐྱོང་
སྐྱོང་། །ད་ནི་རྒས་ནས་ཆོས་ལ་ཞུགས་པས། །མཁོ་ནི་མཁོ་སྟེ་ངའི་ཆོས་དེ་
ཡིན། །རྒན་ཆོས་གཞོན་ཆོས་ང་ལ་གཉིས་མེད། །ཅེས་གསུངས་སོ། །དེ་ལྟ་
བས་ན་དེ་ལྟར་སྐྱེས་བུ་གསུམ་གྱི་ལམ་ལ་རིམ་གྱིས་བསླབ་པར་བྱ་བ་ལས། ལ་
འུར་ཏེ་མྱུར་དུ་སངས་རྒྱས་ཀྱི་སར་པན་གྱིས་མཆོངས་པ་སྟེ་རྩལ་གྱིས་མཆོང་
ཐེངས་གཅིག་གིས་མཆོངས་ས་མེད་པས། གསང་ཕུ་བའི་ཞལ་ནས། འགྲོ་ནི་
ཡེ་འགྲོ་བ་སྟེ་སངས་རྒྱས་ས་ལ་འགྲོ་ན་རིམ་གྱིས་འགྲོ་དགོས་པ་ལས་རྩལ་་་་་
གྱིས་ཐེངས་གཅིག་གིས་མཆོངས་ནས་འགྲོ་ས་མེད། ཉ་ནི་བགས་ཀྱིས་ཟ་བ་
244



སྟེ་ཉ་ཤ་ནི་རིམ་གྱིས་བཟའ་དགོས་ལ། རི་མཐོན་པོར་འགོ་ཚེ་དལ་གྱིས་འགོ་
ཞིང་འཛེག་དགོས་པ་དང་། དོན་ཆེན་པོ་རིམ་གྱིས་གཉེར་བར་བྱ་བ་ཡིན་
གསུངས། དེ་ལྟར་ཡིན་པའི་ཤེས་བྱེད་ཀྱི་ཁུངས་ཀྱང་། རྒྱལ་ཞེས་བྱ་བའི་
ཡུལ་གྱི་གངས་རྒྱལ་མོ་སྟེ་གངས་མཐོན་མཐིང་རྒྱལ་མོ་རུ། དགེ་བཤེས་
གྲགས་རྒྱལ་ཉིད་ཀྱིས་བསྟན་པའི་ཚངས་ཐིག་ཆེན་པོའམ་ཆོས་ཕུང་བརྒྱད་
ཁྲི་བཞི་སྟོང་གི་སྙིང་བོ་གཅིག་ཏུ་བ་སྡུས་པ་བྱང་ཆུབ་ལམ་གྱི་སྒྲོན་མ་ཞུས་་་་
ནས་གསུང་བའི་སྐབས་སུ་འདི་སྐད་གསུངས་ཏེ། རྦ་ཙ་ཀླུང་རྡོར་ཞེས་བྱ་
བའི་གཙོ་བོ་རྒད་པོ་ཞིག་རབ་ཏུ་བྱུང་ནས་། པོ་ཏོ་བ་ལས་ཆོས་ཉན་པ་ལ།
ཁོ་ཤེད་དེ་ཁོ་ན་རེ་དགེ་བཤེས་ལགས། སྐྱེས་བུ་ཆུང་འབྲིང་ནས་རིམ་གྱིས་
སློབ་པ་ལོ་ཚོད་གཞོན་པ་ཆོས་བྱ་བར་ཁོམ་ལོང་ཡོད་པ་རྣམས་ཀྱི་ཆོས་སུ་་་་
འདུག་ཅིང་། ང་རང་ལོ་ན་རྒས་པས་དེ་འདྲའི་ཁོམ་ལོང་མེད་སྟབས་རྒན་
པོའི་ཆོས་ཤིག་ཞུ་ཞེས་ཞུས་པས་ཚོགས་མང་གི་ཁྲོད་དུ་འདི་སྐད་གསུངས་ཏེ།
སངས་རྒྱས་རྗེས་སུ་དྲན་པ་ནས་བདག་མེད་གཉིས་ཏེ་གང་ཟག་གི་བདག་་་་
མེད་དང་ཆོས་ཀྱི་བདག་མེད་གཉིས་ཀྱི་བར་དུ་འོག་མ་བརྟན་པོར་གྱུར་ཙ་
ན། གོང་མ་ཇི་ལྟར་བསླབ་པའི་གོ་རིམ་རྣམས་གསུངས་ནས། མདོ་ཁམས་
སྨད་དུ་མགར་བ་ཞིག་གི་ས་ཁབ་མིག་རིང་རྐྱང་ངེ་བ་བྱས་འདུག་ནས། ཁབ་
མིག་རིང་བྱ་བས། དེ་ལ་ལེགས་མི་ལེགས་གང་ཡང་མི་ཟེར་བར། ང་ལ་
ཕས་དེ་ལྟར་བསླབས་པ་ཡིན་ཟེར་རོ། །དེ་བཞིན་དུ་རྦ་ཙ་ཀླུ་རྡོར་ཏེ་རབ་
བྱུང་གི་མཚན་ལ་ཇོ་བཙུན་ཡོན་ཏན་རིན་ཆེན་གྱིས་ང་ལ་སྟེ་དགེ་བཤེས་པོ་
245



ཏོ་བ་ལ། ང་རང་ལོ་རྒས་པས་རིམ་གྱིས་བསླབ་པར་བྱ་བ་ལ་ཁོམ་ལོང་མེད་
པས་རྒན་ཆོས་ཤིག་ཞུ་ཟེར་ཏེ། ཁྱོད་རང་གཞོན་ནུའི་དུས་སུ་ཁྱིམ་ཐབས་
བྱས་ནས་བྱིས་པ་ཐོ་ལེ་ཕན་ལ་སོགས་བུ་ཚ་སྐྱོང་སྐྱོང་ནས་ཆོས་མི་དྲན། ད་
ལྟ་ལོ་ཚོད་རྒས་ནས་ཆོས་ལ་ཞུགས་པས་རྒན་པོའི་ཆོས་ཤིག་ཁྱོད་རང་ལ་་་་་་
མཚོན་ན་མཁོ་བ་ཡོད་ཀྱང་ང་ལ་སྟེ་དགེ་བཤེས་པོ་ཏོ་བ་བདག་རང་ལ་་་་་་
འབྲོམ་ཞེས་བྱ་བའི་དགེ་བསྙེན་རྒན་པོ་ཞིག་གིས་བསླབས་པའི་ཆོས་ལ་ལམ་
གྱི་རིམ་པ་དེ་རང་ཡིན་པས་རྒན་པོའི་ཆོས་ཤིག་དང་གཞོན་པའི་ཆོས་ཤིག་
ང་ལ་གཉིས་མེད་གསུངས་སོ། །དེ་ཡང་དགེ་བཤེས་འབྲོམ་སྟོན་པའི་སྤྱན་
སྔར་ཁམས་པའི་ཇོ་བོ་སྟེ་ཨ་ཁུ་ཞིག་བྱུང་ནས། དེ་ལ་མཉམ་མེད་ཇོ་བོ་ཆེན་
པོ་ཨ་ཏི་ཤ་ནས་བརྒྱུད་པའི་བྱང་ཆུབ་ལམ་གྱི་རིམ་པ་འདི་བསླབས་ནས་་་་་
སེམས་སུ་བཅུག་པས་ཇོ་བོ་དེ་ཉིད་ཀྱིས། ཆོས་འདི་བསམ་དུ་ཡེ་མི་བཏུབ་པ་
སྟེ་ཆོས་འདི་བསམ་ཞིང་བསྒོམས་ཚེ་དོན་གཏན་ནས་རྟོགས་མི་ནུས་པས་ཇི་
ལྟར་བགྱི་ཞེས་ཞུས་པས། དེར་དགེ་བཤེས་འབྲོམ་སྟོན་པས། འོ་ན་མ་
བཏུབ་ན་འདི་ལྟར་གྱིས་ཞེས་མི་གསུང་བར། ཇོ་བོ་ཚོགས་བསགས་ལས་
སྒྲིབ་སྦྱོངས། དཀོན་མཆོག་ལ་གསོལ་བ་ཐོབས་ལ་གོམས་ཤིག་དང་གསུངས་
ལ། ལམ་ལ་གོ་རིམ་མེད་པར་འདམ་ག་བྱ་རྒྱུ་མེད་པ་དེ་ལྟར་གསུངས་པ་
ཤེས་ནུས་པར་གསུངས་སོ། །
246



ལྔ་བ། མན་ངག་རྒྱས་བཤད་ལས་སངས་རྒྱས་དང་ཆོས་
དགེ་འདུན་དཀོན་མཆོག་རྗེས་སུ་དྲན་པ་སྒོམ་ཚུལ། །
ད་ནི་ཡན་ལག་རྒྱས་པར་བཤད་པའི་ཚུལ་གྱིས་སྟོན་པ་ལ། དང་པོ་
སངས་རྒྱས་རྗེས་སུ་དྲན་པ་གསུངས་པ་ལ། རྩ་བ་ལས། དེ་བས་དང་པོ་
རྗེས་དྲན་བསམ་བྱ། །དེ་ཡང་རྒྱུ་དང་འབྲས་བུའི་གནས་སྐབས། །རྒྱུ་ནི་བྱང་
ཆུབ་སེམས་དཔའི་སྤྱོད་པ། །ཕ་རོལ་ཕྱིན་དྲུག་ཇི་ལྟར་སྤྱད་པས། །ཚོགས་
གཉིས་ཇི་ལྟར་བསགས་པ་ལས་དྲན། །འབྲས་བུ་རང་དོན་གཞན་དོན་
གཉིས་ལས། །རང་དོན་སྤངས་པ་ཡེ་ཤེས་ལས་ཡིན། །གཞན་དོན་ཐུགས་རྗེ་
བྱིན་རླབས་ལས་ཡིན། །དེ་ལྟར་ཡང་དང་ཡང་དུ་དྲན་པས། །དེ་ཡི་ཡོན་ཏན་
དག་ལ་ཡིད་ཆེས། །དེ་ཡང་ཏིང་འཛིན་རྒྱལ་པོ་ལས་གསུངས། །ཁྱེད་ལ་བསྒོ་
ཞིང་ལ་སོགས་པ་བཞིན། །དེ་གྲུབ་ན་ནི་ཆོས་རྣམས་ཀུན་གྲུབ། །ཅེས་
གསུངས་ཤིང་། དེ་ཡང་བྱང་ཆུབ་ལམ་གྱི་རིམ་པ་ལ་གཅིག་ཤོས་དགོས་ལ་
གཅིག་ཤོས་མི་དགོས་པ་དང་ཡང་ན་གོང་མ་བཟང་ལ་འོག་མ་ངན་པ་ལ་་་་་་
སོགས་ཀྱི་འདམ་ག་མེད་པར་གོ་རིམ་བཞིན་དུ་སློབ་དགོས་པ་དེ་བས་ན། །
དང་པོ་སངས་རྒྱས་འགྲུབ་པར་བྱེད་དགོས་པས་དེའི་ཡོན་ཏན་རྗེས་སུ་དྲན་
པར་བྱ། དེ་ཡང་སངས་རྒྱས་ཀྱི་ཡོན་ཏན་མཐར་ཐུག་པ་དེ་སངས་རྒྱས་ཁོ་
247



ནའི་སྤྱོད་ཡུལ་ཡིན་ལ། ས་བཅུའི་བྱང་ཆུབ་སེམས་དཔའ་རྣམས་ཀྱིས་ཀྱང་
སངས་རྒྱས་ཀྱི་ཡོན་ཏན་སྤྲིན་གསེབ་ཀྱི་ཉི་མའི་འོད་ཙམ་མཐོང་བ་མ་རྟོགས་
སངས་རྒྱས་ཀྱི་ཡོན་ཏན་མཐར་ཐུག་མ་རྟོགས་པ་ཡིན་གསུངས་སོ། །དེ་ཡང་
ས་བཅུའི་བྱང་ཆུབ་སེམས་དཔའ་རྣམས་ཀྱིས་ཀྱང་སངས་རྒྱས་ཀྱི་ཡོན་ཏན་
སྤྲིན་གསེབ་ཀྱི་ཉི་མའི་ཚོད་ཙམ་མ་གཏོགས་རྟོགས་མ་ཐུབ་ན། འོ་ན་འུ་ཅག་
གིས་སངས་རྒྱས་ཀྱི་ཡོན་ཏན་ཇི་ལྟར་རྟོགས་པར་བྱེད་སྙམ་ན། དེར་ཐོག་
མར་ས་བཅུའི་བྱང་ཆུབ་སེམས་དཔའི་ཡོན་ཏན་ལ་དཔགས་ཤིང་དེ་ཉིད་་་་་
རྟོགས་པར་བྱེད་པ་ནས་ཤེས་པར་བྱེད་པ་ཡིན་ཏེ། དེ་ཡང་ང་ཚོས་གཞལ་
ཚེ་ས་བཅུའི་བྱང་ཆུབ་སེམས་དཔའི་ཡོན་ཏན་རང་ཡང་སངས་རྒྱས་དང་་་་
ཁྱད་པར་མེད་པ་ལྟ་བུ་ཡོད་ཀྱང་། བཅོམ་ལྡན་འདས་ཀྱིས་བྱང་ཆུབ་སེམས་
དཔའི་ཡོན་ཏན་གསུངས་པ་ལ། འཁོར་རྣམས་ཀྱིས་ང་ཚོས་གཞལ་ཚེ་སངས་
རྒྱས་ཀྱི་ཡོན་ཏན་དང་ས་བཅུའི་བྱང་ཆུབ་སེམས་དཔའ་རྣམས་དང་ཁྱད་་་་་
པར་མེད་པ་ལྟ་བུར་རྟོགས་པར་དེར་ཁྱད་པར་ཅི་ཡོད་ཞུས་པས། ས་ཆེན་པོ་
དང་སོར་མོའི་སེན་མོའི་ཁོག་ཏུ་ས་ཞུགས་པ་དང་འདྲ་བའི་མང་ཉུང་གི་་་་་
ཁྱད་པར་ཙམ་ཡོད་གསུངས་ལ། ས་བཅུའི་བྱང་ཆུབ་སེམས་དཔའི་ཡོན་ཏན་
ཡང་ས་འོག་མ་འོག་མ་སྟེ་ས་བཅུ་བ་དང་དགུ་བ་བརྒྱད་པ་སོགས་འོག་མ་་་་
འོག་མའི་ཡོན་ཏན་ལས་ཤེས་ཤིང་རྟོགས་པར་བྱེད་པ་ཡིན་ལ། དེ་ཡང་མོས་
པས་སྤྱོད་པའི་བྱང་ཆུབ་སེམས་དཔའ་སྟེ་བྱང་སེམས་སོ་སྐྱེས་ཀྱི་ཡོན་ཏན་ལ་
དཔགས་ནས་ཤེས་པར་བྱེད་པ་ཡིན་ཏེ། དགེ་བཤེས་སྨྱུག་རུམ་པའི་ཞལ་
248



ནས། ངས་སྦྱོར་ལམ་ལ་གནས་པའི་བྱང་ཆུབ་སེམས་དཔའི་ཡོན་ཏན་སངས་
པ་ཞིག་སྟེ་ཡོངས་སུ་རྫོགས་པ་ཞིག་བཟླས་ན། ཁྱེད་ཀྱིས་སངས་རྒྱས་ཀྱི་ཡོན་
ཏན་དང་ཁྱད་མི་ཕྱེད་པ་ཡིན་གསུངས་སོ། །འོ་ན་ཇི་ལྟར་ཤེས་པར་བྱེད་ཅེ་
ན། བརྒྱ་བྱིན་ཏམ་བུ་རའི་ཆུང་མ་ལྷ་མོ་དབྱངས་ཅན་མ་ལ་སོགས་པ་ཐུན་
མོང་སྣང་ཚོད་དུ་དུག་གསུམ་མ་སྤངས་པ་འཇིག་རྟེན་པའི་ཡོན་ཏན་ཡང་དེ་
འདྲ་བ་ཡིན་ན། བྱང་ཆུབ་སེམས་དཔའི་ཡོན་ཏན་དེ་ལས་ལྷག་པ་ལྟ་ཅི་
སྨོས་སྙམ་དུ་ཤེས་པར་བྱེད་ཅིང་། དེ་བཞིན་དུ་བྱང་ཆུབ་སེམས་དཔའི་ཡོན་
ཏན་ཡང་དེ་འདྲ་བ་ཡིན་ན་སངས་རྒྱས་ཀྱི་ཡོན་ཏན་དེ་ལས་ལྷག་ཅིང་ཁྱད་
པར་དུ་འཕགས་པ་ཡིན་པ་ལྟ་ཅི་སྨོས་སྙམ་དུ་ཤེས་པར་བྱས་ནས་ཡིད་ཆེས་
པར་བྱེད་པ་ཡིན་གསུངས་སོ། །
དེ་ཡང་འོ་སྐོལ་གྱིས་སངས་རྒྱས་ཀྱི་ཡོན་ཏན་རྗེས་སུ་དྲན་ཞིང་དེ་ཉིད་
ཡང་དང་ཡང་དུ་བསྒོམས་པར་བྱས་པས། ཉ་མ་དང་བྱིས་པའི་ཆོས་སུ་བྱེད་
པ་སྟེ་ཅི་ཡང་མི་ཤེས་པའི་བླུན་པོ་བུད་མེད་དང་བྱིས་པ་ལྟ་བུས་ཉམས་སུ་་་
བླང་བྱའི་ཆོས་སུ་བརྩི་བའམ་ལྟ་བ་ཡོད་ལ་དེ་འདྲ་མ་ཡིན་པར། མདོ་དང་
བསྟན་བཅོས་ཏེ་སངས་རྒྱས་ཀྱི་བཀའ་དང་དེའི་དགོངས་འགྲེལ་ཀྱི་བསྟན་་
བཅོས་ཐམས་ཅད་ཀྱིས་སངས་རྒྱས་ཀྱི་ཡོན་ཏན་གཅིག་པུ་ཁོ་ན་སྟོན་པར་་་་་
བྱས་ཀྱང་དེར་རྩོད་པ་མི་འཇུག་ཅིང་འགལ་བ་མེད་པ་ཡིན་ཏེ། བཀའ་དང་
དགོངས་འགྲེལ་གྱི་བསྟན་བཅོས་དེ་དག་ལས་ཚན་གཅིག་སྟེ་སྐོར་ཞིག་ཏུ་་་་་
རྒྱུའི་རྣམ་གཞག་དང་། སྐོར་ཞིག་ཏུ་ལམ་གྱི་རྣམ་གཞག སྐོར་ཞིག་ཏུ་
249



འབྲས་བུའི་རྣམ་གཞག སྐོར་ཞིག་ཏུ་འཕྲིན་ལས་ཀྱི་རྣམ་གཞག་དེ་དག་གི་
མི་མཐུན་ཕྱོགས་སྤང་བྱའི་རྣམ་གཞག་རྣམས་སྟོན་པར་བྱེད་པ་ཡིན་པས།
དེ་ཐམས་ཅད་ད་ལྟ་རང་གིས་བསྒྲུབ་པར་བྱ་ནུས་པ་རྣམས་སྒྲུབ་པར་བྱེད་་་་་
ཅིང་། བསྒྲུབ་མི་ནུས་པ་རྣམས་སྨོན་ལམ་གྱི་ཡུལ་དུ་བྱས་ནས་ཉམས་སུ་
ལེན་པ་ཞིག་བྱེད་རྒྱུ་དེ་ཅི་ནས་ཀྱང་གལ་ཆེ་བར་གསུངས་སོ། །སྤྱིར་དེ་འདྲ་
ཡིན་ཀྱང་རང་ཅག་སེམས་པའི་དུས་སུ་ཧ་ཅང་མང་དྲགས་ན་མི་གོ་ལ། ཧ་
ཅང་ཉུང་དྲགས་ན་ཡང་མི་གོ་བས། སྟབས་བདེ་བའི་ངང་འཇུག་པར་
བྱེད་པའི་ཆེད་དུ་རྒྱུའི་ཡོན་ཏན་དང་འབྲས་བུའི་ཡོན་ཏན་གཉིས་ཀྱི་ཚུལ་དུ་
བསམ་དགོས་གསུངས་སོ། །དེ་ཡང་རྒྱུའི་གནས་སྐབས་ཀྱི་ཡོན་ཏན་ནི་
དང་པོ་རང་གི་མར་གྱུར་བའི་སེམས་ཅན་ཐམས་ཅད་ཀྱིས་སྡུག་བསྔལ་མྱོང་
བཞིན་པ་དེ་ཉིད་མ་བཟོད་པའི་དབང་གིས་སྨོན་འཇུག་གཉིས་ཏེ། དེ་ཡང་
ཀུན་རྫོབ་སེམས་བསྐྱེད་ཀྱི་སེམས་ལ་ངོ་བོའི་སྒོ་ནས་དབྱེ་ན་སྨོན་པ་སེམས་་་
བསྐྱེད་དང་འཇུག་པ་སེམས་བསྐྱེད་གཉིས་ཡོད་ལ། དེ་ཡང་སྨོན་འཇུག་
གཉིས་ཀྱི་ཁྱད་པར་ལ་གསུང་ཚུལ་དུ་མ་ཡོད་ཀྱང་། མདོར་བསྡུས་ན་སྤྱོད་
འཇུག་ལས། འགྲོ་བར་འདོད་དང་འགྲོ་པ་ཡི། །བྱེ་བྲག་ཇི་ལྟར་ཤེས་པ་
ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་
བྱ། །ཞེས་གསུངས་པ་ལྟར་སེམས་ཅན་ཐམས་ཅད་ཀྱི་དོན་དུ་རྫོགས་པའི་
སངས་རྒྱས་ཀྱི་གོ་འཕང་ཐོབ་པར་གྱུར་ཅིག ཐོབ་ན་ཅི་མ་རུང་སྙམ་དུ་
བསམ་པའི་སྨོན་པ་སེམས་བསྐྱེད་དང་། དེ་ཉིད་ཐོབ་པའི་ཆེད་དུ་རྒྱལ་སྲས་
250



ཀྱི་སྤྱོད་པ་ཕ་རོལ་དུ་ཕྱིན་པ་དྲུག་གི་ལམ་ལ་སློབ་ཅིང་ཉམས་སུ་ལེན་པའི་་་་
འཇུག་པ་སེམས་བསྐྱེད་གཉིས་ཀྱི་སེམས་བསྐྱེད་པས། འཇམ་མགོན་བླ་མས།
ཕ་རོལ་ཏུ་ཕྱིན་པ་དྲུག་ནི་རྒྱལ་སྲས་ཀྱི་སྤྱོད་པ་མཐའ་དག་བསྡུས་པའི་སྡོམ་
ཆེན་པོའོ། །ཞེས་གསུངས་པ་བཞིན་དུ་རང་རྒྱུད་སྨིན་བྱེད་ཕ་རོལ་ཏུ་ཕྱིན་
པ་དྲུག་གི་སྒོ་ནས་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པར་བྱ་
ཞིང་། མཁོ་བ་སྦྱིན་པ། སྙན་པར་སྨྲ་བ། དོན་སྤྱོད་པ། དོན་མཐུན་པ་སྟེ་
གཞན་རྒྱུད་སྨིན་བྱེད་བསྡུ་བའི་དངོས་པོ་བཞིས་སེམས་ཅན་ཡོངས་སུ་སྨིན་
པར་བྱེད་པ་སྟེ། སངས་རྒྱས་ཀྱི་ཡོན་ཏན་རྗེས་སུ་དྲན་པ་མདོར་བསྡུས་ན་
དེ་ལྟ་བུ་ཞིག་ཡིན་གསུངས་སོ། །དེ་ཡང་ཇི་ལྟ་བུ་ཡིན་ན། སྡོང་བོ་བཀོད་
པའི་མདོ་ལས་བསྟན་པའི་འཕགས་པ་ནོར་བཟང་གིས་དགེ་བའི་བཤེས་་་་་
གཉེན་བརྒྱ་རྩ་བཅུ་བསྟེན་པ་ལ། དགེ་བའི་བཤེས་གཉེན་དེ་རྣམས་ཀྱིས་ལ་
ལས་སྦྱིན་སོགས་ཕ་རོལ་ཏུ་ཕྱིན་པ་དྲུག་གི་ཡོན་ཏན་ཇི་ལྟ་བུ་བསྟན་ཞིང་།
ལ་ལས་མཁོ་བ་སྦྱིན་པ་སོགས་བསྡུ་བའི་དངོས་པོ་བཞིའི་ཡོན་ཏན་ཇི་ལྟ་བུ་
ཡིན་པ་བསྟན་ནས་སེམས་ཅན་གྱི་དོན་བྱེད་པ་དེ་ཐམས་ཅད་རྒྱུའི་གནས་་་་་
སྐབས་ཏེ་འཚང་མ་རྒྱས་པ་ཚོགས་གསོག་པའི་གནས་སྐབས་ཀྱི་ཡོན་ཏན་་་་་
ཡིན་གསུངས་སོ། །གཞན་ཡང་སྒོམ་ལམ་ཕྱིར་མི་ལྡོག་པ་སྟེ་ཐེག་དམན་གྱི་
ལམ་དུ་ཕྱིར་འཁོར་བའམ་མི་ལྡོག་པའི་བྱང་ཆུབ་སེམས་དཔའི་དགེ་འདུན་
སངས་རྒྱས་ཀྱི་ས་ལ་བཞུགས་པའམ་གནས་པ་དེ་ལས་མི་གཡོ་བར། སེམས་
ཅན་གྱི་ཁམས་མ་ལུས་པར་སྣང་བར་བྱེད་པ་རྣམས་ཀྱི་ཡོན་ཏན་རྒྱལ་སྲས་
251



ཞི་བ་ལྷ་ཆེན་པོས་མཛད་པའི་ལུང་གི་ལམ་རིམ་བསླབ་བཏུས་ནས་གསུངས་
པའི། མེ་ཏོག་ཕལ་ཆེར་མེ་ཏོག་བླ་བྲེ་དང་། །ཞེས་པ་ལ་སོགས་པ་རྣམས་
སངས་རྒྱས་ཀྱི་རྒྱུའི་ཡོན་ཏན་དྲན་པར་ཡང་འོང་ལ་རང་ཅག་གི་སྐྱབས་་་་་
གནས་ཕྱིར་མི་ལྡོག་པའི་བྱང་ཆུབ་སེམས་དཔའི་དགེ་འདུན་གྱི་ཡོན་ཏན་་་་་
དྲན་པར་འོང་སྟེ། མདའ་གཅིག་གིས་ཤ་བ་གཉིས་གསོད་པ་ལྟ་བུ་ཡིན་
གསུངས་སོ། །གཞན་ཡང་ཡོན་ཏན་མཐའ་ཡས་པར་བསྟོད་པའམ། སྐྱེས་
པའི་རབས་ཀུན་ནས་བདག་ཅག་གི་སྟོན་པ་བཅོམ་ལྡན་འདས་སྔར་འཚང་
མ་རྒྱས་པ་ཚོགས་གསོག་པའི་གནས་སྐབས་སུ་ཕ་རོལ་ཏུ་ཕྱིན་པ་དྲུག་ལ་་་་་་
དཀའ་བ་ཇི་ལྟར་སྤྱད་པ་གསུངས་པ་རྣམས་ཀྱང་རྒྱུའི་ཡོན་ཏན་ཏེ། །དེ་ཡང་
ཕར་ཕྱིན་དང་པོ་སྦྱིན་པ་ལ་སློབ་པར་བྱེད་པའི་དུས་ན། ཟོང་ལ་ཚོང་བ་ཇི་
བཞིན་དུ། །འདོད་པ་དག་ལ་སྒྲུབ་པར་བྱེད། །ཞེས་གསུངས་པ་སྟེ། ཚོང་
བྱེད་མཁན་གྱི་ཚོང་བ་བློ་མཁས་རྣམས་ཀྱིས་ཟོང་ག་ན་ངན་ངན་ནས་འཚོང་
བ་སྟེ་ཐོག་མར་ཟོང་ཟོག་གམ་ཚོང་རྫས་སྤུས་ཀ་ཞན་ཞིང་མི་བཟང་བ་ནས་
འཚོང་པར་བྱེད་པ་བཞིན་དུ་སྦྱིན་པ་གཏོང་བར་བྱེད་པ་ལ་ཡང་། ཚོད་མ་
ལ་སོགས་སྦྱིན་པ་ལ། །འདྲེན་པས་ཐོག་མར་སྦྱོར་བར་མཛད། །ཅེས་
གསུངས་པ་བཞིན་ཐོག་མར་རིན་ཐང་ཆུང་བ་ཚོད་མ་དང་སིལ་ཏོག་རེ་སྦྱིན་
པ་གཏོང་བ་ནས་རིམ་གྱིས་གཏོང་བ་ཆེན་པོ་སྟེ་རིན་ཐང་ཆེ་བའི་རིགས་་་་་་
དང་། ། དེ་ནས་ཤིན་ཏུ་གཏོང་བ་སྟེ་ཤ་ཁྲག་ལུས་ལ་སོ་ག་ས་པ་གཏོང་བར་
བྱེད་པ་ལ་རིམ་གྱིས་སློབ་ཅིང་གོམས་དགོས་པ་ཡིན་ཡང་། རང་ཅག་རྣམས་
252



དེ་ལྟར་མ་ཡིན་པར་ཕྱིས་སླར་ལ་རྒྱུ་ནོར་གསོག་བྲུན་ལ་རེམ་དུ་འགྲོ་བ་སྟེ་་་
སླར་ཡང་སྔར་ལས་ཀྱང་རྒྱུ་ནོར་ལོངས་སྤྱོད་གསོག་པར་བྱེད་པ་ལ་སྲེད་པ་
ཆགས་ཞེན་ཇེ་ཆེར་འགྲོ་བ་ཡིན་ལ། དེ་འདྲ་བྱས་པས་སྦྱིན་པའི་ཉམས་ལེན་
མི་འོང་བར་གསུངས་སོ། །དེ་ཡང་སྦྱིན་པའི་ཉམས་ལེན་གཙོ་བོ་ནི། སེར་སྣ་
མེད་པར་གཏོང་ཕོད་པའི་གཏོང་སེམས་གོམས་པ་དེ་ཉིད་གལ་ཆེ་བ་ལས།
རང་ལ་དངོས་པོ་སོགས་མེད་བཞིན་དུ་གཏོང་དགོས་པའམ། ཡང་ན་སྦྱིན་
པའི་ཆེད་དུ་དངོས་པོ་མང་པོ་ཞིག་བཙལ་ནས་གཏོང་དགོས་པ་ནི་མ་ཡིན་
ནོ། ། །
དེ་ཡང་ཚུལཁྲིམས་ལ་སློབ་པར་བྱེད་པ་ལ། གོས་ལ་བཙོ་བླག་མཁན་
བཞིན་དུ། །ལས་ལ་རབ་ཏུ་སྒྲུབ་པར་བྱེད། །ཅེས་གསུངས་པ་སྟེ་ཐོག་མར་
གོས་ཀྱི་དྲི་མ་ཆེ་ཆེ་ནས་བཀྲུས་ནས་མཐར་དྲི་མ་རྣམས་དག་ནས་ཆུ་མདོག་
སྔོ་སངས་སུ་མ་གྱུར་པའི་བར་དུ་འཁྲུ་བར་བྱེད་དགོས་ལ། དཔེ་དེ་བཞིན་དུ་
ཉེས་དམིགས་སྤོང་བར་བྱེད་པ་ལ་ཐོག་མར་ཉེས་དམིགས་ཆེ་ཆེ་སྟེ་དགེ་སློང་
ལ་མཚོན་ན་ཕམ་པ་བཞི་ལ་སོགས་པའི་ཉེས་སྤྱོད་ཆེ་རིམ་ནས་རིམ་གྱིས་་་་་
སྤངས་ནས་ཇེ་དག་ཇེ་དག་བྱེད་དགོས་པ་ཡིན་ལ། དེ་ཡང་ཉེས་དམིགས་ཕྲ་
མོ་ལ་འཛེམ་པ་ལྟར་བྱས་ནས་ཆེན་པོ་ལ་ནོམ་ནོམ་འཇུག་པ་སྟེ་འཕྲུལ་་་་་་་་
འཕྲལ་དུ་འཛེམ་ཁུལ་ཙམ་དུ་བྱས་ནས་འཇུག་པ་དེས་ཚུལ་ཁྲིམས་ཀྱི་ཉམས་
ལེན་མི་འོང་བར་གསུངས་སོ། །
དེ་ཡང་བཟོ་ད་པ་སློབ་པར་བྱེད་པ་ལ། བུ་གཞོན་པ་ལ་ཕ་བཞིན་དུ། །
253



སེམས་ཅན་མི་འཚེ་སྒྲུབ་པར་བྱེད། །ཅེས་གསུངས་པ་སྟེ་བུ་གཞོན་ནུའམ་
བྱིས་པ་གཞོན་ནུས་རང་ལ་རྡུང་རྡེག་བྱེད་པ་ལ་སོགས་པའི་གནོད་པ་བྱས་་་
ཀྱང་ཕ་རྒན་ཕྱིར་རང་གི་བུ་གཞོན་ནུ་དེ་ལ་མི་ཁྲོ་བར་མ་ཟད། ད་དུང་ངའི་
བུས་ཀྱལ་ཀ་བྱེད་ནུས་སོང་ཟེར་ནས་དགའ་བ་ལྟར། གཞན་གྱིས་རང་ལ་
གནོད་པ་བྱས་ཀྱང་རང་གིས་ ཕྱིར་གནོད་པ་བྱེད་མཁན་ལ་ཁྲོ་བ་མི་སྐྱེ་བར་
མ་ཟད་ད་དུང་རང་ཁྱིམ་དུ་གཏེར་བྱུང་ན་དགའ་སྤྲོ་ཆེན་པོ་སྐྱེས་པ་ལྟར་་་་་
དགའ་བ་ཞིག་དགོས་ལ། དེ་འདྲ་མ་ཡིན་པར་མདའ་སྣ་དང་མདུང་སྣ་སྟེ་
རང་ལ་མདའ་དང་མདུང་གིས་གནོད་པ་ལ་ཕྱིར་མདའ་དང་མདུང་གིས་་་་
ངན་གྱི་ལན་དེ་ལ་ལན་ངན་གྱིས་ལྡོན་པ་སྟེ་གནོད་ལན་གཏོང་བ་དེས་་་་་་་
བཟོད་པའི་ཉམས་ལེན་མི་འོང་བར་གསུངས་སོ། །
དེ་ཡང་བརྩོན་འགྲུས་ལ་སློབ་པར་བྱེད་པ་ལ། མེ་དོན་གཉེར་བར་
གཙུབས་ཤིང་ལྟར། །རྟག་པར་རབ་ཏུ་སྒྲུབ་པར་བྱེད། །ཅེས་གསུངས་པ་སྟེ་
མེ་ཡི་ཆེད་དུ་གཙུབ་ཅིང་རྒྱུན་མ་ཆད་པར་ཡུན་རིང་དུ་གཙུབ་ཅིང་རྡོར་བ་
ལྟར་མཆོག་གསུམ་ལ་དད་གུས་བར་མ་ཆད་ཅིང་ཡུན་རིང་དུ་བྱེད་དགོས་ལ།
དེ་ཡང་ཡུན་རིང་བའི་ཚད་ནི་མཆོག་གསུམ་ལ་དད་གུས་བྱེད་པ་ལ་དད་་་་་
བུདུས་དེ་ཉིད་ཉམས་སུ་བླངས་ནས་མ་མཐའ་ཡང་རྩོལ་བཅས་ཀྱི་མྱོང་བ་ཐོན་
རག་གི་བར་དུ་ཡིན་དགོས། དེ་འདྲ་མ་ཡིན་པར་རྟ་རྒོད་དམ་བྱིས་པའི་
ལྒང་བུག་ལྟར་དང་པོ་མིག་སྐྲངས་སྐྲངས་སུ་བྱས་པ་སྟེ་རྟ་རྒོད་ཞོན་མ་ཐག་
ཏུ་གནམ་ལྡིང་ས་ལྡིང་བྱས་བྱས་ནས་དུས་མ་འགྱངས་པར་མཆོངས་ལྡིང་ཅི་
254



ཡང་མི་བྱེད་པ་དང་། བྱིས་པས་ལྒང་བུག་ལག་ཏུ་འབྱོར་མ་ཐག་དེ་ཁོ་ནར་
དགའ་ཞིང་རྩེད་མོ་བྱེད་ཀྱང་མ་འགྱངས་པར་ཕར་གཡུགས་ནས་མི་རྩེ་བར་
བོར་འཇོག་པ་ལྟར་བྱས་པ་དེས་བརྩོན་འགྲུས་ཀྱི་ཉམས་ལེན་མི་འོང་བར་་་་་
གསུངས་པས། མཆོག་གསུམ་ལ་དད་གུས་བྱེད་པ་སོགས་ཆུ་བོའི་རྒྱུན་
བཞིན་དུ་རྒྱུན་རིང་ལ་བར་མ་ཆད་པར་བསྟེན་དགོས་ཏེ། གུང་ཐང་བསླབ་
བྱ་ལས། ཞུགས་མ་ཐག་ཏུ་མཁས་པའི་གོ་འཕང་འདོད། །ཞག་གསུམ་ལོན་
ཚེ་རྗེས་མེད་གཡེང་བས་འཁྱེར། །དེ་འདྲ་དེ་ལ་ཅི་ཡང་མི་འོང་བས། །བརྩོན་
པ་ཆུ་བོའི་རྒྱུན་བཞིན་སྟེན་ཅིག་ཨང་། །ཞེས་གསུངས་པ་བཞིན་ནོ། །དེ་ཡང་
བསམ་གཏན་ལ་སློབ་པར་བྱེད་པ་ལ། ཡིད་བརྟན་བཞིན་དུ་ལྷག་པའི་
སེམས། །མ་རྫོགས་པ་ལ་སྒྲུབ་པར་བྱེད། །ཅེས་གསུངས་པ་སྟེ་སེམས་ཅན་གྱི་
དོན་ཁོ་ནར་བློ་སེམས་རྩེ་གཅིག་ཏུ་དམིགས་ཤིང་བསམ་གཏན་གྱི་ཉམས་་་་་
ལེན་ལ་མྱོང་བ་མ་ཐོན་གྱི་བར་དུ་བྱིང་རྒོད་གཉིས་ཀྱི་སྐྱོན་བསལ་ཞིང་་་་་་་་
སྤངས་ནས་དམིགས་པ་རྩེ་གཅིག་ཏུ་སྒྲུབ་པ་ལྷུར་ལེན་དགོས་ཞེས་པའོ། །
དེ་ཡང་ཤེས་རབ་ལ་སློབ་པར་བྱེད་པ་ལ། སྒྱུ་མ་མཁན་ལྟར་ཤེས་བྱས་
ལོ། །ཤེས་རབ་ཀྱིས་ནི་སྒྲུབ་པར་བྱེད། །ཅེས་གསུངས་པ་སྟེ་རྗེས་ཐོབ་སྒྱུ་མ་
ལྟ་བུའི་སྟོང་ཉིད་ཀྱི་ལྟ་བའི་སྒོ་ནས་སྔར་གྱི་སྦྱིན་སོགས་ཕར་ཕྱིན་ལྔའམ་་་་་
ཡང་ན་གཞི་གྲུབ་ཚད་ཀྱི་ཆོས་རྣམས་ཐམས་ཅད་སྒྱུ་མ་ཙམ་སྟེ་དོན་དམ་་་་་
པར་བདེན་པར་མ་གྲུབ་པ་ལ། བདེན་པར་གྲུབ་པར་འདོད་པའི་འཁྲུལ་བ་
དེ་ཉིད་ལ་མངོན་པར་ཞེན་པ་སྟེ་བདེན་པར་ཞེན་ཅིང་ཆགས་པའི་བློ་དེ་་་་་
255



མེད་པར་བྱེད་པའམ་སྤོང་བར་བྱེད་དགོས་ཞེས་པའོ། །
དེ་ལྟ་བུའི་སྒོ་ནས་ཏེ་གོང་དུ་བརྗོད་པའི་སྦྱིན་སོགས་ཕ་རོལ་དུ་ཕྱིན་བ་
དྲུག་གི་སྒོ་ནས་ཚོགས་གསོག་པར་བྱེད་པའི་རྒྱུའི་དུས་སུ་སྒྲུབ་པར་བྱེད་པ་
སྟེ། དེ་ཡང་དཔེར་ན་གངྒཱ་དང༌། སི་ཏ། པཀྵ། སིནྡྷསྟེ་ཆུ་བོ་ཆེན་པོ་བཞི་
རྒྱ་མཚོ་ཆེན་པོ་ལ་བཞུར་ནས་འགྲོ་བ་ལྟ་བུའོ། །ཆུ་ཕྲན་མང་པོ་ཇེ་ཆེ་ཇེ་ཆེ་
ལ་རྒྱས་ནས་སོང་བས། ཉལ་ཉིལ་ཐམས་ཅད་ལམ་ཡོགས་ལ་དེད་ནས། ཕྱིའི་
རྒྱ་མཚོར་སེམས་ཅན་མང་བོའི་གསོས་སུ་འགྱུར་བ་བཞིན་དུ་བྱང་ཆུབ་་་་་་
སེམས་དཔས་ཀྱང་ཕ་རོལ་ཏུ་ཕྱིན་པ་དྲུག་གི་སྒོ་ནས་ཚོགས་གཉིས་རླབས་ཇེ་
ཆེ་ཇེ་ཆེ་ལ་རྒྱས་སུ་བསགས་པས། སྒྲིབ་པའི་ཉལ་ཉིལ་ཐམས་ཅད་དེད་ནས་
ཆོས་ཉིད་ཀྱི་རྒྱ་མཚོར་ཕྱིན་ནས་འགྲོ་བ་མང་བོའི་གསོས་སུ་འགྱུར་བའི་ཆོས་
དེ་དང་དེ་ལྟ་བུ་ནི། རྒྱུ་ཡི་དུས་ཀྱི་ཡོན་ཏན་དྲན་པའོ། །རྒྱུ་ལ་དེ་ལྟར་
བསླབས་ཤིང་ཉམས་སུ་བླངས་པ་ལས། འབྲས་བུ་སྐུ་གསུམ་བརྙེས་པའི་
ཡོན་ཏན་ནི། རང་དང་གཞན་གྱི་དོན་ཡོངས་སུ་རྫོགས་པ་སྟེ། གཞན་དོན་
ཕུན་ཚོགས་སངས་རྒྱས་ཀྱི། །འབྲས་བུའི་གཙོ་བོར་བཤད་པ་སྟེ། །སངས་
རྒྱས་ཉིད་སོགས་དེ་ལས་གཞན། །དེ་ཡི་དོན་གྱི་འབྲས་བུར་བཤད། །ཅེས་
འབྱུང་བས། གཞན་དོན་རྫོགས་པར་འབྱུང་བ་ལ། རང་གི་དོན་ཡོངས་སུ་
རྫོགས་པ་ཞིག་དགོས་པས། སངས་རྒྱས་ཀྱི་རང་གི་ཡོན་ཏན་ནི་སྤངས་པ་
དང་ཡེ་ཤེས་གཉིས་ལས། སྤངས་པ་ཕུན་སུམ་ཚོགས་པའི་ཡོན་ཏན་མཐར་
ཐུག་པ་དེ་སངས་རྒྱས་ལ་མངའ་སྟེ། གཞན་འདོད་པའི་ཁམས་ཀྱི་སོ་སོ་སྐྱེ་
256



བོས་སྤང་བྱ་མངོན་གྱུར་ཙམ་ཡང་ཟིལ་གྱིས་མ་ནོན་ཏེ། ཆོས་བྱེད་པ་ལ་
དགྲར་ལྟ་བ་བཞིན་དུ་འདུག་གསུངས། ཁམས་གོང་མ་གཉིས་ཀྱིས་འདོད་
པའི་ཁམས་ཀྱི་ཉོན་མོངས་པ་མངོན་གྱུར་སྤངས་ཀྱང་། རང་གི་སས་བསྡུས་
པའི་ཉོན་མོངས་པ་སྤངས་པ་གཅིག་ཀྱང་མེད། ཉན་ཐོས་དང་རང་སངས་
རྒྱས་ཀྱིས་ཉོན་མོངས་པའི་སྒྲིབ་པ་སྤངས་ཀྱང་ཤེས་བྱའི་སྒྲིབ་པ་མ་སྤངས།
བྱང་ཆུབ་སེམས་དཔའ་རྣམས་ཀྱིས་ཚོགས་ལམ་དུ་སུན་ཕྱུང༌། སྦྱོར་ལམ་དུ་
མགོ་མནན། །མཐོང་ལམ་དུ་ཕྱོགས་གཅིག་སྤོང་། སྒོམ་ལམ་གྱིས་མཐའ་
དག་སྤོང་བ་ལ་ཞུགས་པ་ཙམ་ལས་མེད་པ་ལ། སངས་རྒྱས་ཀྱིས་རྐང་དང་
སྤྱི་ལ་གནས་པའི་བག་ཆགས་ས་བོན་དང་བཅས་པ་ཐམས་ཅད་རིམས་ནད་
ལེགས་པར་བྱང་བ་ལྟར་སྤངས་པའོ། །དེ་དག་གི་གཉེན་པོ་ཡེ་ཤེས་ཕུན་སུམ་
ཚོགས་པ་ནི། ཡེ་ཤེས་རྣམ་པ་ལྔའི་དབང་དུ་བྱས་ན། ཆོས་ཉིད་ཀྱི་གནས་
ལུགས་མངོན་སུམ་དུ་གྱུར་བ་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །དེ་ལྟར་
མངོན་དུ་གྱུར་བའི་ཆོས་ཉིད་དེ་རབ་ཏུ་ཕྱིས་པའི་མེ་ལོང་ལ་ལྟ་བ་ལྟར་་་་་་་
གསལ་བོར་མཐོང་བ་དེ་མེ་ལོང་ལྟ་བུའི་ཡེ་ཤེས་སོ། །དེ་ལྟར་མཐོང་བའི་
ཆོས་ཉིད་དེ་ལ་འཁོར་འདས་གཉིས་སུ་མེད་པར་དེ་གཉིས་རོ་གཅིག་ཏུ་་་་་་
རྟོགས་པ་ནི་མཉམ་པ་ཉིད་ཀྱི་ཡེ་ཤེས་སོ།་ །དེ་ལྟར་ཡིན་ཀྱང་དུས་གསུམ་
གྱིས་བསྡུས་པའི་ཤེས་བྱའི་དཀྱིལ་འཁོར་གྱི་ཆོས་ཐམས་ཅད་སྐྱུ་རུ་ར་ལག་་་་
མཐིལ་དུ་བཞག་པ་ལྟར་ལྷུན་གྲུབ་ཏུ་རྟོགས་པ་དེ་སོ་སོར་རྟོག་པའི་ཡེ་ཤེས་
སོ། །དེ་ལྟར་རྟོགས་པས་སེམས་ཅན་གྱི་དོན་ཇི་ལྟར་སྒྲུབ་པའི་ཐབས་མ ཁྱེན་
257



པ་ནི་བྱ་བ་གྲུབ་པའི་ཡེ་ཤེས་སོ་གསུངས། ཡང་ཡེ་ཤེས་རྣམ་པ་བཞི་སྟེ། མེ་
ལོང་ཡེ་ཤེས་མི་གཡོ་སྟེ། །ཡེ་ཤེས་གསུམ་ནི་དེ་ལ་བརྟེན། །མཉམ་པ་ཉིད་
དང་སོ་སོར་རྟོག །བྱ་བ་གྲུབ་པ་ཁོ་ནའོ། །ཞེས་བཤད་དོ། །ཡང་ན་ཇི་ལྟ་བ་
མཁྱེན་པ་དང་། ཇི་སྙེད་པ་མཁྱེན་པའི་ཡེ་ཤེས་གཉིས་དང་ལྡན་པ་སྟེ། སྨྱུག་
རུམ་པའི་ཞལ་ནས། སངས་རྒྱས་ཀྱི་ཡོན་ཏན་གླེན་གཏམ་ཁོ་ནས་བཟླས་པ།
རྣམ་རྟོག་མི་མངའ་ཅི་ཡང་གསལ་ལེར་མཁྱེན། ཞེས་པ་ཀུན་ཡིན་ཏེ་འོ་སྐོལ་
ལ་འགལ་བ་སྡུད་པ་འདྲ། མགོ་འཁོར་ནས་འདུག་པ་ཡིན་གསུངས། དེ་བས་
ས་དང་བོ་ལ་གནས་པའི་བྱང་ཆུབ་སེམས་དཔའ་རྣམས་ཀྱིས་ཀྱང་སྐད་ཅིག་
མ་གཅིག་ལ་སངས་རྒྱས་བརྒྱའི་ཞལ་མཐོང་བ་ལ་སོགས་པ་གསུངས་ན།
སངས་རྒྱས་ཀྱིས་ལྟ་ཅི་སྨོས་གསུངས། དེ་བས་སངས་རྒྱས་ཀྱི་ཞབས་ས་ལས་
བཏེག་ནས་འཇོག་པའི་བར་གྱི་རྣམ་འཕྲུལ་ཡང་བསམ་གྱིས་མི་ཁྱབ་པ་ཡིན་
པས། དེ་བཞིན་གཤེགས་པའི་ཡོན་ཏན་དང་ཡེ་ཤེས་བསམ་གྱིས་མི་ཁྱབ་
པར་བསྟན་པའི་མདོ་ལས། ཀྱེ་རྒྱལ་བའི་སྲས་དག་འཁོར་གྱི་དཀྱིལ་འཁོར་
འདི་ཉིད་ན། ལ་ལས་ནི་སངས་རྒྱས་དགའ་ལྡན་ན་བཞུགས་པར་མཐོང་
ངོ༌། །ལ་ལས་ནི་ལྷུམས་ན་བཞུགས་པར་མཐོང་ངོ་བྱ་བ་ནས། མྱ་ངན་ལས་
འདས་པ་དང་། དམ་པའི་ཆོས་ཀྱང་ནུབ་ནས་ཡུན་རིང་དུ་ལོན་པ་ཙམ་གྱི་
བར་དུ་མཐོང་ངོ་བྱ་བ་ལ་སོགས་པ་གསུངས་པ་ལ་རང་ཅག་བྱིའུ་ཅོ་ག་་་་
ཤེས་པ་ལ་བྱ་བ་སྐད། ཡེ་ཤེས་རྒྱུན་ཆད་པ་དང་མ་ཆད་པ་དང་ཟེར་བ་དེ་
བརྡ་མ་ཕྲད་པ་ཡིན། སངས་རྒྱས་ཀྱི་ཇི་ལྟར་ཡང་བཏུབ་གསུངས། དེ་བས་
258



བྱང་ཆུབ་སེམས་དཔའི་དུས་ཉིད་ནའང་མཁྱེན་པ་འདི་ལྟ་བུ་མངའ་སྟེ།
དྲང་སྲོང་སྣང་བ་བྱ་བས་ཤིང་ནྱ་གྲོ་དྷ་བྱ་བ་གཅིག་ལ་ཡལ་ག་དང་འདབ་མ་
མང་དུ་ཡོད་པ། ལོ་བཅུ་གཉིས་སུ་བགྲངས་ཏེ་ཤེས་བས་ཁོ་ཁེངས་ནས་ཡོད་
པ་དང་། བྲམ་ཟེ་སྔོ་སངས་བྱ་བ་ཅིག་དེར་འོངས་པ་ལ། ཁོ་ན་རེ། ཤིང་
འདི་ལ་ཡལ་ག་དང་ལོ་འདབ་དུ་ཡོད་ཟེར་ལ། བྲམ་ཟེ་དེས་རྟོག་དཔྱོད་
རང་མེད་པར་འདི་ཙམ་ཡོད་དོ་བྱས་པས། དྲང་སྲོང་དེ་དད་ནས། ངས་དེ་
ཙམ་དུ་བགྲངས་པ་ཁྱོད་ཀྱིས་སྐད་ཅིག་ལ་ཤེས་པ། ཁྱེད་ནི་ཐམས་ཅད་
མ ཁྱེན་པའོ། །ཁྱོད་སངས་རྒྱས་པའི་དུས་ན་ང་ཡང་འཁོར་དུ་གྱུར་ཅིག་ཟེར་
དེའི་དུས་ཀྱི་བྲམ་ཟེ་ནི་ད་ལྟ་ངའོ། །དྲང་སྲོང་ནི་ཤཱ་རིའི་བུ་འདི་ཉིད་དོ་ཞེས་
གསུངས། དེ་བས་ན་རྒྱུའི་དུས་ནའང་། དེ་འདྲ་ན་སངས་རྒྱས་ནས་ལྟ་ཅི་
སྨོས་གསུངས། དེ་ནས་གཞན་དོན་ཕུན་སུམ་ཚོགས་པའི་ཡོན་ཏན་ལ་གཉིས་
ལས། ཐུགས་རྗེ་ཕུན་སུམ་ཚོགས་པའི་ཡོན་ཏན་ནི་བྱམས་པས། འཇིག་རྟེན་
ཀུན་ལ་ཉིན་མཚན་དུ། །ལན་དྲུག་ཏུ་ནི་སོ་སོར་གཟིགས། །ཞེས་དུས་དྲུག་
ཏུ་གཟིགས་པ་སྐད་དུ་གསུངས་ཀྱང་དོན་ལ་དུས་དྲུག་ལ་བར་མཚམས་མེད་
པར་འབྲེལ་བས་དུས་འདི་ཙ་ན་ཡོད་འདི་ཙ་ན་མེད་བྱ་བ་མེད་པས་རྟག་་་་
པའི་ཐུགས་རྗེ་ཆེན་པོ་དང་ལྡན། དེ་ལས་སྐྱེད་དམ་བོགས་དབྱུང་དུ་མེད་
པས་ན། རྫོགས་པའི་ཐུགས་རྗེ་ཆེན་པོ་དང་ལྡན་པ་ཡིན་གསུངས། །
གཉིས་པ་བྱིན་རླབས་ཕུན་སུམ་ཚོགས་པའི་ཡོན་ཏན་ནི། སེམས་ཅན་
རྣམས་ལ་བདེ་བ་དང་བླང་དོར་ཤེས་པའི་ཡོན་ཏན་ཅི་ཡོད་པ་སངས་རྒྱས་
259



ཀྱི་བྱིན་རླབས་ཏེ་སངས་རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་ནུས་མཐུ་་་་
ལས་བྱུང་བ་ཡིན་གསུངས། དེ་ཡང་སངས་རྒྱས་འཇིག་རྟེན་དུ་བྱོན་ཅིང་
ཆོས་གསུངས་པ་ལ་བརྟེན་ནས་འཇིག་རྟེན་དུ་སངས་རྒྱས་ཀྱི་བསྟན་པ་སྟེ།
སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་
སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །ཞེས་
གསུངས་པ་ལྟར་གྱི་སངས་རྒྱས་ཀྱི་བསྟན་པ་འདི་འདྲ་བ་དར་ཞིང་གནས་པ་
ལས་སེམས་ཅན་རྣམས་ཀྱི་ཕན་པ་དང་བདེ་བ་ཐམས་ཅད་འབྱུང་བ་ཡིན་ཏེ།
མདོ་ལས། སངས་རྒྱས་འཇིག་རྟེན་དུ་བྱོན་ན་རྒྱུ་ནོར་ལོངས་སྤྱོད་ཕུན་སུམ་
ཚོགས་པ་དང་ལྡན་པའི་རྒྱལ་རིགས་ཤིང་སཱ་ལ་ཆེན་པོ་སྟེ་དཔངས་མཐོ་ཞིང་
ཡལ་ག་དང་ལོ་འདབ་སོགས་ཤིན་ཏུ་ཆེ་བའི་སྡོང་བོ་ཆེན་པོ་ཡོད་དོ། །བྲམ་
ཟེའི་རིགས་ལྟ་བུའི་ཤིང་སཱ་ལ་ཆེན་པོ་ཡོད་དོ། །རྒྱལ་ཆེན་རིགས་བཞི་ནས་
གཞན་འཕྲུལ་དབང་བྱེད་ཀྱི་བར་དུ་ཡོད་དོ། །རྒྱུན་ཏུ་ཞུགས་པ་ལ་སོགས་པ་
སྟེ་རྒྱུན་ཞུགས་ཞུགས་པ། རྒྱུན་ཞུགས་འབྲས་གནས། ཕྱིར་འོང་ཞུགས་པ།
ཕྱིར་འོང་འབྲས་གནས། ཕྱིར་མི་འོང་ཞུགས་པ། ཕྱིར་མི་འོང་འབྲས་
གནས། དགྲ་བཅོམ་ཞུགས་པ། དགྲ་བཅོམ་འབྲས་གནས་ལ་སོགས་པ་ཡོད་
དོ། །ས་དང་པོ་ལ་སོགས་པ་ཡོད་དོ་ཞེས་གསུངས་པ་དང༌། སངས་རྒྱས་
འཇིག་རྟེན་དུ་བྱོན་པ་ན་དབུལ་བོ་རྣམས་ཀྱིས་ནོར་འཐོབ་པར་འགྱུར་ཏེ།
བཀྲེས་པ་རྣམས་ཀྱིས་ཟས་འཐོབ། སྐོམ་པ་རྣམས་ཀྱིས་བཏུང་བ་འཐོབ།
སྨྱོན་པ་རྣམས་ཀྱིས་དྲན་པ་རྙེད་དོ། །ཞེས་པ་ལ་སོགས་པ་གསུངས་པ་སྟེ།
260



སངས་རྒྱས་འཇིག་རྟེན་དུ་བྱོན་ཞིང་ཆོས་སྦྱིན་སོགས་ཕ་རོལ་ཏུ་ཕྱིན་པ་དྲུག་
ལ་སོགས་པ་བསྟན་པ་བཞིན་དུ་ཉམས་སུ་བླངས་པའི་བྱིན་རླབས་སམ་ཡང་
ན་རྒྱུ་དགེ་བ་ལ་བརྟེན་ནས། རྒྱུ་ནོར་ལོངས་སྤྱོད་དང་དབང་མངའ་ཐང་
ཆེན་པོ་དང་ལྡན་པའི་རྒྱལ་རིགས་ཤིང་སཱ་ལ་ཆེན་པོ་ལྟ་བུ་དང་། ས་ལམ་
སོགས་ཐོབ་པའི་བྱང་ཆུབ་སེམས་དཔའ་དང༌། དབུལ་ཕོངས་ཀྱི་སྡུག་
བསྔལ་ལས་གྲོལ་བའི་སེམས་ཅན་འབྱོར་ཕྱུག་ཅན་ལ་སོགས་པ་འབྱུང་བར་
གསུངས་སོ། །
དེ་ཡང་སངས་རྒྱས་འཇིག་རྟེན་དུ་བྱོན་ཚེ་གོང་དུ་བརྗོད་པའི་ལོངས་་་
སྤྱོད་དང་མངའ་ཐང་། ས་དང་ལམ། བཟའ་བ་དང་བཏུང་བ་ལ་སོགས་པ་
དེ་ཙམ་ཅང་སྲིད་དམ་སྙམ་ན། དེར་སངས་རྒྱས་ལྟ་ཞོག་འཕགས་པ་ཉན་
ཐོས་ཀུན་ལ་ཡང་བྱིན་རླབས་འདི་ཙམ་མངའ་ཞིང་ལྡན་ཏེ། སྟོན་པ་བཅོམ་
ལྡན་འདས་ཞལ་བཞུགས་པའི་སྐབས་ཀྱི་རྒྱལ་བོ་གཏུམ་པོ་རབ་སྣང་ཞེས་བྱ་
བས་ཁྱེའུ་གསེར་མདོག་ཅེས་པ་ལ་ཉེས་པ་མེད་བཞིན་དུ་གསལ་ཤིང་སྟེ་་་་་་
མདུང་རྩེ་གསུམ་གྱི་སྟེང་དུ་བསྐྱོན་ནས་གསོད་པའི་དུས་སུ་ཁྱེའུ་གསེར་་་་་་་
མདོག་དང་། དེའི་ཕ་རྒན་དྲང་སྲོང་ཉི་མ་ཞེས་བྱ་བ་གཉིས་དངོས་པོའི་
གནས་ཚོད་ལ་སྟོན་པ་བཅོམ་ལྡན་འདས་ཀྱི་རྣམ་སྤྲུལ་ཡིན་པ་ལ། གདུལ་བྱ་
ཐུན་མོང་བའི་སྣང་ངོར་ཉན་ཐོས་ཀྱི་ཚུལ་མཛད་པའི་འཕགས་པ་ཀུན་་་་་་་་
དགའ་བོ་ལ་དད་པ་རྩེ་གཅིག་ཏུ་གསོལ་པ་བཏབ་པས། ཀུན་དགའ་བོས་
གསལ་ཤིང་གི་རྩེ་མོ་ཟླ་བའི་དཀྱིལ་འཁོར་དུ་བྱིན་གྱིས་བརླབས་ནས་ན་ཟུག་
261



དང་སྡུག་བསྔལ་མེད་པར་མཛད་པ་ལྟ་བུ་དང་། དེ་ཡང་འཕགས་པ་གང་
བོའི་ཕུ་བོ་འབྱོར་ལྡན་ཞེས་བྱ་བས། གྲུ་བོ་ཆེ་དང་བཅས་རྒྱ་མཚོའི་ཕ་རོལ་
ཏུ་ཙན་དན་གོར་ཤི་ཥ ་སྟེ་གླང་མགོ་ཅན་ལྡོན་དུ་ཕྱིན་པ་སྟེ་ལེན་དུ་སོང་བ་
ལ། ཙན་དན་དང་ཕྲད་ནས་གཅོད་པར་བྱེད་པས། ཙན་དན་སྲུང་མཁན་
གྱི་གནོད་སྦྱིན་རྣམས་ཀྱིས་ཚོར་ནས། ཙན་དན་གཅོད་མཁན་དེ་ཉིད་
གསོད་པར་བྱའོ་སྙམ་ནས་རླུང་ནག་འཚུབ་མ་ཆེན་པོར་བྱས་ཏེ་རིལ་ལེ་ཕྱིན་
པ་སྟེ་ཐོགས་རྡུགས་མེད་པར་ཐལ་བྱུང་དུ་ཕྱིན་པ་ལ། ཚོང་བ་རྣམས་མཐོང་
སྟེ་བྱེད་ཅིང་འཇིགས་པའི་དབང་གིས་རང་རང་གིས་བསྟེན་པའི་འཇིག་་་་་
རྟེན་པའི་ལྷ་ལ་སྐྱབས་འགྲོ་ཀུ་རིང་ངེ་བྱེད་པ་སྟེ་སྐད་གསང་མཐོན་པོས་་་་་
གསོལ་བ་བཏབ་པའི་ཚེ། དེར་དེད་དཔོན་འབྱོར་ལྡན་གྱིས་ཅི་ཡང་མི་ཟེར་
བར་འདུག་པ་ལ། ཁྱེད་ཅང་མི་བརྗོད་པར་ཁ་རོག་སྡོད་པའི་དོན་གང་ཡིན་
ཞེས་དྲིས་པས། འབྱོར་ལྡན་གྱིས་ང་རང་བདག་གི་ནུ་བོས་རྒྱ་མཚོའི་ཕ་རོལ་
ཏུ་ཙན་དན་ལེན་དུ་མ་འགྲོ་ཞེས་བཀག་པའི་གཏམ་མ་མཉན་པས་ད་ལྟ་་་་་
འཇིགས་པ་འདི་འདྲར་ཕྲད་པར་གྱུར་པས་ཁ་རོག་བསྡད་པ་ཡིན་ཞེས་ཟེར་
ཞིང་། དེར་ཁྱོད་ཀྱི་ནུ་བོ་སུ་ཡིན་ཞེས་དྲིས་པས་གང་བོ་ཡིན་ཟེར་བ་ལ། འོ་
ན་ཁོ་རང་དགྲ་བཅོམ་པ་ཡིན་པས་ཁྱོད་ཀྱིས་ཅིའི་ཕྱིར་སྐྱབས་སུ་མི་འགྲོ་་་་
ཞེས་དྲན་གསོ་བཏང་བ་ལ་བརྟེན་ནས། འཕགས་པ་གང་བོ་ལ་སྐྱབས་སུ་
མཆིའོ་ཞེས་གསོལ་བ་བྱས་པས། འཕགས་པ་གང་བོས་ཐུགས་མཉམ་པར་
མ་བཞག་ན་མི་ཤེས་པ་ལ། དེ་དག་ལ་དགའ་བའི་ལྷ་ཞིག་གིས།: གང་བོ་ལ་
262



ཕུ་བོའི་གནས་ཚུལ་དེ་དག་སྦྲན་པ་སྟེ་བརྡ་སྤྲད་པས། འཕགས་པ་གང་བོ་རྫུ་
འཕྲུལ་གྱིས་སྐད་ཅིག་མ་གཅིག་ལ་ཕྱིན་ནས་གྲུའི་སྟེང་དུ་འཚུབ་པའི་རླུང་་་་
ནག་དེ་ཉིད་རྡུགས་ནས་ལོག་པ་སྟེ་ཐབས་མེད་དུ་བཏང་སྟེ་ཕྱིར་ལྡོག་པའམ་
ལོག་པར་མཛད་པ་ལ། དེར་གནོད་སྦྱིན་གྱི་བསམ་པ་ལ་ངའི་རླུང་འདི་ནི་
རི་རབ་ལ་ཡང་མི་རྡུགས་པ་སྟེ་མི་ཐོགས་པ་ཞིག་ཡིན་ན་ཇི་ལྟར་སོང་སྙམ་་་་
ནས་བལྟས་པས། འཕགས་པ་གང་པོ་བཞུགས་པ་མཐོང་ནས། འཕགས་པ་
བདག་ཅག་ལ་མཐོ་མ་འཚམ་སྟེ་གནོད་པ་མ་གཏོང་ཞིག་ཅེས་གསོལ་བ་་་་་་
བཏབ་པས། གང་པོས་ང་རང་ཁྱེད་ལ་མཐོ་ཅི་བརྩམས། གལ་ཏེ་བདག་ལ་
ཡོན་ཏན་འདི་ལྟ་བུ་ཞིག་ཐོབ་མེད་པའི་ཚེ། ཁྱོད་ཀྱིས་བདག་གི་ཕུ་བོ་
འབྱོར་ལྡན་མིང་གི་ལྷག་མ་སྟེ་མིང་ཙམ་ཡང་མི་ལུས་པར་བྱ་ངེས་སོ་ཞེས་་་་་
གསུངས་པ་ལ། གནོད་སྦྱིན་དེས་ང་རང་ཙན་དན་འདི་ཉིད་སྲུང་བ་འཁོར་
ལོས་སྒྱུར་བའི་རྒྱལ་བོའི་དོན་དུ་ཡིན་ལ། དེ་ཉིད་གཅོད་པར་བྱེད་པས་དེ་
ལྟར་བྱས་པ་ཡིན་ཟེར། དེ་བས་འཕགས་པ་གང་བོས་དེ་ལས་ལྷག་པའི་ཆོས་
ཀྱི་རྒྱལ་བོ་སངས་རྒྱས་འཇིག་རྟེན་འདིར་བྱོན་པས། དེ་ལ་འབུལ་རྒྱུ་ཡིན་
ཞེས་ཞུས་པས། འོ་ན་ཁྱོད་རང་ཅི་བདེའམ་གང་འདོད་པ་ལྟར་དུ་ཁྱེར་ཅིག་
གསུངས་པས། ཐེག་ཚད་དེ་ཁྱེར་ནུས་ཚད་ཅིག་ཁྱེར་ནས་སངས་རྒྱས་ལ་
ཕུལ་ཞིང་གཞལ་ཡས་ཁང་བཞེངས་པར་གསུངས་སོ། །དེ་བས་ན་དགྲ་
བཅོམ་པ་ལ་ཡང་བྱིན་རླབས་ཀྱི་ནུས་མཐུ་དེ་ཙམ་ཡོད་ན་སངས་རྒྱས་ལ་ལྟ་
ཅི་སྨོས་ཞེས་པའོ། །
263



འོ་ན་སངས་རྒྱས་ལ་མཁྱེན་པ་དང་ཐུགས་རྗེ་དང་བྱིན་རླབས་ཀྱི་ནུས་མཐུ་་་
ཁྱད་པར་ཅན་དེ་འདྲ་ཞིག་མངའ་ཞིང་ལྡན་ན། རང་ཅག་སྡུག་བསྔལ་གྱིས་
མནར་བའི་སེམས་ཅན་རྣམས་ལ་སྐྱབས་རེ་ཆུང་སྙམ་ན། གླང་སྟོར་བ་སྟེ་
གླང་བོར་བ་དང་བུ་ཤི་བ་གཉིས་ཀ་རྒན་མོ་རང་གིས་ཉེས་པ་སྟེ་རྒན་མོ་རང་
ཉིད་ཀྱིས་ལན་པ་ཡིན་ཟེར་བའི་ཁ་དཔེ་བཞིན་དུ་སོང་བ་ཡིན་ཏེ། མ་ནི་
བྱིས་པའི་རྣམ་བུ་ལ། ནུ་ཞོ་བསྣུན་པར་འདོད་མོད་ཀྱི། །ཁ་ཡི་བུ་ག་ཟུམ་པ་
ཡི། །བུ་ལ་མ་ཡིས་ཇི་ལྟར་བྱ། །ཞེས་དང་། ཇི་ལྟར་དམུས་ལོང་ཉི་མ་མི་
མཐོང་ཡང་། །དེ་མེད་མ་ཡིན་འཇིག་རྟེན་ཀུན་ཏུ་འཆར། ་།མིག་དང་ལྡན་
པས་ཤར་བ་མཐོང་ནས་ནི། །དེ་དག་སོ་སོ་རང་རང་ལས་ལ་འཇུག །ཅེས་པ་
དང་། མངོན་རྟོགས་རྒྱན་ལས། ལྷ་ཡི་རྒྱལ་པོས་ཆར་ཕབ་ཀྱང་། །ས་བོན་མི་
རུང་མི་འཁྲུང་ལྟར། །སངས་རྒྱས་རྣམས་ནི་བྱུང་གྱུར་ཀྱང་། །སྐལ་བ་མེད་
པས་བཟང་མི་མྱོང་། །ཞེས་གསུངས་པ་བཞིན་དུ་སངས་རྒྱས་ཀྱི་ཡོན་ཏན་ལ་
ཡིད་ཆེས་ཀྱི་དད་པ་མ་སྦྱངས་པ་དང༌། གོམས་པའི་སྟོབས་མེད་པས་ལན་
པ་ཡིན་པས་ཡང་དང་ཡང་དུ་ཡོན་ཏན་རྗེས་སུ་དྲན་པར་བྱས་ནས་ཡིད་་་་་་
ཆེས་ཙ་ན་བྱིན་རླབས་ཀྱིས་སྐྱོབ་པ་འོང་བས། ཏིང་ངེ་འཛིན་རྒྱལ་པོ་ལས།
ཁྱོད་ལ་བསྒོ་ཞིང་ཁོང་དུ་ཆུད་པར་བྱ། །ཇི་ལྟ་ཇི་ལྟར་མང་དུ་རྣམ་བརྟགས་
ན། །དེ་ལ་གནས་པའི་རྣམ་པར་རྟོག་པ་དེས། །དེ་ལྟ་དེ་ལྟར་དེ་ལ་སེམས་
གཞོལ་འགྱུར། །ཞེས་གསུངས་པ་ལྟར་ཡིན་པས། སངས་རྒྱས་ཀྱི་ཡོན་ཏན་
རྣམས་ཡང་དང་ཡང་དུ་བསམས་ན་ཡིད་ཆེས་ཇེ་ཆེ་དང་རྒྱུད་ཇེ་དག་ཏུ་་་་་
264



སོང་ནས་སངས་རྒྱས་ཀྱི་བྱིན་རླབས་འབྱུང་བར་འགྱུར་བས་དེ་ལ་ངེས་ཤེས་
རྙེད་པ་ཡིན་ཏེ། ཁྱད་པར་འཕགས་བསྟོད་ལས། བདག་ནི་སྟོན་པ་གཞན་
སྤངས་ནས། །ཁྱོད་ལ་སྐྱབས་སུ་མཆི་ལགས་ཀྱི། །དེ་ཅིའི་སླད་དུ་ཞེ་ན་ཁྱོད། །
སྐྱོན་མི་མངའ་ལ་ཡོན་ཏན་རྫོགས། །ཞེས་གསུངས། ཕྱི་རོལ་པའི་སློབ་དཔོན་
ཞིག་གིས་སྟོན་པ་བཅོམ་ལྡན་འདས་ཀྱི་ཡོན་ཏན་གསལ་བོར་མཐོང་སྟེ་་་་་་
བདག་ནི་ཕྱི་རོལ་པའི་སྟོན་པ་དང་བསྟན་པ་རྣམས་ཡོངས་སུ་སྤངས་ནས།
སྟོན་པ་བཅོམ་ལྡན་འདས་ཁྱོད་ཉིད་ལ་སྐྱབས་སུ་འགྲོ་བ་ཡིན་ལ། དེའི་རྒྱུ་
མཚན་ཅི་ཡིན་ཞེ་ན། སྟོན་པ་བཅོམ་ལྡན་འདས་ཁྱོད་ལ་སྐྱོན་མི་ལྡན་ཞིང་
ཡོན་ཏན་ཐམས་ཅད་ལྡན་པས་སོ། །ཞེས་པ་ལྟ་བུའི་གོ་བ་ཞིག་སྐྱེ་ཙ་ན་
ཕོངས་ན་གཉེན་དྲན། འཇིགས་ན་སྐྱབས་འཚོལ་བ་ཡིན་པས་ཁ་ཙམ་ཚིག་
ཙམ་མ་ཡིན་པར་སྙིང་ཐག་པའི་སྒོ་ནས་སྐྱབས་སུ་སོང་ནས་དེའི་བསླབ་བྱ་
སྟེ་སྐྱབས་འགྲོའི་བསླབ་བྱ་ལ་སྒྲུབ་པའི་བསླབ་བྱ། དགག་པའི་བསླབ་བྱ།
ཐུན་མོང་གི་བསླབ་བྱ། སོ་སོའི་བསླབ་བྱ་རྣམས་མ་ཉམས་པར་སློབ་དགོས་
ལ། དེ་ལྟར་བསླབས་ན་སྐྱབས་འགྲོའི་དོན་ལ་ཡེ ས་པ་རྙེད་དེ་ཅི་བྱས་ཐམས་
ཅད་སངས་རྒྱས་ཀྱི་ཆོས་བྱ་བ་ཞིག་ཏུ་འགྱུར་བ་ཡིན་མོད། དགེ་བཤེས་པོ་ཏོ་
བའི་ཞལ་ནས། འོ་སྐོལ་ཏེ་ང་ཚོ་ནང་བ་པའམ་སངས་རྒྱས་བཅོམ་ལྡན་
འདས་ཀྱི་རྗེས་འཇུག་པ་ཡིན་པར་ཁས་ལེན་པ་རྣམས་ཀྱང་སངས་རྒྱས་ཀྱི་་་་
མཁྱེན་པའི་ཡོན་ཏན་ལ་མོ་མ་རྣོ་ཤོས་ཤིག་གི་ཚོད་དུ་ཡང་མི་འཇོག་པར། །
མོ་བ་འགའ་ཤོས་ཤིག་གིས་ད་ལོ་ཁྱོད་ལ་ཉེན་ཁ་ཞིག་འབྱུང་བས་ཕྱག་་་་་་
265



འབུམ་ཕྲག་ལྔ་འཚལ་དགོས། མ་འཚལ་ན་ཚེ་ཐར་བ་དཀའ་ཞེས་བཤད་པ་
ལ། དེ་ཉིད་ཐེ་ཚོམ་མེད་པར་སྒྲུབ་གང་ཐུབ་བྱེད་ངེས་ཡིན་ལ། བཅོམ་ལྡན་
འདས་ཀྱིས་དགེ་བ་བཅུ་ཉམས་སུ་ལེན་དགོས། དེ་ཡང་དགེ་བ་བཅུ་ཉམས་
སུ་བླངས་ན་བདེ་འགྲོའི་གོ་འཕང་འཐོབ་ངེས་ཡིན། མི་དགེ་བ་བཅུ་སྤྱད་ན་
ངན་འགྲོར་སྐྱེ་ངེས་པ་ཡིན་ཞེས་གསུངས་ཡོད་ཀྱང་མི་བརྩི་བས་ན། སངས་
རྒྱས་ཀྱི་མཁྱེན་པའི་ཡོན་ཏན་དེ་མོ་བ་དགའ་ཙམ་ཞིག་གི་ཚོད་དུ་ཡང་མི་་་་་
བརྩི་བར་གསུངས་ལ། དེ་ཡང་སང་རྒྱས་ཀྱི་ཐུགས་རྒྱུད་ཀྱི་ཐུགས་རྗེ་སྟེ་སྙིང་
རྗེ་ལ་ཁྱིམ་མཚེས་ཀྱི་རྒན་མོ་ཁ་བྱང་མ་སྟེ་ཁ་མཁས་མའི་ཚོད་དུ་ཡང་མི་བརྩི་
བ་སྟེ། རྒན་མོ་ཁ་མཁས་དེས་ཁྱིམ་མཚེས་གཞན་ཞིག་ལ་མི་ག་གེ་མོ་ཞིག་
གིས་ ཁྱོད་ལ་སྡིག་དམོད་དེ་འདྲ་ཞིག་བྱེད་པས་ཁྱོད་རང་སྙིང་རྗེ་ཞེས་མིག་
ཆུ་ཐར་ཐོར་དང་བཅས་ཁ་ཡག་ཙམ་བ ཤད་པ་ལ། རྒན་མོ་དེ་བདག་ལ་ཤ་
ཚ་ཞིང་སྙིང་ཉེ་བས་དེ་ཉིད་མགྲོན་པོར་བོས་ཤིང་བཀའ་དྲིན་ཅན་དུ་བརྩི་
ལ། སངས་རྒྱས་ཀྱི་ཐུགས་རྗེ་ལ་རྒན་མོ་ཁ་ཡག་མའི་ཚོད་དུ་ཡང་མི་བརྩི་
བར་གསུངས་ཤིང་། དེ་ཡང་བྱིན་རླབས་ལ་བྱང་བའི་རྡོལ་བོན་པས་ཆུང་
ཞེས་པའི་བྱང་བ་ཞེས་པ་ནག་ཆུའི་ཕྱོགས་ལ་གོ་དགོས་ཏེ། ལྷ་ས་ནས་
བལྟས་ཚེ་ནག་ཆུའི་ཕྱོགས་དེ་བྱང་ཕྱོགས་སུ་གནས་པའི་ཕྱིར་དང༌། རྡོལ་
བོན་ཞེས་པ་བོན་པོ་ལ་རྡོལ་བོན། བསྒྱུར་བོན། འཁྱར་བོན་ཞེས་རིགས་
གསུམ་ཡོད་པའི་ནང་ཚན་གྱི་རྡོལ་བོན་ལ་གོ་དགོས་སོ། །དེ་ཡང་སངས་རྒྱས་
ཀྱི་བྱིན་རླབས་བྱང་བའི་རྡོལ་བོན་གྱིས་འདྲེ་འདུལ་བའི་ནུས་པ་ལས་ཀྱང་་་་་
266



ཆུང་བར་བརྩིས་ཏེ། རྡོལ་བོན་འདྲེ་འདུལ་བའི་ནུས་པ་ཆེ་ཤོས་ཙམ་གྱི་ཚོད་
དུ་ཡང་མི་བརྩི་བར་གསུངས་པ་སྟེ། ཅིག་གིས་བོན་པོ་ཞིག་རིམ་གྲོ་བསྒྲུབ་
པར་བོས་ནས་ཞུ་བ་ཆེན་པོ་སྟེ་རིམ་གྲོ་འགའ་ཞིག་བསྒྲུབ་དགོས་ཞེས་ཞུ་བ་
ནན་གྱིས་ཕུལ་ཡང་། རིམ་གྲོ་སྒྲུབ་མཁན་གྱིས་རྐུས་བྱེད་པར་དོགས་ནས་
ཕག་ཏུ་བུ་མོ་ཆུང་ངུ་ཞིག་ལ་སྲུང་དུ་བཅུག་པ་ལ། དེ་ཉིད་ཀྱིས་མ་རྐུས་པར་
རིམ་གྲོ་སྒྲུབ་བཞིན་འདུག་པ་ལ། དེར་བུ་མོ་ཆུང་ངུ་དེས་ཨ་པ་ཇོ་བོ་དེ་ཅང་
མི་རྐུ་བར་ཙེན་ནེ་སྟེ་ཙོག་གེར་ལྷོད་པོའི་ངང་བཞུགས་ཀྱིན་འདུག་ཟེར་བ་་་
ལྟར་སངས་རྒྱས་ལ་བློ་གཏད་དང་ཡིད་ཆེས་གཏན་ནས་མི་བྱེད་གསུངས་
སོ། །དེ་ཡང་མཚན་ཉིད་པ་ང་རྒྱལ་ཧ་ཅང་ཆེ་ཞིང་ཉམས་ལེན་ཅི་ཡང་མེད་
པ་ཞིག་གིས་ཀ་བ་ལི་སྟེ་ཞོག་ཀ་ལི་དང་ལྷམ་གཉིས་ལྷན་གཅིག་ཏུ་བསྡེབས་
ནས་བཞག་པ་དེ་ཉིད་ཅིག་གིས་མཐོང་སྟེ། དེ་ལྟར་འཇོག་མི་རུང་ཞེས་
བཤད་པས། ཁྱོད་ཀྱིས་དེ་མི་རུང་བ་ཇི་ལྟར་ཤེས་ཟེར་བ་ལ། དེ་ལྟར་མི་
རུང་བ་སངས་རྒྱས་ཀྱིས་གསུངས་ཡོད་ཅེས་བརྗོད་པས། སངས་རྒྱས་ཨ་བོ་
ལ་མ་གྲུབ་པ་སྟེ་སངས་རྒྱས་ཀྱིས་དེ་ལྟར་གསུངས་ཡོད་ཀྱང་ང་རང་ལ་སྐྱོན་
མེད་ཅེས་ཟེར་བ་ལྟར་སངས་རྒྱས་ལ་དད་པ་དང་ཡིད་ཆེས་མེད་ན་ཆོས་་་་་
དང་ཉམས་ལེན་ཅི་ཡང་མི་འོང་གསུངས་པ་ལྟར། ཐོག་མར་སངས་རྒྱས་
ཚད་མའི་སྐྱེས་བུ་ཡིན་པ་ལ་ཡིད་ཆེས་རྣལ་མ་ཞིག་སྐྱེ་ཙ་ན། སངས་རྒྱས་
ཀྱིས་གསུངས་པའི་བསྟན་པ་ལ་ཡིད་ཆེས་སྐྱེ་བར་འགྱུར་ལ། སངས་རྒྱས་ཀྱི་
བཀའ་སྡེ་སྣོད་ལས་ཇི་ལྟར་གསུངས་པ་བཞིན་དུ་ཉམས་སུ་བླངས་ཚེ། དེའི་
267



བྱིན་རླབས་ཀྱི་ནུས་མཐུས་སྐྱོབ་པ་འོང་པ་སྟེ་བྱིན་རླབས་འཇུག་ངེས་ཡིན་་་་་
གསུངས་པའོ། །
དེ་ལྟར་ཡིན་པས་སྔོན་དུ་སངས་རྒྱས་གྲུབ་དགོས་ཞེས་པ་སྟེ། དེ་ཡང་
ནང་བ་སངས་རྒྱས་པའི་གྲལ་དུ་འཇུག་པ་ལ་ཐོག་མར་སངས་རྒྱས་ལ་ཡིད་
ཆེས་ཀྱི་དད་པ་སྟེ་སྟོན་པ་བཅོམ་ལྡན་འདས་སྐྱོན་ཀུན་ཟད་དང་ཡོན་ཏན་་་
ཀུན་རྫོགས་ཀྱི་སྐྱབས་གནས་མཐར་ཐུག་ཡིན་པ་རང་གི་བློ་ངོར་ཡིད་ཆེས་་་་
རྣལ་མ་ཞིག་སྐྱེ་དགོས་ཤིང་། སངས་རྒྱས་ཀྱི་མཁྱེན་བརྩེ་ནུས་གསུམ་གྱི་ཡོན་
ཏན་ལ་ཡིད་ཆེས་དང་ལྡན་པ་ཞིག་དགོས་ལ། དེ་ཡང་དེ་འདྲའི་ཡོན་ཏན་
ཅན་གྱི་སངས་རྒྱས་ཡོད་པར་ཅིས་འགྲུབ་ཅེ་ན། འདི་ཉིད་སྒྲུབ་པར་བྱེད་པ་
ལ་ལུང་རིགས་གཉིས་ལས། དང་པོ་ལུང་གིས་གྲུབ་པར་སྟོན་པ་ལ། རྩ་བ་
ལས། བཤེས་པའི་སྤྲིངས་ཡིག་རྗེས་དྲན་སྐབས་སུ། །ཆོས་ཀུན་རྩ་བ་དད་པ་
ཡིན་ལ། །དེ་ཡང་སངས་རྒྱས་དྲན་ལ་རག་ལས། །སངས་རྒྱས་ཡོན་ཏན་རྣལ་
མར་དྲན་ན། །ཆོས་དང་དགེ་འདུན་དྲན་པ་རང་འབྱུང༌། །དེ་བས་ཡོན་ཏན་
བཅུ་རྫོགས་རྗེས་དྲན། །དེ་ཡིས་སངས་རྒྱས་ཡོན་ཏན་ཀུན་རྫོགས། །དེ་ཡིས་
དེ་གསུང་ཆོས་ཀྱང་གདོད་དྲན། །དང་པོར་ལས་འབྲས་དྲན་པས་སྡིག་
སྤོང་། །དེ་ནས་འཁོར་བ་དྲན་པས་ཐར་འདོད། །དེ་ནས་སེམས་ཅན་དྲན་
པས་མཆོག་འདོད། །དེ་ལྟའི་ཆོས་དྲན་ཆོས་རྗེས་དྲན་པས། །དེ་ལྟར་སློབ་
པའི་དགེ་འདུན་དྲོན་པས། །དེ་ལ་དགའ་བ་དགེ་དུན་རྗེས་དྲན། །གཏོང་
དང་ཚུལ་ཁྲིམས་རྒྱུ་འབྲས་རྗེས་དྲན། །ལྷ་ནི་འཕགས་ལྷ་དབང་བོར་དྲན་
268



པའོ། །ཞེས་གསུངས། དེ་ཡང་བཤེས་པའི་སྤྲིངས་ཡིག་ལས། རྒྱལ་བས་
སངས་རྒྱས་ཆོས་དང་དགེ་འདུན་དང་། །གཏོང་དང་ཚུལ་ཁྲིམས་ལྷ་རྗེས་
དྲན་དང་དྲུག །རབ་ཏུ་བཀའ་སྩལ་དེ་དག་སོ་སོ་ཡི། །ཡོན་ཏན་ཚོགས་ཀྱི་
རྗེས་སུ་དྲན་པར་བགྱི། །ཞེས་པ་འདི་ཉིད་གསུང་པའི་སྐབས་སུ། དགེ་
བཤེས་པོ་ཏོ་བའི་ཞལ་ནས། དཀར་པོའི་ཆོས་ཏེ་ནག་པོ་མི་དགེ་བའམ་སྡིག་
པའི་ལས་མ་ཡིན་པ་དཀར་བོ་དགེ་བའི་ལས་རྣམས་ཀྱི་རྩ་བ་དད་པ་ཡིན་ལ།
དད་པ་རྣམ་པ་གསུམ་སྟེ་དང་བའི་དད་པ། མངོན་འདོད་ཀྱི་དད་པ། ཡིད་
ཆེས་ཀྱི་དད་པ་གསུམ་ག་ཡང་། སངས་རྒྱས་ཀྱི་སྐུ་གསུང་ཐུགས་སམ་མཁྱེན་
བརྩེ་ནུས་གསུམ་གྱི་ཡོན་ཏན་དྲན་པ་ལ་རག་ལས་པ་ཡིན་ལ། ། འདི་ལྟར་
སངས་རྒྱས་ཀྱི་ཡོན་ཏན་ཏེ་སྐྱོན་ཀུན་ཟད་ཡོན་ཏན་ཀུན་རྫོགས་སུ་དྲན་ན་་་་་
དང་བའི་དད་པ་སྐྱེ་བར་འགྱུར་ལ། དེ་འདྲའི་དང་བའི་དད་པ་སྐྱེས་པ་ན་
རང་ལ་ཡང་དེ་འདྲའི་ཡོན་ཏན་འཐོབ་པར་འདོད་པའི་མངོན་འདོད་ཀྱི་་་་་
དད་པ་སྐྱེ་བར་འགྱུར་ཞིང༌། དེ་འདྲའི་ཡོན་ཏན་འཐོབ་པར་བྱེད་པའི་རྒྱུ་
སངས་རྒྱས་ཀྱིས་གསུངས་པའི་ཆོས་ལ་ཡིད་ཆེས་ཀྱི་དད་པ་ཡང་སྐྱེ་བར་་་་་་་
འགྱུར་བས། དད་པ་གསུམ་ག་རང་རྒྱུད་ལ་སྐྱེ་བ་དེ་སངས་རྒྱས་རྗེས་སུ་
སྒོམ་པ་ལ་རག་ལས་པ་ཡིན་ལ། དེ་ལྟར་སངས་རྒྱས་ཀྱི་ཡོན་ཏན་ལ་ཡིད་
ཆེས་བཅོས་མ་མ་ཡིན་པ་རྣལ་མ་ཞིག་སྐྱེས་ཚེ། ཆོས་དང་དགེ་འདུན་གྱི་
ཡོན་ཏན་དྲན་པ་ཡང་ངང་གིས་འབྱུང་ལ། དེ་ཡང་དེ་འདྲ་འབྱུང་བའི་ཚུལ་
ཅི་ཡིན་ཞེ་ན། སངས་རྒྱས་ཀྱི་ཡོན་ཏན་དེ་རྒྱུ་མེད་ལས་སྐྱེས་པ་མ་ཡིན་པར་
269



རྒྱུ་ངེས་ཅན་ལ་བརྟེན་ནས་བྱུང་བ་ཡིན་ལ། རྒྱུ་ཡང་ཆོས་ལས་བྱུང་བ་སྟེ།
དང་པོ་ཐུགས་བསྐྱེད། བར་དུ་ཚོགས་བསགས་ནས་མཐར་མངོན་པར་
རྫོགས་པར་སངས་རྒྱས་པ་ཡིན་པས་སྟོན་པ་བཅོམ་ལྡན་འདས་ཁོང་གི་་་་་་
ཐུགས་རྒྱུད་ཀྱི་མཁྱེན་བརྩེ་ནུས་གསུམ་གྱི་ཡོན་ཏན་ཐམས་ཅད་ཆོས་ལས་་་་
བྱུང་བར་གསུངས་པ་ཡིན་ནོ། །ཆོས་ལས་བྱུང་བ་དེ་རྒྱུ་བྱས་ནས་ཆོས་དྲན་
པ་འབྱུང་ཞིང་། ་. ཆོས་དེ་ཡང་ཆོས་སྒྲུབ་མཁན་ཞིག་གིས་བསྒྲུབས་ནས་
འབྱུང་དགོས་པས་ཆོས་དེ་སྒྲུབ་མཁན་གྱི་དགེ་འདུན་གྱི་ཡོན་ཏན་དྲན་པ་་་་
འབྱུང་ངོ༌། །དེ་ཡང་དཀོན་མཆོག་གསུམ་ལ་ངོ་བོ་ཐ་དད་མེད་དེ། དཔེར་
ན། བདག་ཅག་གི་སྟོན་པ་བཅོམ་ལྡན་འདས་ཁོང་ཉིད་སངས་རྒྱས་ཡིན་ལ།
ཁོང་གི་ཐུགས་རྒྱུད་ཀྱི་ཡོན་ཏན་དེ་ཆོས་ཡིན། སྟོན་པ་ཁོང་ཉིད་དགེ་འདུན་
ཡིན་པས་སངས་རྒྱས་དཀོན་མཆོག ཆོས་དཀོན་མཆོག དགེ་འདུན་དཀོན་
མཆོག་ཀྱང་ཡིན་ནོ། །དེ་ཡང་སྟོན་པ་བཅོམ་ལྡན་འདས་སངས་རྒྱས་དཀོན་
མཆོག་ཡིན་ཏེ། སྤངས་རྟོགས་མཐར་ཕྱིན་པའི་ཕྱིར། སྟོན་པའི་ཐུགས་རྒྱུད་
ཀྱི་མཁྱེན་བརྩེ་ནུས་གསུམ་གྱི་ཡོན་ཏན་ཆོས་དཀོན་མཆོག་ཡིན་ཏེ། དེར་
ཆོས་དཀོན་མཆོག་གི་མཚན་ཉིད་ཚང་བའི་ཕྱིར་ཏེ། བསམ་དུ་མེད་པ་ལ་
སོགས་པའི་ཡོན་ཏན་བརྒྱད་ཀ་དང་ལྡན་པའི་ཕྱིར། དགེ་འདུན་དཀོན་
མཆོག་ཡིན་ཏེ། འཕགས་པའི་གང་ཟག་ཡིན་པའི་ཕྱིར་རོ། །དེ་ལྟར་སངས་
རྒྱས་ལ་ཡིད་ཆེས་རྣལ་མ་གྲུབ་ན། སངས་རྒྱས་ཀྱིས་གསུངས་པའི་ཆོས་དེ་
སངས་རྒྱས་ཀྱིས་གསུངས་པའི་འཕྲིན་ལས་ཀྱི་ཡོན་ཏན་ཡིན་པ་ཡང་དྲན་་་་་
27 0



ཞིང་རྟོགས་པར་འགྱུར་ལ། དེ་སྒྲུབ་པར་བྱེད་པའི་དགེ་འདུན་སངས་རྒྱས་
ཀྱི་རྒྱུ་ཡི་ཡོན་ཏན་ཡིན་པ་ཡང་དྲན་ཞིང་རྟོགས་པར་འགྱུར་བས། ཐོག་མར་
སངས་རྒྱས་ལ་ཡིད་ཆེས་ཀྱི་དད་པ་སྐྱེས་པ་གལ་ཆེའོ། །དེ་ཡང་སངས་རྒྱས་
ལ་ཡིད་ཆེས་སྐྱེ་དགོས་ན་སངས་རྒྱས་ཀྱི་ཡོན་ཏན་དྲན་དགོས་པས། དེ་སྒོམ་
པ་ལ་ཐུན་མོང་གི་ཡོན་ཏན་གྱི་དབང་དུ་བྱས་པ་བཅུ་དྲན་པར་བྱ་བ་ནི།
ཐུན་མོང་དང་ཐུན་མོང་མ་ཡིན་པའི་ཡོན་ཏན་གཉིས་སུ་ཕྱེ་བའི་ཐུན་མོང་
གི་ཡོན་ཏན་བཅུ་དྲན་པར་བྱ་བ་སྟེ། དཀོན་མཆོག་རྗེས་དྲན་གྱི་མདོ་ལས།
འདི་ལྟར་བཅོམ་ལྡན་འདས་དེ་ནི་ཞེས་པ་ནས། ལྷ་དང་མི་རྣམས་ཀྱི་སྟོན་
པ་སངས་རྒྱས་བཅོམ་ལྡན་འདས་ཞེས་བྱ་བའི་བར་ཏེ། འདི་ལྟར་བཅོམ་
ལྡན་འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
སངས་རྒྱས་རིག་པ་དང་ཞབས་སུ་ལྡན་པ། བདེ་བར་གཤེགས་པ། འཇིག་
རྟེན་མཁྱེན་པ། སྐྱེས་བུ་འདུལ་བའི་ཁ་ལོ་སྒྱུར་བ། བླ་ན་མེད་པ། ལྷ་དང་
མི་རྣམས་ཀྱི་སྟོན་པ་སངས་རྒྱས་བཅོམ་ལྡན་འདས་སོ་ཞེས་པའི་བར་ཡོན་་་་་
ཏན་བཅུ་བསྟན་ཡོད་ཅིང་། དེ་ལ་བཅུར་བྱེད་ལུགས་ནི་སློབ་དཔོན་ཐོགས་
མེད་ཀྱིས་འགྲེལ་བ་མཛད་པ་དེ་ཡིན་ལ། འདིར་འགྲེལ་བ་མདོར་བསྡུས་
ཤིག་མཛད་པ་ལ། ཆོས་རྣམས་ཀྱི་གནས་ལུགས་མཐར་ཐུག་ཕྱིན་ཅི་མ་ལོག་
པར་གསུངས་པ་སྟེ་མ་འཆུག་མ་ནོར་བར་སྟོན་པས་ན་དེ་བཞིན་གཤེགས་པ་
ཞེས་དང༌། དེ་ཡང་མཆོད་པར་འོས་པ་ཞེས་པ་སྐད་དོད་སྟེང་ནས་གསུང་
པ་ཡིན་ལ། སྐད་དོད་ནི། ཨརྙན་ཞེས་པ་སྟེ་མཆོད་འོས་དང་དགྲ་བཅོམ་པ་
271



ཞེས་འདམ་ངར་བསྒྱུར་པ་ལས་དགྲ་བཅོམ་པ་ཞེས་པའི་དགྲ་ནི། ་ ཉོན་
མོངས་པ་དང་ཤེས་བྱའི་སྒྲིབ་པ་གཉིས་ཡིན་ལ། དགྲ་དེ་གཉིས་ས་བོན་བག་
ཆགས་དང་བཅས་པ་མ་ལུས་པར་བཅོམ་ཞིང་སྤངས་པས་དགྲ་བཅོམ་པ་་་་་
ཞེས་བྱ་ཞིང་། དེ་ཡང་ཆོས་རྣམས་ཇི་ལྟ་བ་བཞིན་དུ་ཐུགས་སུ་ཆུད་པ་སྟེ་ཇི་
ལྟ་བ་དང་ཇི་སྙེད་པས་བསྡུས་པའི་ཆོས་ཐམས་ཅད་མངོན་སུམ་དུ་མ་ལུས་་་་
པར་ཡོངས་སུ་རྫོགས་པར་རྟོགས་པས་ན། ཡང་དག་པར་རྫོགས་པའི་
སངས་རྒྱས་ཞེས་དང་། དེ་ཡང་རིག་པ་གསུམ་དང་མདོ་ལས་གསུངས་
པའི་ལྷག་མཐོང་ཞི་གནས་གཉིས་ཀའི་ཕྱོགས་དང་ལྡན་པས་ན་རིག་པ་དང་
ཞབས་སུ་ལྡན་པ་ཞེས་དང༌། དེ་ཡང་མཆོག་ཏུ་ཁྱད་པར་དུ་གཤེགས་པ་
དང༌། མི་ལྡོག་པར་གཤེགས་པ་ཞེས་པའི་གཤེགས་པ་ནི། ཕེབས་པའི་དོན་
ཏེ་ས་བཅུ་གཅིག་པ་ཀུན་ཏུ་འོད་ཀྱི་སར་ཕེབས་པའམ་སངས་རྒྱས་ཀྱི་སར་་་་
ཕེབས་པ་དང༌། སྒོམ་ལམ་ཕྱིར་མི་ལྡོག་པ་སྟེ་ཕྱིར་ཐེག་དམན་གྱི་ལམ་དུ་མི་
འཁོར་ཞིང་མི་ལྡོག་པས་ན་བདེ་བར་གཤེགས་པ་ཞེས་དང་། དེ་ཡང་འཇིག་
རྟེན་གྱི་ཁམས་ཀུན་ནས་ཉོན་མོངས་པ་དང་རྣམ་པར་བྱང་བའི་རྣམ་པ་་་་་་
ཐམས་ཅད་མཁྱེན་པ་ཞེས་པ། འཇིག་རྟེན་ཁམས་འདིའི་སེམས་ཅན་རྣམས།
ཀུན་ནས་ཉོན་མོངས་པ་དང་རྣམ་པར་བྱང་བའི་ཕྱོགས་གཉིས་ལས་གང་དུ་
གནས་པའི་རྣམ་པ་ཐམས་ཅད་མཁྱེན་པས་ན་འཇིག་རྟེན་མཁྱེན་པ་ཞེས་་་་་
དང༌། འདིར་ཀུན་ནས་ཉོན་མོངས་པ་ཞེས་པ་བདེན་བཞི་ལས་སྡུག་བསྔལ་
བདེན་པ་དང་ཀུན་འབྱུང་བདེན་པ་སྟེ་སྡུག་ཀུན་གཉིས་དང་། རྣམ་པར་
272



བྱང་བ་ཞེས་པ་འགོག་འདེན་དང་ལམ་བདེན་གཉིས་སྟོན་པ་ཡིན་ལ། དེ་
ཡང་ཀུན་ནས་ཉོན་མོངས་པ་ཞེས་པ་སྤང་བྱའི་ཕྱོགས་དང་། རྣམ་པར་བྱང་
བ་ཞེས་པ་སྤོང་བྱེད་དང་སྤྱོང་བྱེད་ཀྱི་ལམ་ལ་བརྟེན་ནས་སྤངས་པའི་འབྲས་
བུའི་ཕྱོགས་བསྟན་པ་ཡིན་ནོ། །དེ་ཡང་སེམས་ཅན་འདུལ་བའི་དམ་པ་
མཁྱེན་པ་དང་འཇིག་རྟེན་དུ་སྐྱེས་བུ་འདུལ་བ་གཅིག་པུ་བྱུང་བ་ཞེས་པ། མ་
དག་པའི་སེམས་ཅན་འདུལ་བའི་ཐབས་དམ་པ་སྟེ་ཐབས་ཡང་དག་པ་་་་་་
མ ཁྱེན་པའི་གང་ཟག་གཅིག་ཁོ་ན་བྱུང་ནས་སེམས་ཅན་འདུལ་བར་བྱེད་པ་
སྟེ། གླིང་གཅིག་ལ་འཁོར་ལོས་སྒྱུར་བའི་རྒྱལ་བོ་གཉིས་དུས་མཉམ་དུ་
འབྱུང་མི་སྲིད་པ་དེ་བཞིན་དུ་བསྟན་པ་གཅིག་ལ་སྟོན་པ་གཉིས་འབྱུང་མི་་་
སྲིད་པས། སྐྱེས་བུ་འདུལ་བ་གཅིག་པུ་བྱུང་ནས་སེམས་ཅན་འདུལ་བར་བྱེད་
པས་ན། སྐྱེས་བུ་འདུལ་བའི་ཁ་ལོ་སྒྱུར་བ་བླ་ན་མེད་པ་ཞེས་དང་། དེ་ཡང་
ཡོན་ཏན་ཐམས་ཅད་དང་ལྡན་ཞིང་གཙོ་བོར་གྱུར་པ་ཞེས་པ། སྐུ་གསུང་
ཐུགས་སམ་མཁྱེན་བརྩེ་ནུས་གསུམ་གྱི་ཡོན་ཏན་ཐམས་ཅད་དང་ལྡན་ཞིང་
ལྷ་མི་ཀུན་གྱི་གཙོ་བོར་གྱུར་པས་ན་ལྷ་དང་མི་རྣམས་ཀྱི་སྟོན་པ་ཞེས་དང་། །
དེ་ཡང་དོན་དང་ལྡན་པ་སྟེ་བདག་མེད་རྟོགས་པའི་ལྟ་བ་སོགས་ཡང་དག་་་་
པའི་དོན་དང་། དོན་དང་མི་ལྡན་པ་སྟེ་བདེན་འཛིན་དང་རང་གཅེས་
འཛིན་སོགས་ཕྱིན་ཅི་ལོག་རྣམས་དང་། དེ་གཉིས་གང་ཡང་མ་ཡིན་པ་ཀ་
བ་དང་བུམ་པ་ལྟ་བུ་ལ་སོགས་པའི་ཆོས་མཐའ་དག་རྣམ་པ་ཐམས་ཅད་་་་་
མངོན་པར་རྫོགས་པར་ཐུགས་སུ་ཆུད་པས་ན་སངས་རྒྱས་ཞེས་དང༌། དེ་
273



ཡང་བདུད་དཔུང་དང་བཅས་པ་སྟེ་ཉོན་མོངས་པའི་བདུད་གཙོ་བོ་བདག་
ལྟ་མ་རིག་པ་དང་བཅས་པ་མ་ལུས་པར་སྤངས་ཤིང་བཅོམ་པས་ན། བཅོམ་
ལྡན་འདས་ཞེས་བྱའོ་ཞེས་འཕགས་པ་ཐོགས་མེད་ཀྱིས་མཛད་པའི་བྱང་་་་་་
སའི་ལེའུ་ལས་གསུངས་སོ་ཞེས་པའོ། །སོགས་ཁོངས་སུ་ཐུན་མོང་མ་ཡིན་
པའི་ཡོན་ཏན། དེ་བཞིན་གཤེགས་པ་དེ་ནི་བསོད་ནམས་དག་གི་རྒྱུ་མཐུན་
པ། ཞེས་པ་ལ་སོགས་པ་རྣམས་དྲན་པར་བྱ་སྟེ་ཞེས་པ་ལས། བསོད་ནམས་
དག་གི་རྒྱུ་མཐུན་པ་ཞེས་པའི་སོགས་ཁོངས་ལས། རྒྱུ་བསོད་ནམས་ཀྱི་
ཚོགས་དང་ཡེ་ཤེས་ཀྱི་ཚོགས་གཉིས་གསོག་པ་དང༌། ཚོགས་དེ་གཉིས་
བསགས་ནས་རྫོགས་པའི་འབྲས་བུར་སངས་རྒྱས་ཀྱི་སྐུ་གསུང་ཐུགས་ཀྱི་་་་་
ཡོན་ཏན་ནམ་མཁྱེན་བརྩེ་ནུས་གསུམ་གྱི་ཡོན་ཏན་ཐམས་ཅད་གྲུབ་པས།
སངས་རྒྱས་ཀྱི་རྒྱུ་འབྲས་ཀྱི་ཡོན་ཏན་ཐམས་ཅད་རྫོགས་པ་ལྟ་བུར་བསྟན་པ་
ཡིན་པས། སངས་རྒྱས་ཀྱི་ཡོན་ཏན་དེ་དག་ལ་ཡིད་ཆེས་པའི་སྒོ་ནས་ཡོན་
ཏན་དེ་རྣམས་དང་ལྡན་པའི་སངས་རྒྱས་གྲུབ་ཙ་ན། ཆོས་དང་དགེ་འདུན་
གྱི་ཡོན་ཏན་དྲན་པ་ཡང་ཤུགས་ལ་འབྱུང་བ་ནི། ཡོན་ཏན་ཅན་གྱི་སངས་
རྒྱས་དེས་གསུངས་པའི་ཆོས་དྲན་པ་ཞིག་ཀྱང་གདོད་ཅེས་པ་སྟེ་ད་གཟོད་་་་
འོང་བ་ཡིན་ལ། འོ་ན་སངས་རྒྱས་དེས་གསུངས་པའི་ཆོས་དེ་གང་ཡིན་ཞེ་
ན། འདི་ལྟར་ཚེ་འདིར་མི་སྡོད་པ་སྟེ་ཚེ་འདི་ལ་མ་ཤི་བར་གཏན་དུ་སྡོད་པ་
ཞིག་མི་སྲིད་པར་འཆི་ངེས་པ་ཤེས་ནས། ་འཆི་ཙ་ན་སྟེ་ཤི་བའི་རྗེས་སུ།
ལས་ཁོ་ན་རྗེས་སུ་འབྲང་བ་མ་གཏོགས་གཞན་གང་ཡང་རྗེས་སུ་འབྲང་་་་་་
274



མཁན་མེད་པས། ཚེ་འདི་ལ་ལས་མི་དགེ་བ་བསགས་ཚེ་དེའི་འབྲས་བུ་སྡུག་
བསྔལ་འབྱུང་ངེས་པ་དེ་དྲན་ཞིང་དེ་ལ་ཡིད་ཆེས་ནས་སྡིག་པ་མི་དགེ་བ་་་་་
སྲོག་གི་ཕྱིར་ཡང་མི་བྱེད་པར་སྤོང་བ་དེ་སྐྱེས་བུ་ཆུང་ངུའི་ཆོས་ཡིན་ཞེས་་་་་
གསུངས་ལ། དེ་ལྟར་དུ་སྡིག་པ་དང་མི་དགེ་བའི་ལས་སྲོག་གི་ཕྱིར་ཡང་མི་
བྱེད་པར་སྤོང་ཐུབ་པ་བྱུང་ན་སྐྱེས་བུ་ཆུང་ངུའི་རྟོགས་པ་རྒྱུད་ལ་སྐྱེས་པ་་་་
ཡིན་ལ། དེ་འདྲ་རྒྱུད་ལ་སྐྱེ་བ་ཧ་ཅང་དཀའ་སྟེ། ་་རང་ཅག་ལ་མཚོན་ན་
སྲོག་གི་ཕྱིར་ཡང་མི་དགེ་བའི་ལས་སྤོང་བ་ལྟ་ཞོག མིང་ཙམ་དང་རྙེད་
བཀུར་ཙམ་གྱི་ཆེད་དུའང་མི་དགེ་བའི་ལས་སྤོང་དཀའ་བའི་ཚོད་དུ་གནས་
པས་གཞན་སྨོས་ཅི་དགོས། རང་ཅག་རེ་རྒྱུ་ནི་ཐེག་པ་ཆེན་པོའི་ཆོས་ཡིན་
ལ། དེ་ལས་ཀྱང་ཉེ་ལམ་རྡོ་རྗེ་ཐེག་པ་ལ་རེ་བ་ཡོད་མོད་ཀྱི། དོན་དངོས་
སམ་ལག་ལེན་གྱི་ཁྲོད་དུ་སྐྱེས་བུ་ཆུང་ངུའི་རྟོགས་པོ་ཙམ་ཡང་རང་རྒྱུད་ལ་
སྐྱེ་དཀའ་བའི་ཚོད་དུ་གནས་ན། ཐེག་པ་ཆེན་པོའི་ཆོས་དེ་ཇི་ལྟར་འོང་།
དེ་བས་ཐོག་མར་མི་དགེ་བ་དང་སྡིག་པའི་ལས་སྤོང་བར་བྱེད་པའི་སྐྱེས་བུ་
ཆུང་ངུའི་ཆོས་རང་རྒྱུད་དུ་སྐྱེ་བ་ལ་འབད་དགོས་སོ། །དེ་ལྟར་རྒྱུ་ལོག་ཙ་ན་
ཞེས་པ་སྟེ། སྡུག་བསྔལ་གྱི་རྒྱུ་སྡིག་པ་མི་དགེ་བའི་ལས་ཡོངས་སུ་སྤངས་པ་
ན་དེའི་འབྲས་བུ་ལྡོག་འགྲོ་བ་ཆོས་ཉིད་ཡིན་ཏེ། ས་བོན་མ་བཏབ་ན་མྱུ་གུ་
མི་སྐྱེ་བ་ཐག་གིས་ཆོད་པ་བཞིན་ནོ། །དེ་ལྟར་སྡུག་བསྔལ་གྱི་རྒྱུ་དེ་སྤངས་
པས། མཐོ་རིས་ཀྱི་ལྷའི་སྐྱེ་བ་དང་མིའི་སྐྱེ་བ་ཞིག་འཐོབ་པ་ལ་ཐེ་ཚོམ་མེད་
མོད། ལྷ་དང་མིའི་སྐྱེ་བ་ཐོབ་པས་གནས་སྐབས་ཙམ་མ་གཏོགས་གཏན་གྱི་
275



བདེ་བ་ཐོབ་པ་ལ་གོ་མི་ཆོད་དོ། །ཁམས་གསུམ་འཁོར་བ་གང་དུ་སྐྱེས་ཀྱང་
ལས་ཉོན་གྱི་དབང་གིས་སྐྱེས་པ་ཡིན་པས་སྡུག་བསྔལ་ལས་བདེ་བ་སྐད་ཅིག་
ཀྱང་མེད་པར་གསུངས་ལ། དེ་ཡང་བདེ་བ་སྐད་ཅིག་ཀྱང་མེད་ཟེར་ན། འོ་
ན་ད་ལྟ་ང་ཚོ་བདེ་ཞིང་སྐྱིད་པའི་ངང་གནས་པ་འདི་ཉིད་བདེ་བ་མིན་ནམ་
ཞེ་ན། རང་ཅག་གིས་ད་ལྟ་མྱོང་བཞིན་པའི་བདེ་བ་དེ་སྡུག་བསྔལ་ལ་བདེ་
བར་འདུ་ཤེས་པ་མ་གཏོགས་བདེ་བ་རང་མཚན་པ་མ་ཡིན་པར། འགྱུར་
བའི་སྡུག་བསྔལ་ཡིན་ནོ། །དེ་ཡང་འཁོར་བའི་སྡུག་བསྔལ་རྣམས་བསྡུས་ཚེ་
སྡུག་བསྔལ་གྱི་སྡུག་བསྔལ་དང་། འགྱུར་བའི་སྡུག་བསྔལ། ཁྱབ་པ་འདུ་བྱེད་
ཀྱི་སྡུག་བསྔལ་བཅས་སྡུག་བསྔལ་གསུམ་དུ་འདུས་ལ། དེ་ཡང་སྡུག་བསྔལ་
གྱི་སྡུག་བསྔལ་ཞེས་པ། སྡུག་བསྔལ་གྱི་སྟེང་དུ་སྡུག་བསྔལ་ཞེས་པའི་དོན་མ་
ཡིན་པར། སྡུག་བསྔལ་ཡིན་པར་གྱུར་པའི་སྡུག་བསྔལ་ཞེས་པའི་དོན་ཏེ། ད་
ལྟ་ང་ཚོ་ལ་ཡོངས་སུ་གྲགས་པའི་སྡུག་བསྔལ་དེའོ། །དེ་ཡང་འགྱུར་བའི་སྡུག་
བསྔལ་ཞེས་པ་འཁོར་བའི་བདེ་བ་ལ་སྟོན་པ་ཡིན་ཏེ། འཁོར་བའི་བདེ་བ་
དེའི་ངོ་བོ་མི་བརྟན་པར་སྐད་ཅིག་སྐད་ཅིག་ལ་འགྱུར་བ། དཔེར་ན།
འབོལ་གདན་སྟེང་དུ་བསྡད་ན་ཐོག་མར་བདེ་བའི་སྣང་བ་སྐྱེ་ཡང་། འདུག་
ཡུན་རིངས་ན་སྡུག་བསྔལ་གྱི་སྣང་བ་འབྱུང་། དེ་ནས་ཡར་ལངས་ཏེ་ཕར་
ཡུན་རིངས་ན་ཡང་སྡུག་བསྔལ་གྱི་སྣང་བ་སྟེར་བ་བཞིན་དུ་བདེ་བའི་ངོ་བོ་
མི་བརྟན་པར་སྐད་ཅིག་སྐད་ཅིག་ཏུ་འགྱུར་འགྲོ་བས་ན། འགྱུར་བའི་སྡུག་
276



བསྔལ་ཞེས་བརྗོད་ལ། དེ་ལྟར་ང་ཚོས་མྱོང་བཞིན་པའི་བདེ་བའམ་འཁོར་
བའི་བདེ་བ་ཐམས་ཅད་སྡུག་བསྔལ་གྱི་རང་བཞིན་ལས། ངོ་བོ་ཉིད་ཀྱི་བདེ་
བའམ་བདེ་བ་རང་མཚན་པ་མ་ཡིན་ལ། དེ་ཡང་བདེ་བ་རང་མཚན་པའམ་
ངོ་བོ་ཉིད་ཀྱི་བདེ་བ་ཡིན་ན། འབོལ་གདན་སྟེང་དུ་བསྡད་པའི་བདེ་བ་
དེའི་ངོ་བོ་ནམ་ཡང་མི་འགྱུར་བ་སྟེ། དུས་ཡུན་ཇི་འདྲ་ཞིག་བསྡད་ཀྱང་ཇེ་
བདེར་འགྲོ་བ་ལས་སྡུག་བསྔལ་གཏན་ནས་མི་སྐྱེད་པ་ཞིག་དགོས་ཀྱང་། དེ་
འདྲ་མ་ཡིན་པ་ལྟར་འཁོར་བའི་བདེ་བ་ཡང་དེ་ལྟ་བུ་ལས་མ་འདས་སོ། །དེ་
བས་འཁོར་བའི་བདེ་བ་དང་སྲིད་པའི་ཕུན་ཚོགས་ལ་སྐྱོ་བ་བསྒོམ་དགོས་ཏེ།
བྱང་ཆུབ་ལམ་རིམ་ཆེན་མོ་ལས། སྲིད་པ་མཐའ་དག་ལ་སྐྱོ་བ་བསྐྱེད་པར་
བྱ་སྟེ། སྲིད་པའི་ཕུན་ཚོགས་ཀྱི་མཐའ་རྒུད་པས་བསྡུས་པའི་ཕྱིར་རོ་ཞེས་
གསུངས་པ་བཞིན་འཁོར་ལོས་སྒྱུར་བའི་རྒྱལ་བོ་ལྟ་བུའི་ཕུན་ཚོགས་ཐོབ་ན་
ཡང་མཐར་རྒུད་པས་བསྡུས་པ་ལས་མ་འདས་པའི་ཕྱིར་ན། ཁམས་གསུམ་
འཁོར་བ་གང་དུ་སྐྱེས་ཀྱང་སྡུག་བསྔལ་མ་གཏོགས་བདེ་བ་སྐད་ཅིག་ཀྱང་་་་
མེད་པར་གསུངས་ལ། འོ་ན་དེ་འདྲའི་སྡུག་བསྔལ་དེ་གང་གིས་བསྐྱེད་པ་
ཡིན་ཞེ་ན། རྒྱུ་ཀུན་འབྱུང་གིས་བསྐྱེད་པ་ཡིན་ལ། ཀུན་འབྱུང་དེ་ལ་ཡང་
ལས་ཀྱི་ཀུན་འབྱུང་དང་ཉོན་མོངས་པའི་ཀུན་འབྱུང་གཉིས་ཡོད་པ་ལས་་་་་
གཙོ་བོ་ཉོན་མོངས་པའི་ཀུན་འབྱུང་ཡིན་ཏེ། ཉོན་མོངས་པའི་ཀུན་འབྱུང་
གི་དབང་གིས་ལས་ཀྱི་ཀུན་འབྱུང་བསྐྱེད་ལ། ལས་ཀྱི་ཀུན་འབྱུང་དེའི་
དབང་གིས་སྡུག་བསྔལ་བསྐྱེད་པ་ཡིན་པས། ཀུན་འབྱུང་གིས་བསྐྱེད་པ་
༡77



ཡིན་པར་དྲན་ཞིང་དེ་ལ་ཡིད་ཆེས་ནས་སྡུག་བསྔལ་གྱི་རྒྱུ་དང་བཅས་པ་དེ་
དང་བྲལ་བ་ལ་ཐར་བ་ཞེས་བྱ་ཞིང༌། དེ་འདྲའི་ཐར་བ་འཐོབ་པར་འདོད་
པའི་བསམ་པ་ལ་ངེས་འབྱུང་ཞེས་བྱ་སྟེ། ལམ་ཀྱི་གཙོ་བོ་རྣམ་གསུམ་ལས།
དེ་ལྟར་གོམས་པས་འཁོར་པའི་ཕུན་ཚོགས་ལ། །ཡིད་སྨོན་སྐད་ཅིག་ཙམ་
ཡང་མི་སྐྱེ་ཞིང་། །ཉིན་མཚན་ཀུན་ཏུ་ཐར་བ་དོན་གཉེར་བློ། །བྱུང་ན་དེ་ཚེ་
ངེས་འབྱུང་སྐྱེས་པ་ལགས། །ཞེས་གསུངས་པ་བཞིན་ངེས་འབྱུང་གི་བསམ་
པས་ཟིན་ཏེ་ལམ་བསླབ་པ་གསུམ་ལ་སློབ་པར་བྱེད་པ་སྐྱེས་བུ་འབྲིང་གི་་་་་་
ཆོས་དང་། དེ་ནས་རང་ཉིད་སྡུག་བསྔལ་རྒྱུ་དང་བཅས་པས་མནར་བའི་
ངང་ཚུལ་འདི་ལ་དཔགས་ནས་རང་གི་དྲིན་ཅན་གྱི་མར་གྱུར་པའི་སེམས་་་་་
ཅན་ཐམས་ཅད་སྡུག་བསྔལ་གྱིས་ཉམ་ཐག་པ་ལ་མི་བཟོད་པའི་སྙིང་རྗེ་ཆེན་
པོའི་ཚན་གྱིས་ཕུལ་པ་སྟེ་ཤུགས་ཀྱིས་ཕུལ་ནས། བླ་ན་མེད་པའི་བྱང་ཆུབ་
ཆེན་པོ་སྟེ་རྫོགས་པའི་བྱང་ཆུབ་འཐོབ་པར་འདོད་པས། སྨོན་པ་སེམས་
བསྐྱེད་དང་འཇུག་པ་སེམས་བསྐྱེད་གཉིས་རིམ་པ་བཞིན་དུ་བསྐྱེད་ནས་་་་་
དེའི་བསླབ་བྱ་སྟེ་བྱང་ཆུབ་སེམས་དཔའི་བསླབ་བྱ་རྩ་ལྟུང་བཅོ་བརྒྱད་དང་
ཉེས་བྱས་ཞེ་དྲུག་ལ་སོགས་པའི་སྡོམ་པ་སྲུང་བ་དང༌། ཕར་ཕྱིན་དྲུག་གི་
ཉམས་ལེན་ལ་སློབ་པར་བྱེད་པ་སྐྱེས་བུ་མཆོག་གི་ཆོས་ཏེ་སྐྱེས་བུ་ཆེན་པོའི་
ཆོས་རྣམས་རིམ་གྱིས་དྲན་པ་ནི་ཆོས་རྗེས་སུ་དྲན་པ་ཞེས་བྱའོ། །དེ་ལྟ་བུའི་
ཆོས་དྲན་ནས་ཆོས་ཀྱི་རྗེས་སུ་སློབ་པར་བྱེད་པ་དགེ་འདུན་ཡིན་པར་དྲན་་་་
ནས་དགེ་འདུན་གྱི་ཡོན་ཏན་ལ་དད་ཅིང་དགའ་བ་ནི་དགེ་འདུན་རྗེས་སུ་་་
278



དྲན་པ་ཞེས་བྱའོ། །ཡང་ན་དཀོན་མཆོག་རྗེས་དྲན་གྱི་མདོ་ལས་ཆོས་ཀྱི་ཡོན་
ཏན། དོན་བཟང་བོ། ཚིག་འབྲུ་བཟང་བོ། མ་འདྲེས་པ། ཡོངས་སུ་དག་པ།
ཡོངས་སུ་བྱང་བའོ། །དེ་ཁོ་ན་ལྟར་སློབ་པའི་དགེ་འདུན་ནི་ལེགས་པར་
ཞུགས་པ། དྲང་པོར་ཞུགས་པ། མཐུན་པར་ཞུགས་པའོ། །དེ་ལྟར་དཀོན་
མཆོག་གསུམ་རྗེས་སུ་དྲན་པ་ནི། རྟེན་ཀྱི་རྣམ་པ་སྟེ་དཀོན་མཆོག་གསུམ་ལ་
དད་པའི་དད་པ་བརྟན་པོའི་རྟེན་གཞིའམ་སྐྱེས་བུ་གསུམ་གའི་ལམ་གྱི་རྟེན་
གཞི་ཡིན་པས། རྟེན་གྱི་རྣམ་པའོ་ཞེས་བརྗོད་པ་ཡིན་ནོ། །དེ་ནས་སྦྱིན་པ་
གཏོང་བ་དང་ཚུལ་ཁྲིམས་རྗེས་སུ་དྲན་པ་ནི། གཞིའི་རྣམ་པ་སྟེ། དེ་ཡང་
གཏོང་བ་གཤའ་མ་སྟེ་སྦྱིན་པ་གཏོང་བ་དངོས་ནི། དངོས་པོ་གང་ལ་
ཡང་མ་ཆགས་པ་སྟེ་གསེར་དངུལ་དང་། ཐ་ན་རང་གི་གཉེན་ཉེ་དུ་དང་།
ལུས་སྲོག་ལ་སོགས་པ་ལ་མ་ཆགས་པ་ཅིག་ལ་ཚུལ་ཁྲིམས་རྣམ་པར་དག་པ་
གཤའ་མ་ཞིག་གཟོད་འོང་བར་གསུངས་ལ། དེ་ཡང་སྦྱིན་པ་གཏོང་བ་ལ་
དངོས་སུ་སྦྱིན་པར་བྱེད་པའི་དངོས་པོ་ཡོད་མེད་ལ་ལྟོས་པ་མ་ཡིན་པར་་་་་
གཙོ་བོ་གཏོང་སེམས་ཡོད་མེད་ལ་རག་ལས་པས། གཏོང་སེམས་གོམས་རྒྱུ་
གལ་ཆེ་ལ། དེ་ཡང་སྦྱིན་པ་གཏོང་བ་ལ་གསེར་དངུལ་དང་། ཟས་གོས་
གཏོང་རྒྱུ་ཙམ་མ་ཡིན་པར། ཆོས་སྦྱིན་དང་དགེ་རྩ་གཏོང་བ་སྟེ། དཔེར་ན།
རང་གིས་མ་ཎི་ཁྲི་སྐོར་ཞིག་བཏོན་པའི་རྗེས་སུ། དེའི་དགེ་རྩ་སེམས་ཅན་
ཐམས་ཅད་ཀྱི་དོན་དུ་བསྔོས་ཚེ། །ཆོས་ཀྱི་སྦྱིན་པ་དང་དགེ་རྩ་གཏོང་བ་
ཡིན་པ་ལྟ་བུའོ། །དེ་ལྟར་གང་ལ་ཡང་མ་ཆགས་པའི་སྦྱིན་པ་རྣམ་དག་ཅིག་
279



འོངས་ཚེ་ཚུལ་ཁྲིམས་རྣམ་པར་དག་པ་གཤའ་མ་ཞིག་ཀྱང་འོང་བས། །
ཕྱོགས་གཅིག་ནས་རྒྱུ་འབྲས་ལྟ་བུར་ཡང་འོང་ཞེས་པ་སྟེ་སྦྱིན་པ་དང་ཚུལ་
ཁྲིམས་གཉིས་ཀ་ཕྱོགས་གཅིག་པའི་དབང་དུ་བཏང་ན་རྒྱུ་དང་འབྲས་བུའི་
ཚུལ་དུ་འོང་ཞེས་གསུངས་པའོ། །དེ་ཡང་སངས་རྒྱས་རྗེས་སུ་དྲན་པ། ཆོས་
རྗེས་སུ་དྲན་པ། དགེ་འདུན་རྗེས་སུ་དྲན་པ། གཏོང་བ་རྗེས་སུ་དྲན་པ།
ཚུལ་ཁྲིམས་རྗེས་སུ་དྲན་པ། ལྷ་རྗེས་སུ་དྲན་པ་སྟེ་རྗེས་སུ་དྲན་པ་དྲུག་ལས་
ལྷ་སྟེ་འཕགས་པའི་གང་ཟག་དེ་ཡང་རྗེས་སུ་དྲན་པ་ནི། དཔང་བོའི་རྣམ་
པ་ཞེས་པ་བདེན་དཔང་གི་རྣམ་པ་སྟེ་རྒྱུད་འཕགས་པར་གྱུར་བ་ལ་བརྟེན་་་
ནས། འདོད་པའི་ཁམས་ན་བཞུགས་པ་སྟེ། ཆོས་དང་ལྡན་པ་དང་མི་ལྡན་
པ་དག་ལ་བྱ་ར་སྟེ་ལྟ་རྟོག་བྱས་ནས། ཆོས་དང་ལྡན་པ་ལ་དགེ་སྦྱོང་དང་
ཆོས་དང་མི་ལྡན་པ་ལ་ཆོམ་རྐུན་གྱི་མིང་དུ་བཏགས་ནས། ཆོས་དང་ལྡན་
པའི་དགེ་སྦྱོང་ལ་བསྟོད་ཅིང་ཆོས་དང་མི་ལྡན་པའི་ཆོམ་རྐུན་ལ་གཤེ་བར་་་་་
བྱེད་པ་དྲན་པའི་སྒོ་ནས་རང་ལ་ཁྲེལ་ཡོད་སྐྱེ་བར་བྱེད་པའོ། །ཡང་ན་རྒྱུ་
གཏོང་བ་དང་ཚུལ་ཁྲིམས་ཉམས་སུ་བླངས་པའི་འབྲས་བུ་ལྷའི་ལུས་དང་་་་
ལོངས་སྤྱོད་ཐོབ་པ་དང་། ཚུལ་ཁྲིམས་ཉམས་སུ་བླངས་པའི་འབྲས་བུ་ལ་
ལྷའི་ལུས་ཐོབ་པ་དྲན་པ་སྟེ། དེ་ཡང་དཀོན་མཆོག་གསུམ་ལས་ལོགས་པ་
མེད་པ་སྟེ་མཆོག་གསུམ་དུ་མ་འདུས་པ་མེད་ལ། གཏོང་བ་རྗེས་སུ་དྲན་པ་
དང༌། ཚུལ་ཁྲིམས་རྗེས་སུ་དྲན་པ། ཆོས་རྗེས་སུ་དྲན་པ་གསུམ་གྱི་ནང་དུ་
འདུས། ལྷ་དགེ་འདུན་རྗེས་སུ་དྲན་པར་འདུས་པ་སྟེ་དགེ་འདུན་རྗེས་སུ་
280



དྲན་པའི་ནང་དུ་ལྷ་སྟེ་འཕགས་པའི་གང་ཟག་འདུས་ཞེས་པའོ། །དེ་ལྟར་
དྲུག་པོ་དེའི་སྟེང་དུ་བཞི་བསྣན་པས། རྗེས་སུ་དྲན་པ་བཅུ་གསུངས་པ་སྟེ།
དེ་ཡང་འཁོར་བ་ལ་ཡིད་མི་རྟོན་པ་ཞེས་པ་འཁོར་བའི་བདེ་བ་ལ་ཡིད་མི་་་་
ཆེས་པ་དང༌། འཁོར་བའི་ཕུན་ཚོགས་ལ་ཡིད་མི་ཆེས་པ་ལ་སྐྱེ་བ་དང་འཆི་
བ་རྗེས་སུ་དྲན་པ་ཞེས་བྱ་ཞིང༌། ནང་གི་དམིགས་པ་མ་བརྗེད་པ་སྟེ་རང་
གིས་གང་བསྐྱང་རྒྱུའི་དམིགས་པ་དེ་མ་བརྗེད་པར་དྲན་པའི་ཚིར་གྱིས་་་་་་་
བཟུང་ནས་ཡིད་མི་རྟོན་པ་ལུས་ཀྱི་རྣམ་པ་དང་། དབུགས་ཕྱི་ནང་དུ་རྒྱུ་བ་
རྗེས་སུ་དྲན་པ་སྟེ། རིམ་པ་ལྟར་དམིགས་པ་མ་བརྗེད་པའི་དྲན་པ་བརྟན་
པོའི་ཞི་གནས་དང་། ལུས་ཀྱི་རྣམ་པ་དང་དབུགས་ཀྱི་ཕྱི་ནང་རྒྱུ་བ་དྲན་པའི་
ལྷག་མཐོང་དང་བཅས་པ་བཞི་བོ་དེ་ཡང་ཆོས་རྗེས་སུ་དྲན་པའི་ནང་དུ་་་་་་
འདུ་བར་གསུངས་སོ། ། །
དེ་ལྟར་ཡིད་ཆེས་པའི་ལུང་གིས་སངས་རྒྱས་ཡོད་པར་བསྒྲུབས་ནས།
ད་ནི་རིགས་པས་ཀྱང་འགྲུབ་པར་སྟོན་པ་ལ། རྩ་བ་ལས། སངས་རྒྱས་ཡོད་
ཉིད་གྲུབ་མ་གྱུར་ན། །ལོ་ཡི་གཙོ་བོ་འདྲི་ལ་བཟླས་བཞིན། །སྟེའུ་སྣ་གོང་
གྲུབ་པ་བཞིན་དུ། །སངས་རྒྱས་ཉིད་ནས་བརྒྱུད་པའི་བླ་མའི། །གསུང་ལ་
ཡིད་ཆེས་དེ་ཡིས་དེ་གྲུབ། །ཡོན་ཏན་ཇི་ལྟར་ལྡན་པའང་དེ་གྲུབ། །དེ་གྲུབ་
ན་ནི་ཆོས་རྣམས་ཀུན་གྲུབ། །དེ་དབང་མིན་ན་ཇི་ལྟར་ཡིད་ཆེས། །ཞེས་
གསུངས་ཤིང་། དེ་ཡང་དགེ་བཤེས་པོ་ཏོ་བ་ཁོང་ཉིད་ལོ་ཡི་ཞེས་བྱ་བའི་ཡུལ་
གྱི་ལྷ་ཁང་ཞིག་གི་ནང་དུ་བཞུགས་པའི་དུས་སུ། དེར་ལོ་ཡི་གཙོ་བོ་རྒད་པོ་
28 1



ཞིག་གིས། ནན་ཏར་བྱས་པས་ཞེས་པ་སྟེ་དོན་དངོས་སུ་ཇོ་བོ་ཀུན་གྱིས་
སངས་རྒྱས་བྱ་བ་དེ་ཡོད་པ་ཇི་ལྟར་ཤེས་ཞེས་དྲིས་པ་ལ། དགེ་བཤེས་པོ་ཏོ་
བས། འོ་ན་ཁྱོད་ཀྱི་མེས་པོ་སྟེའུ་སྣ་གོང་ཟེར་བ་དེ་ཉིད་ཡོད་པ་ཇི་ལྟར་ཤེས་
པ་ཡིན་ཞེས་མགོ་བསྒྲེས་རིགས་འགྲེ་བྱས་ནས་དྲིས་པ་ལ། ལོ་ཡི་རྒད་པོ་དེས་
ཚུལ་དེ་བདག་ལ་ཅག་ཅག་པོ་སྟེ་གསལ་བོར་བཤད་རྒྱུ་ཡོད་དེ། ཁོ་ཡོད་པའི་
དུས་ན་ས་བཅད་འདི་ལྟར་བྱས་པ་ཡིན་ཞིང་། དགྲ་འདི་ལྟར་བཏུལ་བར་
བྱ་བ་ལ་སོགས་པའི་ལས་སྟབས་མང་པོ་ཇི་ལྟར་བྱས་པ་དང་། དེའི་བུའི་
མིང་ལ་འདི་སྐད་ཟེར་ཞིང་ལས་འདི་དག་སྒྲུབ་པ་ཡིན། དེ་ནས་རིམ་གྱིས་
བརྒྱུད་པའི་མཐར་ཁོ་རང་ལ་ཅག་གིས་ཏེ་ཁྲིགས་སེ་གཏུགས་པ། དེ་ལྟ་བུའི་
རྒྱུ་མཚན་ཅག་གེ་གསལ་བོ་བཤད་རྒྱུ་ཡོད་པ་ཡིན་ཟེར། དེར་དགེ་བཤེས་པོ་
ཏོ་བས་ཁྱོད་རང་ཚུལ་དེ་ལ་ཡིད་ཆེས་པར་བྱེད་དམ་ཞེས་གསུངས་པས།
བདག་ཚུལ་དེ་ལ་ཡིད་ཆེས་ཟེར་བ་ལ། འོ་ན་ཁྱོད་ཀྱི་ཚུལ་དེ་འདྲ་མ་ཡིན་པ་
སྟེ་དེ་ལས་ལྷག་པའི་རྒྱུ་མཚན་ཁོང་ཉིད་ལ་གསུང་རྒྱུ་ཡོད་དེ། ངེད་ཀྱི་སངས་
རྒྱས་དེ་ཉིད་ཀྱིས་དང་པོར་བྱང་ཆུབ་མཆོག་དུ་སེམས་བསྐྱེད་ཅིང་། བར་དུ་
བསྐལ་པ་གྲངས་མེད་གསུམ་དུ་ཚོགས་བསགས་ནས། དགའ་ལྡན་གྱི་
གནས་སུ་ལྷའི་བུ་དམ་པ་ཏོག་དཀར་བོ་ཞེས་བྱ་བའི་སྐུའི་སྐྱེ་བ་བཞེས་དུས་
སུ། དུས་ཀྱི་ཐ་མ་སྙིགས་མ་ལྔ་ཧ་ཅང་བདོ་བའི་དུས་སུ་གཟིགས་པ་ལྔ་ལ་
གཟིགས་ནས་རྒྱལ་རིགས་སུ་སྐུ་འཁྲུངས་ཏེ། དེ་ཡང་ཆུ་བོ་སྐལ་ལྡན་ཤིང་
རྟའི་འགྲམ་སྟེ་ཆུ་བོ་གང་གཱའི་འགྲམ། དྲང་སྲོང་སེར་སྐྱའི་བསྟི་གནས་སྟེ་ས་
282



ཆ་དང་ཉེ་བ་ན། རྒྱལ་རིགས་ཀྱི་བྱེ་བྲག་ཤཱཀྱའི་གྲོང་ཁྱེར་ཡོད་ཅིང་། དེ་ན་
རྒྱལ་པོ་མེས་སེང་གེ་འགྲམ་ཞེས་བྱ་བ་ལ་བུ་བཞི་ཡོད་པའི་ཆེ་བ་ཟས་གཙང་
མ་བྱ་བའི་རྒྱལ་པོ་ཇི་ལྟར་བྱུང་བ་དང་། དེ་ལ་སྲས་གཉིས་ཡོད་པའི་ཆེ་ཤོས་
རྒྱལ་བུ་དོན་ཐམས་ཅད་གྲུབ་པ་སྟེ་དོན་གྲུབ་ཞེས་བྱ་བ་དེ་ལྷའི་ཡུལ་དགའ་
ལྡན་ཡིད་དགའ་ཆོས་འཛིན་ནས་ཡུམ་གྱི་ལྷུམས་མངལ་དུ་འཕོས་པ་དང་། །
ལྷུམས་སུ་ཞུགས་པ་དང་། བལྟམས་པ་སྟེ་སྐུ་འཁྲུངས་པ་དང༌། གཞོན་ནུའི་
རོལ་རྩེད་མཛད་པ་དང་། ཁབ་བཞེས་པ་སྟེ་བཙུན་མོ་བཞེས་པ་དང་།
མཆོད་རྟེན་རྣམ་དག་གི་དྲུང་དུ་རབ་ཏུ་བྱུང་བ་དང་། ཆུ་བོ་རྒྱ་རཉྫ་ནའི་
འགྲམ་དུ་ལོ་དྲུག་གི་ཡུན་དུ་དཀའ་བ་སྤྱད་པ་དང༌། སྲོད་ཀྱི་དུས་སུ་བདུད་
བཏུལ་བ་དང་། ཐོ་རངས་དུས་སུ་མངོན་པར་རྫོགས་པའི་སངས་རྒྱས་པ་
དང་། ཆོས་ཀྱི་འཁོར་ལོ་བསྐོར་བ་དང་། ཐ་མར་བསྟན་པ་འཕགས་པ་འོད་
སྲུང་ཆེན་པོ་ལ་གཏད་ནས་ཡོངས་སུ་མྱ་ངན་ལས་འདས་ནས། ལུང་གི་ཆོས་
འཇིག་རྟེན་ན་བཞུགས་པ་དགྲ་བཅོམ་པ་རྣམས་ཀྱིས་བཀའ་བསྡུ་རིམ་པ་་་་
གསུམ་ཇི་ལྟར་མཛད་པ་དང་། འཕགས་པ་འོད་སྲུང་གིས་བསྟན་པ་ཀུན་
དགའ་བོ་ལ་གཏད་ཅིང་། ཀུན་དགའ་བོས་ཤ་ནའི་གོས་ཅན་ལ་གཏད་ལ།
དེས་ཀྱང་ནག་པོ་ལེགས་མཐོང་ལ་གཏད་པ་ནས། ཇོ་བོ་ཌ་བྷི་བ་ཡན་ཆད་
དུ་བསྟན་པ་རིམ་གྱིས་གཏད་ནས། ཐ་མ་ཇོ་བོ་ཌ་བྷི་བ་དཔལ་ཤྲཱི་ནཱ་ལེནྡྲ་
ནས། བྲི་ཀ་མ་ལ་ཤཱི་ལར་སྤྱན་དྲངས་པའི་དུས་སུ། ད་ང་རང་རྒས་པས་
སངས་རྒྱས་ཀྱི་བསྟན་པ་འདི་ཁྱོད་ཀྱིས་ཟུངས་ཤིག་གསུངས་ནས། བསྟན་
283



པ་ཇོ་བོ་ཨ་ཏི་ཤ་ལ་གཏད་པ་ཡིན་ལ། ཇོ་བོ་ཨ་ཏི་ཤ་ཁོང་ཉིད་མཁས་པའི་
ཡོན་ཏན་ལ་རིག་པའི་གནས་ལྔ་མཁྱེན་པ། བཙུན་པའི་ཡོན་ཏན་ལ་ཐེག་པ་
མཐའ་དག་གིས་བསྡུས་པའི་སྡོམ་ཁྲིམས་ཏེ་སོ་ཐར། བྱང་སེམས། སྔགས་
ཀྱི་སྡོམ་པ་ཐམས་ཅད་གཡག་རྔའི་རྩེ་མོ་བཞིན་དུ་སྲུང་བ། སྒྲུབ་པའི་ཡོན་
ཏན་ནི། རྗེ་བཙུན་སྒྲོལ་མ་ལ་སོགས་པའི་ཐུགས་དམ་གྱི་ལྷ་ཡི་ཞལ་མངོན་
སུམ་དུ་གཟིགས་པ། མངོན་པར་ཤེས་པ་ལྔ་དང་ལྡན་པ། བསྟན་པ་ལྔ་བརྒྱ་
ཕྲག་བཅུ་ཐ་མའི་དུས་སུ་སངས་རྒྱས་གཉིས་པ་ལྟ་བུར་བཞུགས་པ་ལ། བོད་
སྤྱི་མཐུན་གྱི་བསོད་ནམས་དང་། ཇོ་བོ་ཉིད་ཀྱི་སྨོན་ལམ་དང་ཐུགས་རྗེའི་
དབང་གིས་བོད་དུ་བྱོན། དེའི་གདམས་ངག་ཐམས་ཅད་བུམ་པ་གང་བྱོ་ལྟ་
བུར་མངའ་བ་དགེ་བཤེས་འབྲོམ་སྟོན་པ་རྒྱལ་བའི་འབྱུང་གནས་ཡིན་ལ།
གང་ཉིད་ཀྱི་སློབ་མ་ད་ལྟ་དགེ་བཤེས་པོ་ཏོ་པ་ང་རང་ཡིན་པར་གསོལ་་་་་་་
གསུངས་པས། དེར་ལོ་ཡི་རྒད་པོ་དེས་ཨེ་ཇོ་བོ་དེ་བཏུབ་པ་ཅིག་སྣང་ཞེས་
པ་སྟེ་དེ་ལྟར་ན་བདེན་ནོ་ཞེས་ཡིད་ཆེས་པར་གྱུར་གསུངས་པའོ། །དེ་ལྟར་
སངས་རྒྱས་གྲུབ་ན་ཞེས་པ་སྟེ་སངས་རྒྱས་གྲུབ་པ་དེ་ཉིད་ཀྱིས་དེའི་རྒྱུད་ལ་
སྐུ་གསུམ་སྟེ་ཆོས་སྐུ། ལོངས་སྐུ། སྤྲུལ་སྐུ་གསུམ་འཕྲིན་ལས་དང་བཅས་
པའི་ཡོན་ཏན་དང་ཇི་ལྟར་ལྡན་པའི་ལུགས་ཀྱང་། སངས་རྒྱས་གྲུབ་པ་དེ་
ཉིད་ཀྱིས་སམ་ཡང་ན་རིགས་པ་བཞིའི་སྒོ་ནས་འགྲུབ་སྟེ། དེ་ཡང་སངས་
རྒྱས་སྐུ་གསུམ་གྱིས་བསྡུས་པའི་ཡོན་ཏན་དེ། རྒྱུ་ཚོགས་གཉིས་བསགས་པ་
ལ་བལྟོས་པའི་རིགས་པས་གྲུབ་ཅེས་པ། རྒྱུ་བསོད་ནམས་དང་ཡེ་ཤེས་ཀྱི་
ནས་
284



ཚོགས་གཉིས་བསགས་པ་ལ་བརྟེན་ནས་གྲུབ་ཅེས་པ་དང་། དེ་ཡང་རྒྱུ་
ཚོགས་གཉིས་བསགས་པ་དེས་འབྲས་བུ་སྐུ་གསུམ་འགྲུབ་པར་བྱ་བ་བྱེད་་་་་
པའི་རིགས་པས་གྲུབ་ཅེས་པ་དང་། དེ་ཡང་རྒྱུ་ཚོགས་གཉིས་དུས་ཐུག་པ་
མེད་པར་བསགས་པས། འབྲས་བུ་ཡོན་ཏན་ཐམས་ཅད་རྫོགས་པའི་སྐུ་
གསུམ་འབྱུང་པ་འ ཐད་པས་སྒྲུབ་པའི་རིགས་པས་འགྲུབ་ཅེས་པ་དང་། རྒྱུ་
ཚོགས་གཉིས་རྒྱ་ཆེ་བ་དང་ཡོངས་སུ་རྫོགས་པར་སྤྱད་ཚེ་འབྲས་བུ་ཡང་རྒྱ་
ཆེ་བ་དང་ཡོངས་སུ་རྫོགས་པ་འབྱུང་བ་འ ཐད་པ་སྒྲུབ་པའི་རིགས་པ་སྟེ་་་་་་
གཏན་ཚིགས་རིགས་པས་གྲུབ་ཅེས་པ་དང་། དེ་ཡང་རྒྱུ་ཚོགས་གཉིས་ལས་
འབྲས་བུ་སྐུ་གསུམ་འབྱུང་བ་དེ་ཆོས་ཉིད་ཀྱི་རིགས་པས་གྲུབ་ཅེས་པ། རྒྱུ་
ཚོགས་གཉིས་ལས་འབྲས་བུ་སྐུ་གསུམ་འབྱུང་བ།། དཔེར་ན། མེ་གྱེན་དུ་
འབར་བ་དང་ཆུ་བོ་ཐུར་དུ་འབབ་པ། ས་བོན་ནས་བཏབ་ན་འབྲས་བུ་ནས་
དང་། ས་བོན་གྲོ་བཏབ་ན་འབྲས་བུ་གྲོ་འབྱུང་བ་བཞིན་རྟེན་འབྲེལ་མི་བསླུ་
བར་གྲུབ་པ་ཆོས་ཉིད་ཀྱི་རིགས་པས་གྲུབ་པ་དང་བཅས་རིགས་པ་བཞིའི་སྒོ་
ནས་གྲུབ་པར་གསུངས་པ་ཡིན་ནོ། །དེ་ལྟར་སངས་རྒྱས་དེ་ཡོན་ཏན་ཅན་
དུ་གྲུབ་ན། སངས་རྒྱས་ཀྱིས་གསུངས་པའི་ཆོས་ཐེག་པ་ཆེ་ཆུང་སྟེ་ཉན་རང་
དང་ཐེག་པ་ཆེན་པོས་བསྡུས་པ་རྣམས་སམ། ཡང་ན་མདོ་ཕྱོགས་ལམ་རིམ་
གྱི་དབང་དུ་བཏང་བའི་མི་རྟག་པ་དང་བདག་མེད་གཉིས་ཏེ་གང་ཟག་གི་་་
བདག་མེད་དང་ཆོས་ཀྱི་བདག་མེད་གཉིས་ཀྱི་བར་གྱི་ཆོས་ཐམས་ཅད་ཀྱང་
ཡིད་ཆེས་པར་གྲུབ་པ་ཡིན་པས། ཐོག་མར་ཆོས་ཐམས་ཅད་ཀྱི་དཔང་བོ་
285



སངས་རྒྱས་མ་གྲུབ་པ་སྟེ་སངས་རྒྱས་ཞེས་པ་ཞིག་ཡོད་པར་ཐག་མ་ཆོད་་་་་
པར་མི་རྟག་པ་ནས་བདག་མེད་གཉིས་ཀྱི་ཆོས་སམ། ཡང་ན་སངས་རྒྱས་ཀྱི་
ཡོན་ཏན་གྱི་ཆོས་རྣམས་ལ་ཇི་ལྟར་ཡིད་ཆེས་པར་བྱེད། དེ་ལ་ཡིད་ཆེས་པ་
མི་འོང་བས་ན། ཐོག་མར་སངས་རྒྱས་ལ་ཡིད་ཆེས་ཀྱི་དད་པ་སྐྱེ་གང་ཐུབ་
ལ་འབད་དགོས་པ་ཡིན་གསུངས་སོ།།
འོ་ན་དེ་ཙམ་དུ་དད་པ་ཁོ་ན་གལ་ཆེ་ན་ཞེས་པ། དེ་ཡང་དད་པ་དེ་
འདྲ་ཞིག་གལ་ཆེ་ན། འོ་ན་མགོན་པོ་ཀླུ་སྒྲུབ་ཀྱིས། འདི་ཉིད་གཙོ་བོ་ཤེས་
རབ་སྟེ། །ཞེས་དད་པ་དང་ཤེས་རབ་གཉིས་ལས་ཤེས་རབ་གལ་ཆེ་བར་
གསུངས་ཡོད་པས་ཤེས་རབ་གཙོ་བོ་མ་ཡིན་ནམ་ཞེ་ན། སྤྱིར་དེ་ལྟར་ཡིན་
ཡང་བདེན་པ་མ་མཐོང་ཚུན་ཆད་དེ་བདག་མེད་རྟོགས་པའི་ཤེས་རབ་མ་་་་
སྐྱེས་ཚུན་ཆད་དུ་ཤེས་རབ་ལས་དད་པ་གལ་ཆེ་བར་སྟོན་པ་ལ། རྩ་བ་ལས།
སྤྲིངས་ཡིག་ནོར་བདུན་གསུང་བའི་སྐབས་སུ། །དད་དང་ཤེས་རབ་རྗེས་སུ་
འབྲངས་ལས། །ཤེས་རབ་རྗེས་འབྲངས་མཆོག་ཏུ་གསུངས་ཀྱང་། །འོ་ཅག་
བདེན་པ་མ་མཐོང་རིང་ལ། །དད་པ་ཁོ་ནའི་རྗེས་སུ་འབྲང་བྱ། །ལས་
འབྲས་ལ་སོགས་ཆོས་རྣམས་ཀུན་ལ། །སངས་རྒྱས་དཔང་པོ་བཞག་པས་
དྲན་བྱ། །རང་གི་རིགས་པས་གར་ཡང་མི་ཕྱིན། །དེ་བས་དད་པའི་རྗེས་
འབྲང་གཙོར་བྱ། །ཞེས་གསུངས་ཤིང་། ཡང་བཤེས་པའི་སྤྲིངས་ཡིག་གི།
དད་དང་ཚུལ་ཁྲིམས་གཏོང་དང་ཐོས་པ་དང་། །དྲི་མེད་ངོ་ཚ་ཤེས་དང་
ཁྲེལ་ཡོད་དང་། །ཤེས་རབ་ནོར་བདུན་ལགས་པར་ཐུབ་པས་གསུངས། །
286



ཞེས་པའི་སྐབས་སུ། སྤྱིར་དད་པ་ཅན་ཏེ་དབང་པོ་རྟུལ་བོ་གང་ཟག་གི་རྗེས་
སུ་འབྲང་བ་དང༌། ཤེས་རབ་ཅན་ཏེ་དབང་རྣོན་ཆོས་ཀྱི་རྗེས་སུ་འབྲང་བ་
གཉིས་ལས། དེ་ཡང་དད་པ་ཅན་གང་ཟག་གི་རྗེས་སུ་འབྲང་བ་ནི། བླ་མས་
འདི་སྐད་གསུངས་ཟེར་ནས་རང་གི་བླ་མ་གང་ཡིན་པ་དེའི་གསུང་ལ་བཀའ་
དོད་དུ་འཛིན་པ་སྟེ་བླ་མའི་གསུང་དེ་སངས་རྒྱས་ཀྱི་བཀའི་ཚབ་ཏུ་བྱས་་་་་
ནས་ཡང་དག་པར་འཛིན་པ་ཞིག་ལ་ཟེར་བ་ཡིན་ལ། ཆོས་ཀྱི་རྗེས་སུ་
འབྲང་བ་ནི། སངས་རྒྱས་ཀྱི་བཀའི་དྲང་དོན་དང་ངེས་དོན་ཐམས་ཅད་
རང་གིས་གཏན་ལ་འབེབས་པར་ནུས་ཤིང་བཀའ་ལ་རང་བྱན་ཚུད་པ་སྟེ་་་་
བཀའི་ནང་ཉམས་ལོན་པའམ་ནང་རྒྱུས་ལོན་པ་ཞིག་ལ་ཟེར་བ་ཡིན་
གསུངས། དེ་ཉིད་ཀྱང་སློབ་དཔོན་ཐོགས་མེད་ཀྱིས། དད་པའི་རྗེས་སུ་
འབྲང་བ་དབང་བོ་རྟུལ་བོ་ཡིན། ཆོས་ཀྱི་རྗེས་སུ་འབྲང་བ་དབང་བོ་རྣོན་
པོ་ཡིན་པས། སྔ་མ་དབང་རྟུལ་ལས་ཕྱི་མ་དབང་བོ་རྣོན་པོ་ལྡན་པ་དེ་ཉིད་
མཆོག་ཏུ་བཟང་བར་གསུངས་ཀྱང་། འོ་ཅག་སྟེ་རང་ཅག་བདེན་པ་མ་
མཐོང་བ་སྟེ་བདག་མེད་རྟོགས་པའི་ཤེས་རབ་མ་སྐྱེས་པའམ་སྟོང་ཉིད་མ་་་་
རྟོགས་པའི་རིང་ལ། དད་པའི་རྗེས་སུ་འབྲང་བར་བྱ་བ་འདི་ལ་འབུབ་མེད་
བ་སྟེ་ནོར་འཁྲུལ་མེད་པ་ཡིན་གསུངས་ཤིང་། གལ་ཏེ་དད་པ་མེད་ན་ཤེས་
རབ་ཡོད་ཀྱང་དེས་ལན་པ་བཞིན་དུ་སོང་ནས་ཞེས་པ་སྟེ་ཤེས་རབ་ཡོད་་་་་་
ཀྱང་རང་ཉིད་ཇེ་ཐུ་ཇེ་སྡུག་ལ་གཏོང་བྱེད་དུ་གྱུར་ནས་རང་གཞན་ཕུང་ལ་
སྦྱོར་བ་ཡང་ཡོད་གསུངས། དེ་ཡང་ཆོས་ཀྱི་རྗེས་སུ་འབྲང་བ་སྟབས་མ་
287



ལེགས་ན་སློབ་དཔོན་པདྨའི་གཏམ་རྒྱུད་ལྟར་ལོག་པར་སོང་བ་ཡང་མང་་་་་་
གསུངས། གལ་ཏེ་བདེན་པ་མཐོང་བ་སྟེ་སྟོང་ཉིད་རྟོགས་པའི་དབང་རྟུལ་
དད་པའི་རྗེས་སུ་འབྲང་བ་ཡིན་ཡང་ཆོས་ཀྱི་རྗེས་སུ་འབྲང་བར་འོང་བ་་་་་
ཡིན་གསུངས། དེ་གོང་དུ་ལས་འབྲས་ལ་སོགས་པའི་སྐྱེས་བུ་གསུམ་གྱི་ཆོས་
ལ་སངས་རྒྱས་ཀྱི་ལུང་དཔང་བོར་བྱས་ཞེས་པ་སྟེ། སྟོང་ཉིད་མ་རྟོགས་པའི་
བར་དུ་ལས་འབྲས་ལ་སོགས་པ་སྐྱེས་བུ་གསུམ་གྱི་ཆོས་ལ་སངས་རྒྱས་ཀྱི་་་་་
བཀའ་ཚད་མ་དེ་ཚད་གཞི་བྱས་པ་དང་། བླ་མའི་གསུང་ལ་ཚད་མར་བྱས་
ནས་འཇུག་ལྡོག་སྟེ་སྤང་བླང་བྱེད་པ་ཞིག་གལ་ཆེ་ལ། དེ་ལྟར་མ་བྱས་པར་
རང་གི་རིགས་པ་བཅུག་པ་སྟེ་རང་གིས་རང་ལ་ཆོག་ཚོད་བྱས་ནས་རང་གི་
རིགས་པས་དཔྱད་པ་བཏང་ནས་ཐག་བཅད་ཚེ་དོན་ཐོག་ཏུ་མི་འཁེལ་བས་
ན། སངས་རྒྱས་དང་བླ་མའི་གསུང་ལ་ཡིད་ཆེས་པའི་དད་པས་འགྲོ་བ་གལ་
ཆེ་ཞིང་གཙོ་བོ་ཡིན་གསུངས་སོ། །
དེ་ལྟར་སངས་རྒྱས་ལ་ཡིད་ཆེས་པའི་སྒོ་ནས་དཀོན་མཆོག་གསུམ་ལ་་་་
སྐྱབས་སུ་སོང་བས་དེས་སྐྱོབ་ལུགས་ཇི་ལྟར་སྐྱོབ་ཅེ་ན། དེ་ཡི་སྐྱོབ་ལུགས་
སྟོན་པ་ལ། རྩ་བ་ལས། དཀོན་མཆོག་གསུམ་ལ་སྐྱབས་སུ་སོང་བས། །སྐྱོབ་
པ་བྱིན་རླབས་ལུང་གིས་སྐྱོབ་ཡིན། །སྐྱབས་ལ་ཡིད་ཆེས་ལུང་ལའང་ཡིད་
ཆེས། །ལུང་ལ་ཡིད་ཆེས་གྱུར་ན་བྱིན་རླབས། །གདོད་ཅིག་དེ་ལ་འབྱུང་བར་
འགྱུར་ཡིན། །བཟློག་ལ་བྱིན་གྱིས་བརླབས་ཀྱང་སྐྱོབ་མིན། །ཞེས་གསུངས་
ཤིང་། དེ་ཡང་གོང་དུ་གསུངས་པ་ལྟར། སངས་རྒྱས་ལ་ཡིད་ཆེས་པའི་སྒོ་
288



ནས་དཀོན་མཆོག་གསུམ་ལ་སྐྱབས་སུ་སོང་ན་སྐྱོབ་ཚུལ་ལ་བྱིན་བརླབས་་་་་
ཀྱིས་སྐྱོབ་པ་ནི། སྐྱབས་སུ་སོང་བ་ཙམ་ཞིག་གིས་ཀྱང་ཚེ་འདིའི་ཉེར་འཚེ་
ནད་དང་གདོན་གྱི་གནོད་པ་ལ་སོགས་པ་ལས་དེ་མ་ཐག་ཏུ་བསྐྱབས་པའི་་་
གཏམ་དང་ལོ་རྒྱུས་ཀྱང་མང་དུ་ཡོད་པར་གསུངས་ལ། དེ་ལྟར་བྱིན་རླབས་
ཀྱིས་བསྐྱབས་པ་ལ་བརྟེན་ནས་སངས་རྒྱས་ཀྱིས་གསུངས་པའི་ཆོས་ལ་ཡིད་
ཆེས་འོང་བར་འགྱུར་ཞིང་། ཐེག་པ་ཆེ་ཆུང་གི་ལུང་ནས་གསུངས་པ་ཞེས་
པའི་ཐེག་པ་ཆེན་པོའི་སྡེ་སྣོད་ནི། དཔེར་ན། ཕར་ཕྱིན་ཐེག་ཆེན་གྱི་སྡེ་སྣོད་
ཡིན་ཞིང་། སྔགས་ནི་ཐེག་ཆེན་ཁོ་ནའི་སྡེ་སྣོད། དབུ་མ་ནི་ཐེག་པ་ཐུན་
མོང་གི་སྡེ་སྣོད། མངོན་པ་མཛོད་དང་ཚད་མ་འདུལ་བ་སོགས་ཐེག་དམན་
གྱི་སྡེ་སྣོད་ཡིན་ལ། དེ་ལྟར་ཐེག་པ་ཆེ་ཆུང་གི་ལུང་དེ་དག་ལས་གསུངས་པ་
བཞིན་ཉམས་སུ་བླངས་པས། ངན་སོང་ལས་སྐྱོབ་པ་དང་འཁོར་བ་ལས་
སྐྱོབ་པ། ཐེག་དམན་ལས་སྐྱོབ་པར་འགྱུར་བ་སྟེ། དེ་ཡང་ངན་སོང་ལས་
སྐྱོབ་པ་སྐྱེས་བུ་ཆུང་ངུའི་ཆོས་དང༌། འཁོར་བ་ལས་སྐྱོབ་པ་སྐྱེས་བུ་འབྲིང་
གི་ཆོས། ཐེག་དམན་ལས་སྐྱོབ་པ་སྐྱེས་བུ་ཆེན་པོའི་ཆོས་ཡིན་ནོ། །དེ་ལྟར་
ལུང་གི་ཆོས་ལ་ཡིད་ཆེས་སྐྱེས་པས་ལུང་ལས་འབྱུང་བ་བཞིན་དུ་མི་དགེ་བ་
རྣམས་སྤོང་བར་བྱེད་ཅིང་། དགེ་བ་རྣམས་སྒྲུབ་པར་བྱེད། དཀོན་མཆོག་
གསུམ་ལ་དད་གུས་བྱས་ཙ་ན། །བྱིན་རླབས་ཀྱིས་སྐྱོབ་པ་ཡང་ད་གཟོད་འོང་
ངེས་པས། བྱིན་རླབས་དང་ལུང་གིས་སྐྱོབ་པ་གཉིས་ཕན་ཚུན་གྱི་རྒྱུ་ཅན་
ཡིན་པ་སྟེ་ལུང་ལ་བརྟེན་ནས་བྱིན་རླབས་ཀྱིས་སྐྱོབ་པར་བྱེད་ཅིང་བྱིན་་་་་་་
289



རླབས་ལ་བརྟེན་ནས་ལུང་གིས་སྐྱོབ་པར་བྱེད་པ་སྟེ་ཕན་ཚུན་བསྟེན་པའི་་་་
རང་བཞིན་ཅན་ནམ་འབྲེལ་བའི་རང་བཞིན་ཅན་ཞིག་ཡིན་གསུངས་སོ། །
དེ་ལས་ལྡོག་པ་སྟེ་དང་པོ་སངས་རྒྱས་ལ་ཡིད་མ་ཆེས་ཤིང་། ལུང་ནས་བྱུང་
བ་ལྟར་ཉམས་སུ་མ་བླངས་པས་འཁོར་བར་འཁྱམ་པ་དང་། ངན་སོང་དུ་སྐྱེ་
བར་འགྱུར་བས། ལུང་གིས་སྐྱོབ་པ་ཡང་མི་འབྱུང་བ་སྟེ་སངས་རྒྱས་ཀྱི་
གསུང་གིས་ཀྱང་སྐྱོབ་མི་ནུས་ལ་བྱིན་རླབས་ཀྱིས་སྐྱོབ་པ་ཡང་མི་འོང་བར་་་་
གསུངས་སོ། །དེ་ཡང་སྐྱབས་སུ་འགྲོ་ཞེས་པ་དང་། སྐྱོབ་པར་བྱེད་པ་ཞེས་པ་
དོན་ཇི་ལྟ་བུ་ཞིག་ལ་གོ་དགོས་ཞེ་ན། དཔེར་ན། ནད་པ་ཞིག་རང་ཉིད་
གཏན་ནས་མི་འགུལ་བར་ཉལ་ནས་བསྡད་དེ་སྨན་པས་སྨན་བཅོས་བྱེད་པ་
ཁོ་ན་ལ་བལྟས་ནས་བསྡད་པ་ལྟ་བུ་ལ་མི་གོ་བར། སྨན་པས་སྨན་སོགས་
བྱིན་པ་ལ་ནད་པ་རང་ཉིད་ཀྱིས་ཀྱང་སྨན་འཐུང་བ་ལ་སོགས་པའི་རྩོལ་བ་
བསྟེན་དགོས་ལ། དཔེ་དེ་བཞིན་དུ་ལུང་གིས་སྐྱོབ་ཅེས་པ་སྟེ་ལུང་གིས་ངན་
སོང་ལས་སྐྱོབ་པར་བྱེད་པ་དང་། འཁོར་བ་ལས་སྐྱོབ་པར་བྱེད་པ། ཐེག་
དམན་ལས་སྐྱོབ་པར་བྱེད་པ་ཡང་། སངས་རྒྱས་ཀྱིས་ལུང་སྡེ་སྣོད་གསུམ་
ལས་གསུངས་པ་བཞིན་དུ་རང་གིས་ཀྱང་ཉམས་སུ་བླངས་པ་ན་ད་གཟོད་་་་་
ངན་སོང་ལ་སོགས་པ་ལས་སྐྱོབ་པར་བྱེད་ནུས་པ་ཡིན་གསུངས་སོ། །དེ་ལྟར་
སྐྱབས་ཀྱི་བྱིན་རླབས་འབྱུང་བ་ལ། སྐྱབས་ལ་ཡིད་ཆེས་པ་ཞིག་དགོས་པས།
སྐྱབས་ལ་ཡིད་མ་ཆེས་པ་དང་དད་གུས་མི་སྐྱེ་བའི་བསམ་པ་སྤང་བར་བྱ་་་་
བ་སྟོན་པ་ལ། རྩ་བ་ལས། ཇི་སྲིད་དངོས་པོར་འཛིན་པ་བརྟན་རིང་། །
290



སྐྱབས་ལ་སྒྱུ་མ་ཙམ་དུའང་མི་བསམ། །ནམ་མཁའི་བདག་ཉིད་སྨོས་ཀྱང་ཅི་
དགོས༑ །དངོས་པོར་ཞེན་པ་ཁོ་ནས་བསྒོམ་བྱ། །དེ་ལྟ་མིན་ན་རང་ལ་
མངོན་ཞེན། །སྐྱབས་དངོས་མེད་པས་གུས་པ་མི་འབྱུང་། །དེ་བས་དེ་ནི་དོ་
གལ་ཆེན་པོས། །གསུངས་ཕྱིར་དེ་ནི་དེ་ལྟར་བསྒོམ་བྱ། །ཞེས་གསུངས་
ཤིང་།དེ་ཡང་ཇི་སྲིད་རང་བདག་དང་བདག་གིར་འཛིན་པ་བརྟན་པོ་དང་མ་
བྲལ་བའི་རིང་ལ་ཞེས་པ། ཇི་སྲིད་རང་ལ་ངར་འཛིན་པ་དང་ང་ཡིར་འཛིན་
པ་སྟེ་ང་བདེན་གྲུབ་ཏུ་འཛིན་པ་དང་ང་ཡི་བ་བདེན་གྲུབ་ཏུ་འཛིན་པའི་བློ་
བརྟན་པོ་དང་མ་བྲལ་བའི་རིང་ལའམ་སྟོང་ཉིད་མ་རྟོགས་པའི་རིང་ལ་ཞེས་
པའི་དོན་ཡིན་ཏེ། དེ་ཡང་བདག་དང་བདག་གིར་འཛིན་པ་བརྟན་པོ་དང་
བྲལ་དགོས་ན་ཐོག་མར་བདག་མེད་པ་དེ་ཉིད་རྟོགས་དགོས་པར་གསུངས་
ལ། དེ་ཡང་བདག་མེད་མངོན་སུམ་དུ་རྟོགས་ན་རབ་ཡིན་ཡང་། དེ་འདྲ་
མི་ལྡན་ཡང་མ་མཐའ་བདག་མེད་དོན་སྤྱིའི་ཚུལ་དུ་རྟོགས་པ་ཞིག་ངེས་པར་
དུ་དགོས་ཏེ། དེ་ཉིད་དོན་སྤྱིའི་རྟོགས་པ་ཙམ་ཡང་མ་བྱུང་བར། བདག་མེད་
ཀྱི་ལྟ་བ་ལ་ཐོས་བསམ་ཙམ་གྱིས་བདག་དང་བདག་གིར་འཛིན་པ་བརྟན་པོ་
དེ་ཉིད་སྒུལ་མི་ནུས་པས། དེ་འདྲ་མ་རྟོགས་པའི་རིང་ལ་སྐྱབས་དཀོན་
མཆོག་གསུམ་ཡང་དངོས་པོ་རང་དུ་སྒོམ་པ་སྟེ་བདེན་གྲུབ་དུ་སྒོམ་ན་རིམ་་་་
གྱིས་བདེན་པར་མ་གྲུབ་པར་རྟོགས་པར་འགྱུར་བ་ལ་བློ་ངོར་སྟབས་ཇེ་་་་་
བདེར་འགྲོ་བས་ཐོག་མར་བདེན་གྲུབ་ཏུ་བསྒོམ་དགོས་ཏེ། ཞལ་དང་སྤྱན་
ལ་སོགས་སྐྱེ་མཆེད་རྣམས་དངོས་པོ། མཚན་བཟང་སོ་གཉིས་དང་དཔེ་
291



བྱད་བརྒྱད་ཅུས་བརྒྱན་པ། བ་སྤུའི་བུ་གའི་ཡོན་ཏན་ཡང་ནམ་མཁའ་དང་
མཉམ་པར་བསམས་ན་འགྲིག་པར་གསུངས། བཀའ་གདམས་པའི་དགེ་
བའི་བཤེས་གཉེན་ཆེན་པོ་ཁུ་སྟོན་བརྩོན་འགྲུས་གཡུང་དྲུང་མཁས་པའང་་་་
ཆེན་པོའི་ཆེན་པོ་ཡིན་ལ། ང་རྒྱལ་ཡང་ཧ་ཅང་ཆེན་པོ་དང་ལྡན་པ་ཞིག་
ཡིན་པས། གང་ཉིད་ལ་སངས་རྒྱས་ཟེར་བ་ཇི་ལྟ་བུ་ཞིག་ལ་ཟེར་བ་ཡིན་
ཞེས་དྲིས་པས། དེར་སངས་རྒྱས་ཟེར་བ་ང་ཁོ་ན་དང་འདྲ་བ་ཞིག་ལ་ཟེར་
བ་ཡིན་ཏེ། ངའི་ལུས་འདི་ལ་ཡང་ཁུ་སྟོན་བརྩོན་འགྲུས་གཡུང་དྲུང་ཟེར་བ་
བཞིན་དུ། ངས་སྨྲ་བའི་ངག་འདི་ལ་ཡང་ཁུ་སྟོན། ངའི་ཡིད་ལ་ཆོས་ཀྱི་
དོན་ཐམས་ཅད་བཀྲ་ལམ་མེར་གསལ་ལམ་མེར་ཤར་ཞིང་ཤེས་པ་འདི་ལ་
ཡང་ཁུ་སྟོན་གྱི་ཐུགས་ཟེར་བ་ལྟར། སྐུ་མཚན་དང་དཔེ་བྱད་ཀྱིས་བརྒྱན་པ།
གསུང་ཡན་ལག་དྲུག་ཅུ་དང་ལྡན་པ། ཐུགས་ཤེས་བྱ་མཐའ་དག་མཁྱེན་པ་
དང་ལྡན་པ་ཞིག་ཡིན་གསུངས་པ་དེ་ལྟ་བུ་ཞིག་ཏུ་བསམ་ན་བློ་ངོར་སྟབས་
བདེ་བས། དེ་ལྟར་དུ་བསམ་པ་ལས་གཞན་སྒྱུ་མ་ཙམ་དུ་ཡང་མི་བསམ་
ན། ནམ་མཁའ་ལྟར་ཕྱད་ཀྱིས་སྟོང་པ་ལྟ་ཅི་སྨོས་ཏེ་ནམ་མཁའི་ཚུལ་གྱི་རང་
བཞིན་སྟོང་ཉིད་ཀྱི་ལྟ་བ་རྟོགས་པ་ལྟ་ཞོག་ཐ་ན་སྒྱུ་མ་ལྟ་བུའི་ཚུལ་དུ་བསམ་
ན་ཡང་དད་པ་སོགས་མི་འོང་བར་བསྟན་པ་ཡིན་ཏེ། དེ་ལྟར་མ་བྱས་པར་
རང་བདག་ཏུ་མངོན་པར་ཞེན་པར་བྱས་ནས་ཞེས་པ་སྟེ་རང་ཉིད་བདག་་་་་
འཛིན་གྱིས་བཅིངས་བཞིན་དུ་སྐྱབས་གནས་རྣམས་ཏེ། མདོ་ལས། སངས་
རྒྱས་རྣམས་ནི་ཆོས་ཀྱི་སྐུ། །འདྲེན་པ་རྣམས་ནི་ཆོས་ཉིད་དེ། ཆོས་ཉིད་ཤེས་
292



པར་བྱ་མིན་ཏེ། །ཞེས་པའམ། རྟག་ཏུ་སྐྱེ་མེད་ཆོས་ནི་དེ་བཞིན་གཤེགས། །
ཞེས་གསུངས་པ་ལྟར་བྱས་ནས་ཁ་སྟོང་དུ་སོང་ན་ཞེས་པ་སྟེ། སྟོང་ཉིད་མ་
རྟོགས་བཞིན་དུ་སྟོང་པ་སྒོམ་ཁུལ་བྱས་ཚེ་ཆད་སྟོང་དུ་འགྲོ་ཉེན་ཆེ་བ་ལ་་་་་
གུས་པ་མི་འབྱུང་བའི་སྐྱོན་ཡོད་པས། རང་བདག་གིར་འཛིན་པ་དང་མ་
བྲལ་བའི་རིང་ལ་སྟེ་སྟོང་ཉིད་མ་རྟོགས་པའི་རིང་ལ་ཨ་ཅང་ཆེ་སྟེ། རང་
གི་རྒྱུད་ལ་སྒྱུ་མ་ལྟར་མི་འཛིན་ཅིང་སྐྱབས་དངོས་པོ་རང་དུ་བསྒོམ་པ་སྟེ་་་་་
བདེན་པར་གྲུབ་པའི་ཚུལ་དུ་བསྒོམ་ན་འགྲིག་ཅེས་གསུངས་པའོ། །དེ་ནས་
རང་གང་ཟག་གི་བདག་མེད་པ་གོམས་ཀྱང་ཆོས་ཀྱི་བདག་མེད་མ་གོམས་་་་
བར་དུ་སྐྱབས་དངོས་པོར་བསྒོམ་ཞིང་། རང་ཆོས་ཀྱི་བདག་མེད་གོམས་
ནས་སྐྱབས་ཀྱང་ཆོས་ཀྱི་སྐུར་བསྒོམ་དགོས་ལ། དེ་ལྟར་མ་བྱས་ན། མངོན་
རྟོགས་རྒྱན་ལས། རྒྱལ་ལ་སོགས་ལ་ཆགས་པ་ཕྲ། ཞེས་གསུངས་པ་ལྟར་
འགྲོ་བས་སྔ་མ་ལྟར་བྱ་བ་མན་ངག་ཡིན་གསུངས་སོ། །དེ་ལྟ་བུའི་སྒོ་ནས་
སྐྱབས་གནས་གྲུབ་པར་ཡིད་ཆེས་པར་བྱས་ཏེ། སྐྱབས་སུ་སོང་ནས་དེའི་
བསླབ་བྱ་རྣམས་ལ་ཇི་ལྟར་སློབ་པ་ཡང་གསུང་ལས་ཤེས་པར་བྱའོ་ཞེས་པ་
སྟེ། དང་པོ་སྐྱབས་གནས་ཡིན་པར་ཡིད་ཆེས་སྐྱེ། དེ་ནས་སྐྱབས་སུ་སོང་།
སྐྱབས་སུ་སོང་ནས་དེའི་བསླབ་བྱ་ལ་སློབ་དགོས་པ་ཡིན་གསུངས་པའོ། །
293



དྲུག་པ། སྐྱེས་བུ་ཆུང་ངུ་ལ་བློ་སྦྱངས་པ་ལས་དལ་
འབྱོར་རྙེད་དཀའ་སྒོམ་ཚུལ།
དེ་ལྟར་སངས་རྒྱས་རྗེས་སུ་དྲན་པ་བསྒོམས་པས་སངས་རྒྱས་ལ་ཡིད་་་་
ཆེས་སྐྱེ་བར་འགྱུར་ལ། དེ་ལྟར་སངས་རྒྱས་ལ་ཡིད་ཆེས་སྐྱེས་པས། སངས་
རྒྱས་ཀྱིས་གསུངས་པའི་ཆོས་དང་། ཆོས་དེ་སྒྲུབ་པར་བྱེད་པའི་དགེ་འདུན་
ལ་ཡང་ཡིད་ཆེས་པ་རྣལ་མ་སྐྱེས་ནས་སྐྱབས་སུ་སོང་སྟེ་བློ་བཀལ་ནས་་་་་་་
སངས་རྒྱས་ཀྱི་གསུང་དཔང་པོར་བྱས་ནས་དལ་འབྱོར་རྙེད་དཀའ་བ་ནས་
བདག་མེད་གཉིས་ཀྱི་བར་གྱི་ཆོས་ཐམས་ཅད་སྒོམ་པ་ཡིན་པས་དེ་སྟོན་པ་
ལ། རྩ་བ་ལས། དེ་ལྟར་སྐྱབས་ལ་ཡིད་ཆེས་གྱུར་ནས། །ཆོས་རྣམས་ཀུན་གྱི་
དཔང་པོ་དེ་དྲན། །དལ་བ་རྙེད་དཀའ་འཆི་བ་རྗེས་དྲན། །ལྷན་ཅིག་
བསམས་པས་ཆོས་ཀྱི་མགོ་གཟུག །དེ་ལྟར་བསམས་པས་ཆོས་རྣམས་སྐྱེ་
འགྱུར། །ཞེས་གསུངས་ཤིང་། དེ་ལྟར་སངས་རྒྱས་ལ་ཡིད་ཆེས་ནས་དེ་
དཔང་པོ་བྱས་ལ། དེས་གསུངས་པའི་ཆོས་རྗེས་སུ་དྲན་པ་བསྒོམ་པ་ནི།
དགེ་བཤེས་པོ་ཏོ་བའི་ཞལ་ནས། ཆོས་ཀྱི་དབུ་དལ་འབྱོར་རྙེད་དཀའ་བ་
དང་། འཆི་བ་རྗེས་སུ་དྲན་པ་སྒོམ་པ་འདི་ཡིན་ཞེས་གསུངས་པ་ལྟར། དེ་
གཉིས་ཀྱི་དབུ་བྱས་ནས་བདག་མེད་ཀྱི་བར་དུ་སྟེ་ཕར་ཕྱིན་ཐ་མ་ཤེས་རབ་
294



ཀྱི་ཕར་ཕྱིན་གྱི་བར་དུ་རིམ་གྱིས་སྒོམ་པ་ཡིན་གསུངས། དེ་ལ་དལ་འབྱོར་
རྙེད་དཀའ་བ་འདི་ཉིད་དཔེ་དང་གཏན་ཚིགས་ལ་སོགས་སྒོ་སྣ་ཚོགས་ནས་
སྒོམ་པར་བྱེད་དགོས་ཏེ། རང་ཅག་རྣམས་ཀྱིས་དལ་འབྱོར་རྙེད་དཀའ་བ་
དང་འཆི་བ་མི་རྟག་པ་སྒོམ་རིན་མེད་ཅེས་གལ་ཆུང་ཞིག་དང་། དོན་ཆུང་
ཞིག་ཏུ་བསམ་ན་ཡང་། སྤྱོད་འཇུག་གི་དབུ་ཞབས་ཏེ་མགོ་མཇུག་ཐམས་
ཅད་དལ་འབྱོར་རྙེད་དཀའ་དང་མི་རྟག་པ་དང་འཆི་བ་རྗེས་སུ་དྲན་པ་་་་་
འདིས་བསྐྱལ་ཡོད་ཅེས་གསུངས་སོ། །དགེ་བཤེས་དོལ་བའི་ཞལ་ནས། ངས་
འདི་ལ་འཕྲོགས་ཤིག་ཚུད་པས་ཆོས་ཡོ་བྱུང་གསུང་བ་སྟེ། ཁོ་རང་གིས་དལ་
འབྱོར་རྙེད་དཀའ་འདི་ཉིད་བསྒོམས་པས་ཆོས་ཀྱི་དོན་ཐམས་ཅད་ཐུགས་་་
རྒྱུད་ལ་སྤུངས་པ་བཞིན་དུ་འཁྲུངས་བྱུང་གསུངས། དེ་ལྟར་གསུངས་པ་དེ་
རང་བཟོ་མ་ཡིན་ཏེ། མདོ་ཉིད་ལས་ཀྱང་བྲམ་ཟེ་རྒྱལ་བ་དྲོད་ཀྱི་སྐྱེ་མཆེད་
ཀྱི་རྣམ་པར་ཐར་བ་ལས་གསུངས་པ་དེ་ཡིན་གསུངས་སོ། །དེ་ལྟར་དལ་
འབྱོར་གྱི་རྟེན་རྙེད་དཀའ་བ་ལས་རྙེད་པ་དེ་ཡང་ལོ་བརྒྱ་སྟོང་ཁྲི་འབུམ་གྱི་
བར་དུ་མི་སྡོད་པར་འཇིག་སླ་བས། རིང་པོར་མི་སྡོད་མི་རྟག་པའི་འཆི་བ་
རྗེས་སུ་དྲན་པ་བསྒོམ་དགོས་ལ། འཆི་བ་རྗེས་སུ་དྲན་པ་འདི་ལ་ཡང་། ངེས་
པར་འཆི་བ་བསམ་པ་དང་། ནམ་འཆི་ངེས་མེད་བསམ་པ། འཆི་བའི་ཚེ་
ཆོས་མ་གཏོགས་པ་གང་གིས་ཀྱང་མི་ཕན་པར་བསམ་པ་དང་གསུམ་ཡོད་པ་
ལས་ཀྱང་ནམ་འཆི་ངེས་མེད་བསམ་པ་ཤིན་ཏུ་གལ་ཆེ་བས། ནམ་འཆི་ངེས་
མེད་བསམ་ཞིང་སྒོམ་པ་འདི་ཉིད་ཀྱིས། ལྕག་གིས་རྟ་ལ་བསྐུལ་བ་བཞིན་དུ་
295



འཆི་བ་རྗེས་སུ་དྲན་པར་ལྕག་འདེབས་ཀྱིས་སྐུལ་དགོས་ལ། དེ་ལྟར་དལ་
འབྱོར་རྙེད་དཀའ་དང་འཆི་བ་མི་རྟག་པ་འདི་བསྒོམས་ནས་ངེས་པ་མ་རྙེད་
པར་ཆོས་འོང་ཐབས་མེད་གསུངས་སོ། །དེ་ནས་ཤི་ཡང་དལ་འབྱོར་གྱི་ལུས་
ཤིག་ཐོབ་ན་བ ཏུབ་པ་ལ་ཞེས་པ་སྟེ། དེ་ཡང་ཚེ་འཕོས་ནས་སྐྱེ་བ་ཕྱི་མ་དལ་
འབྱོར་གྱི་ལུས་རྟེན་ཞིག་ཐོབ་ཅིང་རྙེད་ན་ཆོག་པ་ལ། སྐྱེ་བ་ཕྱི་མར་དལ་
འབྱོར་གྱི་ལུས་ཐོབ་རྒྱུ་དེ་སྐྱེ་བ་འདི་ལ་འབད་པ་བྱེད་མིན་ལ་རག་ལས་པས།
ད་རེས་ཚེ་འདི་ལ་དེའི་རྒྱུ་བསྒྲུབ་པར་བྱ་བ་ལ་འབད་དགོས་ལ། གལ་ཏེ་དེ་
ལ་འབད་པ་མ་བྱས་ན་ཚེ་རབས་ཕྱི་མ་ལ་དལ་འབྱོར་ཚང་བའི་མི་ལུས་ཀྱི་
མིང་ཙམ་ཡང་མི་ཐོས་པའི་སར་ཏེ་ངན་སོང་དུ་མར་འགྲོ་ཉེན་ཆེ་བས་ན།
འཆི་བ་མི་རྟག་པ་དང་དལ་འབྱོར་རྙེད་དཀའ་འདི་གཉིས་ལྷན་ཅིག་ཏུ་་་་་
སེམས་པ་འདི་གདམས་ངག་ཡིན་གསུངས་། འདི་གཉིས་ཀྱི་དོན་ལ་སོ་ཞིག་
ཅི་ཐེབས་བྱེད་དགོས་ཞེས་པ་སྟེ་འཆི་བ་མི་རྟག་པ་དང་དལ་འབྱོར་རྙེད་་་་་་
དཀའ་འདི་གཉིས་ལ་མྱོང་བ་ཅི་ཐོན་ཐོན་བྱེད་དགོས་ལ། གལ་ཏེ་འདི་
གཉིས་ལ་སོ་ཞིག་ཐེབས་ན་སྟེ་མྱོང་བ་ཞིག་ཐོན་ཚེ་ཆོས་ཀྱི་དོན་ཐམས་ཅད་
རང་རྒྱུད་ལ་འབྱུང་པའི་སྒོ་འབྱེད་པ་ལྟ་བུར་འགྱུར་བས། ཡོན་ཏན་གོང་མ་
ཐམས་ཅད་རང་དབང་མེད་པར་རང་རྒྱུད་ལ་སྤུངས་པ་བཞིན་དུ་ཡོང་ངེས་
ལ། དེའི་ཕྱིར་ཆོས་ཀྱི་དབུ་དལ་འབྱོར་རྙེད་དཀའ་ཡིན་ཞེས་གསུངས་ཀྱང་།
ཁ་ཅིག་ཆོས་ཀྱི་དབུ་གང་ཡིན་པ་ངོ་མ་འཕྲོད་པ་ཡང་ཡོད་པར་གསུངས་
296



དེ་ལྟར་ཆོས་ཀྱི་དབུ་བཙུགས་ནས་སྐྱེས་བུ་གསུམ་གྱི་ཆོས་སྒོམ་པ་ལ།
དང་པོ་སྐྱེས་བུ་ཆུང་ངུའི་ཆོས་སྒོམ་དགོས་ལ། དེ་ཡང་སྐྱེས་བུ་ཆུང་ངུའི་ཆོས་
གང་ཡིན་ཞེ་ན། དལ་འབྱོར་རྙེད་དཀའ་བ་དང་། འཆི་བ་རྗེས་སུ་དྲན་པ།
ལས་འབྲས་བསམ་པ་གསུམ་ཡིན་ཞིང་། འདི་གསུམ་སྐེ་རྩ་དང་འདྲ་བར་ཧ་
ཅང་གལ་ཆེ་བས་ནན་ཏོན་དུ་བྱ་བར་སྟོན་པ་ལ། རྩ་བ་ལས། དལ་འབྱོར་
རྙེད་པར་དཀའ་ལ་སོགས་པ། ཡང་དང་ཡང་བསམ་སྐེ་རྩ་ལ་གཟབ། །མདོ་
ཁམས་སྐྱུ་བཞིན་རང་ཁར་མི་ཚུད། །དེ་བས་ཡང་དང་ཡང་དུ་དེ་བསམ། །
ཞེས་གསུངས་ཤིང་། དེ་ཡང་དལ་འབྱོར་རྙེད་པར་དཀའ་བ་ལ་སོགས་སྒོམ་
པའི་སྐྱེས་བུ་ཆུང་ངུའི་ཆོས་ཏེ་དལ་འབྱོར་རྙེད་དཀའ་བ་དང་། འཆི་བ་རྗེས་
སུ་དྲན་པ། ལས་འབྲས་བསམ་པ་གསུམ་པོ་འདི་མ་བ སམ་ཞིང་ནན་ཏན་མ་
བྱས་པར་ལམ་གོང་མ་རྣམས་ལ་བཟའ་རིངས་བྱས་ན་ཞེས་པ་སྟེ། དེ་ཡང་
མཐོ་དམའི་དབང་དུ་བྱས་ཚེ། ལམ་གོང་མ་གོང་མ་མཐོ་ན་ཡང་། ལམ་གྱི་
རྟོགས་པ་རྒྱུད་ལ་སྐྱེ་བ་ལ་ཐོག་མར་འོག་མ་འོག་མ་སྟེ་དམའ་རིམ་ནས་སྐྱེ་་་་
དགོས་ལ། ལམ་འོག་མ་རྒྱུད་ལ་མ་སྐྱེས་པར་ལམ་གོང་མ་སྐྱེ་བའི་ཐབས་མེད་
པས། ཐོག་མར་དམའ་རིམ་ནས་གཞི་བཅའ་བ་ལ་གཟབ་དགོས། གལ་ཏེ་
ལམ་འོག་མ་རྒྱུད་ལ་མ་སྐྱེས་པར། ལམ་གོང་མ་ལ་མཐོར་སྙེག་བྱས་ཚེ་བཟའ་
རིངས་བྱས་བ་སྟེ། མདོ་ཁམས་ཀྱི་སྐུ་བཞིན་དུ་འགྲོ་ཞེས་དཔེའི་སྒོ་ནས་
བསྟན་པ་ཡིན་ལ། དེ་ཡང་མདོ་ཁམས་ཀྱི་སྐྱུ་ཞེས་པ་མར་ཁུ་ཟ་བྱེད་ཀྱི་
མཐེབ་སྐྱུ་སྟེ་རྩམ་པ་བརྫིས་ཏེ་མཐེ་བོང་གིས་ཀོང་ཀོང་བཟོས་པའི་སྤགས་ཀྱི་
297



མཐེབ་ཀྱུའི་མིང་ཡིན་ལ། དེ་ཡང་མར་ཁུ་མང་དུ་བཟའ་བ་དང་མགྱོགས་
པར་བཟའ་བའི་ཆེད་དུ་མཐེབ་སྐྱུའི་ཁོག་གཏིང་ཟབ་མོར་བཟོ་བ་ཁོ་ནར་་་་
དམིགས་ཤིང་བྲེལ་བ་བྱས་ཚེ། མཐར་མར་ཁུ་བཟའ་བའི་དུས་སུ་མཐེབ་
སྐྱུའི་སྐེ་རྩ་ཆག་ནས་མར་ཁུ་བཟའ་མི་ཐུབ་པར་འགྲོ་ཉེན་ཆེ་བའི་དཔེར།
བཟའ་རིངས་བྱས་ན་མདོ་ཁམས་ཀྱི་སྐུ་བཞིན་དུ་འགྲོ་བ་ཡིན་ཞེས་བསྟན་པ་
ཡིན་ལ། དེ་ཡང་མདོ་ཁམས་སྒང་དུ་མི་གཉིས་ལ་རྩམ་པ་དང་མར་ཁུ་སྤྱི་
བར་དུ་བཞག་ནས་ཟ་རུ་བཅུག་པ་ལ། ལྟོ་ལ་ངན་ཤོས་ཀྱི་མི་དེས་རྩམ་པའི་
སྐྱུ་གཏིང་རིང་ལ་ཟབ་མོ་བྱས་ཀྱིན་མར་ཁུ་མང་པོ་བཅུས་ནས་བཟའ་རྩིས་་་
བྱེད་པ་ན་མཐེབ་ཀྱུའི་སྐེ་རྩ་ནས་ཆག་སྟེ་མར་ཁུ་མ་གཏོགས་རྩམ་པ་ཡང་་་་་་
སར་ལྷུང་སོང་བ་ལ། གཅིག་གིས་ཁྲེལ་བ་སྟེ་འཕྱ་སྨོད་བྱས་ཏེ། ཁྱོད་ཀྱིས་
མར་ཁུ་མང་དུ་འོང་བའི་ཐབས་ཟབ་པ་ཡང་གལ་ཆེ་མོད། སྐེ་རྩ་ཆག་པ་ལ་
གཟབ་དགོས་ཟེར་རོ། །དཔེ་དེ་བཞིན་དུ། སྐད་ཅིག་སྟེ་མགྱོགས་པར་འཚང་
རྒྱ་བའི་ཐབས་སྟོང་བ་ཉིད་ལ་སོགས་པའི་ཟབ་པ་དོན་དུ་གཉེར་བ་ཡང་་་་་་
གལ་ཆེ་ཡང་། སྐྱུའི་སྐེ་རྩེ་དང་འདྲ་བའི་སངས་རྒྱས་རྗེས་སུ་དྲན་པ་དང་།
དལ་འབྱོར་རྙེད་པར་དཀའ་བ། འཆི་བ་རྗེས་སུ་དྲན་པ། ལས་དང་འབྲས་
བུའི་རྨང་གཞི་བརྟན་པོ་ཡོང་བ་འདི་ལ་གཟབ་དགོས་ལ། གལ་ཏེ་འདི་ལ་མ་
གཟབ་ན་མར་ཁུ་འདྲ་བའི་སངས་རྒྱས་ཀྱི་གོ་འཕང་ཐོབ་པ་ཕར་ཞོག སྐྱེ་བ་
ཕྱི་མར་ཐ་ན་ལྷ་དང་མིའི་སྐྱེ་བ་ཐོབ་པ་ཙམ་ཡང་དཀའ་བར་གསུངས། དེ་
ཡང་ལམ་གོང་མའི་ཟབ་མོའི་དོན་དེ་འདྲ་བ་རང་གི་ཁ་རུ་འོང་འདོད་ན་སྟེ་
298



རྟོགས་པར་འདོད་ན། སྐྱེས་བུ་ཆུང་ངུའི་ཆོས་སྐོར་སྐེ་རྩ་དང་འདྲ་བ་སྟེ་དལ་
འབྱོར་རྙེད་དཀའ། འཆི་བ་རྗེས་དྲན། ལས་འབྲས་བསམ་པ་འདི་ལ་
གཟོབས་ལ། དེ་ཉིད་རྒྱུད་ལ་མ་སྐྱེས་ཀྱི་བར་དུ་ནན་ཏན་གྱིས་ཡང་དང་ཡང་
དུ་བསམ་པ་གལ་ཆེ་སྟེ། ལམ་གོང་མ་ངེས་འབྱུང་གི་བསམ་པ་དང་། བྱང་
ཆུབ་ཀྱི་སེམས། ཡང་དག་པའི་ལྟ་བ་སོགས་གོང་མ་ལ་རིམ་བཞིན་སྙེག་པ་ལ་
སྐྱེས་བུ་ཆུང་ངུའི་ཆོས་སྐོར་འདི་དག་ལ་མྱོང་བ་མ་ཐོན་པར་དེ་དག་མི་འོང་
གསུངས་པའོ། །དེ་ལྟར་བསམས་པས་དལ་འབྱོར་རྙེད་པར་དཀའ་བ་ལ་
ངེས་པ་རྙེད་པའི་དུས་ད་རེས་ཆོས་ཁོ་ན་བྱ་བར་སྟོན་པ་ལ། རྩ་བ་ལས།
ཡོན་ཏན་རང་བཞིན་དགེར་འོས་སྐབས་སུ། །སྔ་མའི་རྒྱུ་ལྡན་ཡང་ན་སྣོད་
རུང་། །དེ་བས་དགེར་འོས་རང་ཅག་ལ་སྦྱར། །འཕྲང་མང་ཐར་བས་ཡོན་
ཏན་རང་བཞིན། །ད་ནི་དགེར་འོས་སྣམ་སྣེམ་མི་འདུག །ཡོན་ཏན་རང་
བཞིན་ཐོབ་པའང་རབ་དཀའ། ཞེས་གསུངས་ཤིང་། དེ་ཡང་བཤེས་པའི་
སྤྲིང་ཡིག་ལས། ཡོན་ཏན་རང་བཞིན་དགེར་འོས་བདག་གིས་ནི། །བདེ་བར་
གཤེགས་པའི་གསུང་བསྙད་ལས་བྱུང་བའི། །བསོད་ནམས་འདུན་སླད་
འཕགས་པའི་དབྱངས་འདི་དག །ཅུང་ཟད་ཅིག་བསྡེབ་ཁྱོད་ཀྱིས་གསན་
པར་རིགས། །ཞེས་གསུངས་པ་གསུང་བའི་སྐབས་སུ་དགེ་བཤེས་པོ་ཏོ་བས་
འདི་ལྟར་གསུངས་ཏེ། སློབ་དཔོན་ཀླུ་སྒྲུབ་ཀྱིས་ཁོང་གི་མཛའ་བཤེས་རྒྱལ་
པོ་བདེ་སྤྱོད་བཟང་པོ་ལ། རྒྱལ་པོ་ཁྱོད་ཀྱིས་སྐྱེ་བ་སྔ་མ་ལ་སྦྱིན་པ་བཏང་
བའི་འབྲས་བུར་ད་ལྟ་ལོངས་སྤྱོད་དང་ལྡན་པར་གྱུར་པ་ཡིན་ལ། སྐྱེ་བ་སྔ་
299



མ་ལ་ཚུལ་ཁྲིམས་བསྲུངས་པའི་འབྲས་བུར་ད་ལྟ་མི་ལུས་ཐོབ་པ་དང་། སྐྱེ་
བ་སྔ་མར་བཟོད་པ་བསྒོམས་པའི་འབྲས་བུར་ད་ལྟ་གཟུགས་བཟང་བོ་ལྡན་
ཞིང་ཆོས་གང་ཉན་པའི་གདམས་ངག་གི་སྣོད་རུང་དུ་གྱུར་པ་དང༌། སྐྱེ་བ་
སྔ་མར་རང་གི་བླ་མ་ལ་དད་གུས་བྱས་པའི་འབྲས་བུར་ད་ལྟ་བླ་མ་མགོན་པོ་
ཀླུ་སྒྲུབ་དང་འཕྲད་པས་དགེ་བར་འོས་པའམ། ཡང་ན་སྐྱེ་བ་སྔ་མ་ལ་འཁོར་
ལོ་བཞི་སྟེ་མཐུན་པར་གྱུར་པའི་ཡུལ་ན་གནས་པ་དང༌། སྐྱེས་བུ་དམ་པ་ལ་
བརྟེན་པ། སྨོན་ལམ་བཏབ་པ། བསོད་ནམས་བསགས་པ་དང་བཅས་འགྲུབ་
པར་འགྱུར་བའི་རྒྱུ་བསགས་པའི་འབྲས་བུར། ཚེ་རབས་ད་ལྟ་འཁོར་ལོ་
བཞི་དང་ལྡན་པར་གྱུར་ཅིང་ཆོས་ཀྱི་སྣོད་རུང་དུ་གྱུར་པས་ན་དགེ་བར་་་་་་
འོས་ཞེས་པ་འགྲིག་གམ་སྙམ། དེ་ཡང་དགེ་བཤེས་པོ་ཏོ་བའི་ཞལ་ནས།
འཁོར་ལོ་བཞི་ལ་བརྟེན་ནས་སྐྱིད་ཀྱི་ནང་ནས་ཏེ་དཀའ་སྡུག་སོགས་མྱོང་མ་
དགོས་པའམ་སྐྱིད་པོའི་ངང་ནས་ལམ་གྱི་རིམ་པ་ཆ་ཚང་བའི་རྟོགས་པ་རྒྱུད་
ལ་སྐྱེ་བཏུབ་པ་ཞིག་ཡོད་མོད། རླུང་གིས་འ ཁྱེར་བ་སྟེ་ནུས་པ་ཞན་པའི་བོད་
འདི་ལ་འཁོར་ལོ་བཞི་ལྡན་གྱི་རྟེན་ཐོབ་པ་ཧ་ཅང་དཀོན་ན་ཡང་། དེའི་
དོད་དམ་ཚབ་ལྟ་བུ་ངན་སོང་དང་མི་ཁོམ་པའི་གནས་བརྒྱད་ཀྱི་འཕྲང་མང་
པོ་ལས་ཐར་ནས། དལ་འབྱོར་གྱི་མི་ལུས་ཐོབ་པས་ན་ཡོན་ཏན་གྱི་རང་
བཞིན་ལྟ་བུར་འདུག་པས། ད་ནི་མི་ན་མི་ཚ་བ་སྟེ་ནད་མེད་བདེ་ཐང་དུ་
གནས་པའི་དུས་འདི་ལ་དགེ་བ་བསྒྲུབ་པར་འོས་ལ། དེ་བས་སྣམ་སྣེམ་ཕན་
ཚུན་ཡན་ཡན་ལ་ཚེ་ཟད་པར་མི་བྱ་བར་ཞེས་པ་སྟེ། སྙོམས་ལས་དང་ཕན་
300



ཚུན་གཡེང་ངེ་གཡེང་ངེའི་ངང་ཚེ་འདི་ཉིད་སྟོང་ཟད་དུ་མ་བཏང་བར།
སྙིང་ཐག་པ་སྟེ་སེམས་གཏིང་ནས་ཉིན་མཚན་གང་ཡིན་ངོ་མི་ཤེས་པའམ་་་་་
ཉིན་མཚན་དབྱེར་མེད་དུ་ཐོག་མར་རང་ལ་ཕན་པའི་དགེ་བ་སྐྱེས་བུ་ཆུང་
ངུ་དང་། སྐྱེས་བུ་འབྲིང་གི་ཆོས་དང་། དེ་ནས་སེམས་ཅན་གཞན་ལ་ཕན་
པའི་དགེ་བ་སྐྱེས་བུ་ཆེན་པོའི་ཆོས་རྣམ་པར་དག་པ་ཞིག་བསྒྲུབ་དགོས་པ་་་
ལས། ཁྱིས་བྱ་སྙེག་པ་བཞིན་དུ་ཕན་པ་དང་དགེ་བའི་ལས་སྒྲུབ་པའི་
གཟུགས་བརྙན་ཙམ་དང་ལད་ཟློས་ཙམ་གྱིས་རང་གཞན་ལ་ཕན་པའི་ཆོས་
གང་ཡང་མི་འོང་གསུངས་སོ། །དེ་ཡང་ད་རེས་མི་ལུས་ཐོབ་པ་འདིའི་སྟེང་
ནས་རང་གཞན་ལ་ཕན་པའི་ལས་ཤིག་སྒྲུབ་པ་ལ་མ་འབད་ན་ཕྱིས་སུ་འདི་
ལྟ་བུའི་མི་ལུས་ཐོབ་པ་ཤིན་ཏུ་དཀའ་སྟེ། སྤྱོད་འཇུག་ཆེན་མོ་ལས། གལ་ཏེ་
འདི་ལ་ཕན་པ་མ་བསྒྲུབས་ན། །ཕྱིས་འདི་ཡང་དག་འབྱོར་བར་ག་ལ་
འགྱུར། །ཞེས་པ་དང་། ཡང་། རྒྱ་མཚོ་ཆེར་གཡེངས་གཉའ་ཤིང་གི། བུ་གར་
རུས་སྦལ་མགྲིན་ཚུད་ལྟར། མི་ཉིད་ཤིན་ཏུ་རྙེད་དཀར་གསུངས། །ཞེས་
གསུངས་པས་སོ། །
དེ་ལྟར་དལ་འབྱོར་ཐོབ་པའི་དུས་འདིར་དགེ་བ་ལ་མ་འབད་ན་ཕྱིས་
ཐོབ་པར་དཀའ་བས། ད་རེས་ཇི་ལྟར་འབད་པར་བྱ་བ་སྟོན་པ་ལ། རྩ་བ་
ལས། དཀོན་མཆོག་གསུམ་པོ་རྗེས་དྲན་སྐྱབས་སོང་། །དེ་བས་འཆི་བ་གཙོ་
བོར་བྱས་པའི། །ན་དང་རྒ་སོགས་རྒྱུན་མི་འཆད་པའི། །སྡུག་བསྔལ་
བསམས་པས་ནད་ཡུན་རིང་བ། །གསོ་བའི་སྨན་ནི་བསླབ་པ་གསུམ་
301



སོགས། །དེ་ལ་ཐོས་བསམ་སྒོམ་གསུམ་བྱེད་པ། །ད་རེས་དུས་ཡིན་གླུ་ཚིག་
དཔེར་བྱས། །རྒྱ་ཕུ་གཙང་འདུག་གཞན་རྣམས་གླུ་ལེན། །ལོ་སྟེང་བུ་ཅིག་
ཡིན་ནོ་ཅོག་ན། །གསེར་གྱི་རི་ལ་བརྐོས་ན་ཨང་ཟེར། ང་ནི་དེ་རང་ཉིད་
ཡིན་སྙམ་ནས། །ཅི་ཕྱིར་མི་བརྐོ་འདི་ན་འདུག་ཅེས། །འདིར་འོང་གསེར་གྱི་
རི་ལ་བརྐོས་ཟེར། །དེ་བཞིན་མིར་གྱུར་གཞོན་ནུར་བྱུང་སོགས། སྨོན་ལམ་
སྟེང་ཕྱིན་ཅི་ཡི་ཕྱིར་སྡོད། །སྙམ་བསམ་རང་ལ་རྟག་ཏུ་བསྐུལ་གདབ། །
འཕགས་པ་ཐོགས་མེད་གསུངས་པའང་ཁུངས་དྲངས། །མ་བཏུབ་ན་ཡང་དེ་
ཉིད་རྒྱུར་བྱས། །ཤིན་ཏུ་འབད་པ་དེ་ཡང་ཅིག་ཡིན། །ཞེས་གསུངས་ཤིང་།
དེ་ལྟར་དལ་འབྱོར་ཐོབ་པའི་དུས་སུ་དགེ་བ་ལ་འབད་པ་ཇི་ལྟར་བྱེད་་་་་་་
དགོས་ཤེ་ན། ཐོག་མར་དཀོན་མཆོག་གསུམ་གྱི་ཡོན་ཏན་རྗེས་སུ་དྲན་པའི་
སྒོ་ནས་ཡིད་ཆེས་པས་སྐྱབས་སུ་སོང་ནས། དེའི་བསླབ་བྱ་རྣམས་ཏེ། སྒྲུབ་
པའི་བསླབ་བྱ་དང་། དགག་པའི་བསླབ་བྱ། ཐུན་མོང་བའི་བསླབ་བྱ།
སོ་སོའི་བསླབ་བྱ་མཐའ་དག་ནན་ཏན་གྱིས་སློབ་པ་སྟེ་སློབ་པ་ཙམ་གྱིས་མི་
ཆོག་པར་གསུངས་ལ། དེ་ལྟ་བུའི་གང་ཟག་དེ་ཡིས་ཐོག་མར་དལ་འབྱོར་
ད་པར་དཀའ་བར་ཤེས་ནས། ཚེ་འདིར་སྟེས་དབང་གིས་དལ་འབྱོར་གྱི་
ལུས་འདི་འདྲ་ཞིག་རྙེད་པ་དེ་དོན་དང་ལྡན་པ་སྟེ་འབྲས་བུ་ཡོད་པ་ཞིག་་་་་
བྱེད་པ་ལ། རྙེད་པར་དཀའ་ལ་འཇིག་པར་སླ་བ་སྟེ། དལ་འབྱོར་གྱི་ལུས་
ཐོབ་ཀྱང་རྟག་བརྟན་དུ་ལོ་ཁྲི་སྟོང་མང་པོར་མི་འཇིག་པར་གནས་པ་ཞིག་
མ་ཡིན་པར། འགལ་རྐྱེན་ཕྲན་བུ་ཙམ་དང་འཕྲད་པས་ཀྱང་མི་རྟག་པའི་
302



རང་བཞིན་གྱི་འཆི་བ་འདི་ཉིད་རྗེས་སུ་དྲན་ཞིང་མྱོང་བ་ཐོན་པ་ཞིག་བྱེད་
རྒྱུ་ཧ་ཅང་གལ་ཆེ་བས། ། འཆི་བ་རྗེས་སུ་དྲན་པ་འདི་སྒོམ་པ་གཙོ་བོར་
འཛིན་དགོས་ལ། འདི་སྒོམ་པ་གཙོ་བོར་བྱས་པས་ངེས་པར་འཆི་བ་དེ་ཉིད་
ཤེས་ཤིང་མྱོང་བ་ཐོན་ནས་འོང་བས། ་ཚེ་ཕ་རོལ་ཏེ་ཚེ་ཕྱི་མ་ཟེར་བ་ཞིག་
ཡོད་པ་དྲན་ཏེ། ཕ་རོལ་གྱི་བདེ་སྡུག་སྟེ་ཚེ་ཕྱི་མའི་བདེ་བ་ཐམས་ཅད་དགེ་
བ་ལས་དང་། སྡུག་བསྔལ་ཐམས་ཅད་མི་དགེ་བ་ལས་འབྱུང་བ་ཡིན་པར་
ཤེས་ནས་ལས་དགེ་བ་རྣམས་སྒྲུབ་ཅིང་ལས་མི་དགེ་བ་རྣམས་སྤོང་བར་བྱ་
བ་ལ་འབད་པར་བྱེད་དགོས་སོ། །དེ་ལྟར་སྡིག་སྤོང་དགེ་སྒྲུབ་བྱས་པས་ཚེ་
རབས་ཕྱི་མ་ལ་མཐོ་རིས་ལྷ་མིའི་གོ་འཕང་ཞིག་ཐོབ་འོང་བ་ཐག་གིས་ཆོད་
མོད། ལྷ་མིའི་གོ་འཕང་རྙེད་པ་ཙམ་གྱིས་གོ་མི་ཆོད་ཅེས་པ་ལྷ་མིའི་གོ་
འཕང་རྙེད་པ་ཙམ་གྱིས་ཐར་བ་ཐོབ་མི་ཐུབ་ཅེས་པའི་དོན་ནོ། །དེ་ཡང་
འདིར་ཞིབ་ཆ་འབྱེད་རྒྱུ་འདི་འདྲ་ཞིག་ཡོད་དེ། །ལྷ་མིའི་གོ་འཕང་རྙེད་པ་
ཙམ་གྱིས་ཆོག་ན། ཚེ་རབས་ཕྱི་མ་ལ་ལྷ་མིའི་གོ་འཕང་ཐོབ་ཕྱིར་བརྩོན་ལེན་
བྱེད་དགོས་པ་མིན་ནམ་ཞེ་ན། དེ་ཐོབ་པ་ལའང་བརྩོན་ལེན་བྱེད་དགོས་ཏེ།
རྫོགས་པའི་བྱང་ཆུབ་འཐོབ་པ་ལ། ཐེངས་རེ་གཉིས་ཙམ་གྱིས་མི་ཆོག་པར་
དལ་འབྱོར་གྱི་ལུས་བརྒྱུད་མར་ཐོབ་ནས་བསྒྲུབ་དགོས་སོ། །དེའི་རྒྱུ་མཚན་
གང་ཞེ་ན་རྫོགས་པའི་བྱང་ཆུབ་སྒྲུབ་པ་ལ་རྒྱུ་ཕ་རོལ་དུ་ཕྱིན་པའི་ཐེག་པའི་
དབང་དུ་བཏང་ན་བསྐལ་ཆེན་གྲངས་མེད་གསུམ་དུ་ཚོགས་བསགས་དགོས་
ལ། འབྲས་བུ་རྡོ་རྗེ་ཐེག་པའི་དབང་དུ་བཏང་ན་སྙིགས་དུས་ཀྱི་ཚེ་ཐུང་
303



གཅིག་ལའང་འཚང་རྒྱ་ནུས་པར་གསུངས་པ་ནི། བླ་མེད་རྡོ་རྗེ་ཐེག་པའི་ཉེ་
ལམ་ཐུན་མོང་མ་ཡིན་པ་ཡིན་ན་ཡང་ཚོགས་གསོག་དགོས་ལ། དེ་འདྲའི་
ཚོགས་གསོག་པར་བྱེད་པ་ལ་ལུས་རྟེན་ཕུན་སུམ་ཚོགས་པ་ཞིག་ཐོབ་དགོས་
པས། དེ་འདྲའི་ལུས་རྟེན་ཏེ་ཆོས་སྒྲུབ་པའི་རྟེན་ཕུན་སུམ་ཚོགས་པ་ནི་མིའི་
ལུས་རྟེན་དང་དལ་འབྱོར་ཚང་བའི་མིའི་ལུས་རྟེན་ཡིན་ཏེ། ལམ་མཆོག་
སྒྲུབ་ལ་མཚན་ཉིད་ཚང་བའི་རྟེན། །མ་རྙེད་བར་དུ་ས་ཆོད་མི་འོང་བས། །
དེ་ཡི་མ་ཚང་མེད་པའི་རྒྱུ་ལ་བསླབ། །སྒོ་གསུམ་སྡིག་ལྟུང་དྲི་མས་སྦགས་པ་
འདི། །ལྷག་པར་ལས་སྒྲིབ་སྦྱོང་བ་གནད་ཆེ་བས། །རྒྱུན་ཏུ་སྟོབས་བཞི་ཚང་
བར་སྟེན་པ་གཅེས། །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་
འདོད་ཁྱེད་ཀྱང་དེ་བཞིན་བསྐྱང་འཚལ་ལོ། །ཞེས་གསུངས་པ་ལྟར་རོ། །
དེས་ཀྱང་གོ་མི་ཆོད་དེ། སྲིད་པའི་རྩེ་མོ་མན་ཆད་ཀྱི་ཁམས་གསུམ་འཁོར་བ་
གང་ཏུ་སྐྱེས་ཀྱང་ཞེས་པའི་སྲིད་པའི་རྩེ་མོ་ཞེས་པ་གནས་ཙམ་པོ་ལ་གོ་མི་་་་
རུང་བ་སྟེ། དཔེར་ན། གཟུགས་རགས་པ་ཅན་གྱི་རི་མཐོན་པོ་དང་དམའ་
མོ་ལྟ་བུ་ཞིག་ལ་གོ་མི་རུང་། དེ་ཡང་ཁམས་གསུམ་སྟེ་འདོད་ཁམས་པ།
གཟུགས་ཁམས་པ། གཟུགས་མེད་ཁམས་པ་དང་ཞེས་གང་ཟག་གསུམ་ཡོད་
ཅིང་། དེ་ཡང་འདོད་ཁམས་ལ་ངན་སོང་གསུམ་དང་། མི། སུམ་ཅུ་རྩ་
གསུམ་སོགས་འདོད་ལྷ་རིགས་དྲུག་ཡོད་པ་དང༌། གཟུགས་ཁམས་ལ་
གཟུགས་ཁམས་གནས་རིགས་བཅུ་བདུན་ཡོད་པ་རྣམས་གཟུགས་ཅན་ཤ་་་་
སྟག་ཡིན། གཟུགས་མེད་ཁམས་ལ་ནམ་མཁའ་མཐའ་ཡས། རྣམ་ཤེས་
304



མཐའ་ཡས། ཅི་ཡང་མེད། སྲིད་རྩེ་བཞིའི་ལྷ་རྣམས་ཏིང་ངེ་འཛིན་ལ་གནས་
པ་ཤ་སྟག་ཡིན་ལ། དེ་རྣམས་ཐོག་མར་ཁོ་རང་གནས་དེར་སྐྱེས་སོང་སྙམ་
པའི་འདུ་ཤེས་ཞིག་འོང་ལ། དེ་ནས་ཏིང་ངེ་འཛིན་ལ་ཞུགས་ནས་བསྐལ་པ་
མང་པོའི་བར་དུ་གནས་པ་ཡོད་ལ། དེ་ནས་ཏིང་ངེ་འཛིན་གྱི་འཕེན་པ་དེ་
ཟད་པ་ན། ཁོ་རང་ཏིང་ངེ་འཛིན་དེ་ལས་སད་སོང་སྙམ་པའི་འདུ་ཤེས་དེ་
མ་གཏོགས་སྐྱེ་རྒྱུ་མེད་དོ། །དེ་འདྲའི་ཏིང་ངེ་འཛིན་ལ་གནས་པའི་བདེ་བ་
དེ་ཁྱད་པར་ཅན་ཞིག་ཡིན་ལ། འཁོར་བའི་བདེ་བ་མཐའ་དག་ལས་
གཟུགས་མེད་ཁམས་ཀྱི་བདེ་བ་དེ་ཁྱད་པར་དུ་འཕགས་ཤིང་། དེ་ལས་ཀྱང་
སྲིད་རྩེའི་དངོས་གཞིའི་སྙོམས་འཇུག་གི་ཏིང་ངེ་འཛིན་གྱི་བདེ་བ་ཆེས་ཁྱད་
པར་དུ་འཕགས་པས། འཁོར་བའི་བདེ་བ་མཐའ་དག་གི་ཡང་རྩེ་རུ་འཇོག་
ལ། འཁོར་བའི་སྡུག་བསྔལ་མཐའ་དག་ལས་དམྱལ་བའི་སྡུག་བསྔས་ཆེ་ལ།
དེ་ལས་ཀྱང་དམྱལ་བ་མནར་མེད་ཀྱི་སྡུག་བསྔལ་ཆེ་བས། འཁོར་བའི་སྡུག་
བསྔལ་མཐའ་དག་ལས་ཆེས་སྡུག་བསྔལ་ཆེ་ཤོས་ལ་དམྱལ་བ་མནར་མེད་ཀྱི་
སྡུག་བསྔལ་འཇོག དེ་བས་སྲིད་རྩེ་མན་ཆད་ཅེས་སྲིད་པའི་རྩེ་མོ་མན་ཆད་
ནས་དམྱལ་བ་མནར་མེད་ཡན་ཆད་ཀྱི་ཁམས་གསུམ་འཁོར་བ་གང་དུ་སྐྱེས་
ཀྱང་། སྡུག་བསྔལ་ལས་བདེ་བའི་གནས་སྐབས་སྐད་ཅིག་ཀྱང་མེད་པས་
ཞེས་པ་སྟེ། སྡུག་བསྔལ་གྱི་རང་བཞིན་ཏེ་ཁྱབ་པ་འདུ་བྱེད་ཀྱི་སྡུག་བསྔལ་
ལས་ཡང་དག་པའི་བདེ་བའི་གནས་སྐབས་སྐད་ཅིག་ཀྱང་མེད་པས། བག་
དྲག་ཤོས་ཏེ་ཁམས་གསུམ་འཁོར་བའི་ནང་ནས་དགའ་ཤོས་ནི་ལྷ་དང་མི་་་་
305



གཉིས་ཡིན་མོད། དེ་ཡང་སྡུག་བསྔལ་གྱི་རང་བཞིན་ཅན་ལས་མ་འདས་ཏེ།
མི་ལ་སྐྱེ་བའི་སྡུག་བསྔལ་དང་། རྒ་བའི་སྡུག་བསྔལ། ན་བའི་སྡུག་བསྔལ།
འཆི་བའི་སྡུག་བསྔལ་སོགས་སྡུག་བསྔལ་དཔག་ཏུ་མེད་པ་སྟེ་བགྲང་གིས་མི་
ལང་བ་ཡོད་ལ། ལྷ་ལ་འཆི་འཕོ་ལྟུང་བ་ལ་སོགས་པའི་སྡུག་བསྔལ་ཏེ། དེ་
ཡང་ལྷ་ལ་སྐབས་གསུམ་པ་ཞེས་སྐྱེ་བ་སྔ་མ་གང་དུ་སྐྱེ་བ་དང་སྐྱེ་བ་ཕྱི་མར་
གང་དུ་སྐྱེ་བར་འགྱུར་བ། ད་ལྟ་གནས་པའི་སྐྱེ་བ་གསུམ་ཤེས་ལ། ལྷ་རང་
འཆི་ལྟས་ཕོག་པ་ན། དུས་ནམ་ཞིག་ལ་འཆི་བར་འགྱུར་བ་དང༌། ཤི་ནས་
ཚེ་རབས་ཕྱི་མ་ལ་དམྱལ་བ། ཡི་དྭགས། དུད་འགྲོ་སོགས་ཀྱི་གནས་གང་དུ་
སྐྱེ་བར་འགྱུར་བ་ཤེས་པས། དེ་ལ་བརྟེན་ནས་སྡུག་བསྔལ་དཔག་ཏུ་མེད་པ་
སྟེ་དམྱལ་བའི་སྡུག་བསྔལ་ལས་ཀྱང་ལྕི་བའི་སྡུག་བསྔལ་འབྱུང་ལ། སྡུག་
བསྔལ་བཟོད་པར་དཀའ་བ་དེ་རྣམས་ཀྱིས་དུས་རྟག་ཏུ་གཅིག་མ་སངས་་་་
པར་གཅིག་བྱུང་བ་སྟེ་སྡུག་བསྔལ་སྔ་མ་སྔ་མ་མ་སངས་པར་སྡུག་བསྔལ་ཕྱི་
མ་རྒྱུན་མར་བྱུང་བས། རྒྱུན་མ་ཆད་པར་འཁོར་བ་ཐོག་མ་མེད་པ་ནས་ནད་
པའི་ནད་ཡུན་རིང་བ་ལྟ་བུའི་སྡུག་བསྔལ་ཡུན་རིང་ལ་དར་དྲག་པ་རྣམས་
ལ་ཞིབ་ཏུ་བསམ་བློ་བཏང་ཚེ་དུས་ད་ལྟའི་བར་དུ་སྡུག་བསྔལ་རྒྱུན་མ་ཆད་
པར་མྱངས་པ་ཡིན་པ་དེ་ལ་ཡིད་འབྱུང་པ་སྟེ། ཐ་ན་སྲིད་པའི་རྩེ་མོ་མན་
ཆད་ནས་ཁམས་གསུམ་འཁོར་བ་གང་དུ་སྐྱེས་ཀྱང་བདེ་བ་ལྟར་སྣང་བ་ཙམ་
མ་གཏོགས་བདེ་བ་མཚན་ཉིད་པའམ་ཡང་དག་པ་ཞིག་གཏན་ནས་མེད་་་་་
པར་སྡུག་བསྔལ་གྱི་རང་བཞིན་ཤ་སྟག་གོ་ཞེས་དེ་ལ་སྐྱོ་བ་ཤུགས་དྲག་པོ་་་་
306



སྐྱེས་ནས། དེ་གསོ་བའི་སྨན་ནམ་གཉེན་པོ་སྟེ་འཁོར་བ་ཐོག་མ་མེད་པ་ནས་
སྡུག་བསྔལ་བ་དེ་སེལ་བྱེད་ཀྱི་གཉེན་པོ་ཐེག་པ་ཆུང་ངུ་སྟེ་ཐེག་པ་དམན་་་་་་
པའི་དབང་དུ་བྱས་ན་བསླབ་པ་གསུམ་ཡིན་པས། བསླབ་པ་གསུམ་ལ་
བསླབ་པར་བྱ་བ་ལ་ཐོག་མར་ཐོས་པ་དང་། བར་དུ་བསམ་པ། ཐ་མར་སྒོམ་
པ་ཡིན། དེ་ལ་ཐོག་མར་ཐོས་པ་གལ་ཆེ། དེ་ནས་ཐོས་པའི་དོན་དེ་ཉིད་
བསམ་ཞིང་། ཐ་མར་བསམ་པས་དོན་གྱི་ངོ་བོ་དེ་ཇེ་གསལ་དུ་གཏོང་བ་
དང་གོམས་འདྲིས་སུ་གཏོང་བའི་སླད་དུ་ཡང་དང་ཡང་དུ་སྒོམ་དགོས་ལ་དེ་
འདྲའི་ཐོས་བསམ་སྒོམ་གསུམ་བྱ་རྒྱུའི་དུས་ཀྱང་ད་རེས་ཏེ་ད་ལྟ་ཚེ་འདི་ལ་
རག་ལས་པ་ཡིན་ལ། དེ་ཡང་རྩ་བར། གསོ་བའི་སྨན་ནི་བསླབ་པ་གསུམ་
སོགས། །ཞེས་སོགས་ཁོངས་སུ་ཐེག་པ་ཆེན་པོ་བསྟན་པས། ཐེག་པ་ཆེན་
པོའི་དབང་དུ་བྱས་ན། རང་ཐོག་མེད་ནས་ད་ལྟའི་བར་དུ་སྡུག་བསྔལ་གྱིས་
མནར་བ་དང་སྡུག་བསྔལ་དེ་ལས་ཐར་འདོད་ཀྱི་བསམ་པ་རང་ལ་ཡོད་པ་
དེ་བཞིན་དུ། མར་གྱུར་སེམས་ཅན་ཐམས་ཅད་ཀྱང་ཐོག་མེད་ནས་ད་ལྟའི་
བར་དུ་སྡུག་བསྔལ་གྱིས་མནར་བ་དེ་ལས་སྐྱོབ་འདོད་ཀྱི་བསམ་པ་དང་ལྡན་
པའི་སྙིང་རྗེ་ཆེན་པོས་ཀུན་ནས་བསླངས་ཏེ་སེམས་ཅན་གྱི་དོན་དུ་སངས་་་་
རྒྱས་ཐོབ་པར་འདོད་པའི་བྱང་ཆུབ་ཀྱི་སེམས་ཀྱིས་འཕངས་པའི་ཕ་རོལ་ཏུ་
ཕྱིན་པ་དྲུག་ལ་སློབ་པར་བྱེད་པ་ལ་དེའི་མཚན་ཉིད་ལེགས་པར་ཤེས་དགོས་
ལ། དེའི་མཚན་ཉིད་ལེགས་པར་ཤེས་པ་ལ་ཡང་ཐོག་མར་ཐོས་པ་དང་།
བར་དུ་བསམ་པ། ཐ་མར་སྒོམ་པ་ལ་འབད་དགོས་པས། དེ་འདྲའི་འབད་
307



པ་བྱ་རྒྱུའི་དུས་ཀྱང་ད་རེས་ཏེ་ད་ལྟའི་ཚེ་འདི་ལ་རག་ལས་པ་ཡིན་ལ། ཤེས་
རབ་གསུམ་པོ་དེའི་མཚན་ཉིད་ཀྱང་ཐེག་པ་ཆུང་ངུ་ཡུལ་གྱིས་ཕྱེ་བར་འདོད།
ཐོས་སོགས་ལས་བྱུང་བློ་རྣམས་ནི། །མིང་དང་གཉིས་ཀ་དོན་ཡུལ་ཅན། །
ཞེས་གསུངས་ལ། །ཐེག་པ་ཆེན་པོ་པ་བྱེད་ལས་ཀྱིས་ཕྱེ་བར་འདོད། ཁམས་
རྟས་བྱེད་དང་འཇུག་བྱེད་དང་། །དེ་ཡི་དོན་རྣམས་ཐོབ་པའོ། །ཞེས་
གསུངས་པས། ཚོགས་ལམ་དུ་ཐོས་པ་གཙོ་བོར་བྱས་ནས་ཁམས་རྟས་པར་
བྱེད་པ་སྟེ་ཁམས་རྒྱས་པར་བྱེད་ཅིང་། སྦྱོར་ལམ་དུ་བསམ་པས་ཐེ་ཚོམ་ཆོད་
དེ་ངེས་པ་སྐྱེ། མཐོང་ལམ་དུ་བསྒོམས་པས་མངོན་དུ་གྱུར་ཏེ་སྒོམ་བྱུང་གི་
རྟོགས་པ་སྐྱེ་བ་ཡིན་ལ། དེ་ཐམས་ཅད་ཀྱང་ད་རེས་ཏེ་ད་ལྟའི་ཚེ་དལ་
འབྱོར་གྱི་མི་ལུས་ཐོབ་པའི་གནས་སྐབས་འདི་ལ་རག་ལས་པ་ཡིན་ཏེ།
དཔེར་ན་འཕན་ཡུལ་རྒྱ་ཡུ་ཞེས་བྱ་བའི་ཡུལ་གྱི་མི་ཞིག་གཙང་དུ་ཕྱིན་པ་ལ།
དེར་གཙང་པ་རྣམས་གླུ་ལེན་པའི་གླུ་ཚིག་ལས། གལ་ཏེ་ང་ང་ཁོ་ན་སྟེ་ཁོ་
རང་གཅིག་པུ་འཕན་ཡུལ་རྒྱ་ཕུ་ལོ་སྟེང་ཞེས་གསེར་གྱི་གཏེར་ཁ་མང་པའི་་་
ཡུལ་དེའི་བུ་ཞིག་ཏུ་སྐྱེས་པ་ན་གསེར་གྱི་རི་བརྐོས་ནས་ཕྱུག་པོ་གང་བཟང་
ཞིག་བྱ་རྒྱུ་ཞེས་པའི་གླུ་ལེན་པ་ཐོས་པས། འཕན་ཡུལ་རྒྱ་ཕུ་བ་དེས་ང་
རང་ལ་དེ་འདྲའི་གསེར་བརྐོ་བའི་ལས་བྱ་རྒྱུ་ཡོད་པ་ལ་གསེར་མི་བརྐོ་བར་
གཙང་གི་ས་ཆ་འདིར་ཅི་ལ་སྡོད་སྙམ་ནས། ཕྱིར་འཕན་ཡུལ་དུ་ལོག་ནས་
གསེར་བརྐོས་པར་གྲགས་ལ། དཔེ་དེ་བཞིན་དུ་ད་རེས་ཏེ་ད་ལྟའི་ཚེ་འདི་ལ་
སློབ་དཔོན་ཀླུ་སྒྲུབ་ཀྱིས་མཛད་པའི་སྨོན་ལམ་ལས། མ་སྐྱེས་ཟེར་བ་ཚོ་དང་
308



ནི་བྲལ་ཞེས་པ་སྟེ། མི་ཁོམ་པ་བརྒྱད་དང་བྲལ་ཞིང༌། སྐྱེ་བར་ཤོག་ཟེར་བ་
རྣམས་ཀྱི་སྟེང་དུ་ད་རེས་ཕྱིན་ནས་འདུག་པ་སྟེ་འབྱོར་བ་བཅུ་ཚང་བའི་་་་་་
ལུས་རྟེན་ད་ལྟའི་ཚེ་རབས་འདི་ལ་ཐོབ་ནས་འདུག་པས། ད་ཅིའི་ཕྱིར་དོན་
མེད་པར་སྡོད་སྙམ་དུ་བསམས་ནས་རང་གིས་རང་ལ་སྐུལ་མ་བྱེད་དགོས་་་་་
གསུངས་སོ། །དེ་ཡང་རྐྱང་ཤེད་ཞེས་པ་སྟེ་ཁ་ཅིག་གིས་བཤད་རྒྱུར། ང་ནི་
རང་ཁར་རང་གིས་ལྗོན། །རང་ཅག་རང་གིས་རྒྱག་ཟེར་བ་སྟེ། རང་ཁ་རང་
གིས་གསོ་ཞིང་རང་རྒྱབ་རང་གིས་འགེབ་ཅེས་པ་བཞིན་དུ། འོ་སྐོལ་ཏེ་ང་ཚོ་
ཚང་མ་དུས་རྒྱུན་དུའམ་ཚེ་གང་བོར་བླ་མ་དང་འགྲོགས་ནས་འདུག་རྒྱུ་དེ་
ཧ་ཅང་དཀའ་བས་ན། སློབ་དཔོན་ཞི་བ་ལྷས་གསུངས་པ་བཞིན་དུ། སློབ་
དཔོན་དང་སློབ་མ་གཉིས་ཀ་རང་གིས་བྱས་ནས་གཟེངས་བསྟོད་དགོས་་་་་
པའི་དུས་སུ་གཟེངས་བསྟོད་ཀྱང་རང་གིས་བྱ་བ་དང༌། དམའ་འབེབས་
དགོས་པའི་དུས་སུ་དམའ་ཡང་རང་གིས་ཕབ་ནས། དགེ་བའི་ཕྱོགས་ལ་ཕྱི་
བ་མ་སོད་ཀྱང་ས་ཕུང་ལ་འགྱོད་པ་མེད་ཟེར་བའི་ཁ་དཔེའི་ཚུལ་དུ་བྱེད་་་་་
དགོས་གསུངས་སོ། །དེ་ཡང་ཟན་དྲོན་ཆངས་པའི་སྐྱེས་རབས་ཏེ་སྐྱེས་
རབས་སོ་བཞི་བ་ལས། འཇིག་རྟེན་པ་དག་སྦྱིན་པའི་གཏམ་དག་ཐོས་ནས་
སྟེར། །ང་བདག་མངོན་སུམ་གྱུར་ན་ཅི་ཕྱིར་སྦྱིན་མི་བྱེད། །ཅེས་པ་སྟེ་འཇིག་
རྟེན་པ་སེམས་ཅན་ཕལ་པ་རྣམས་ཀྱིས་གལ་ཏེ་སྦྱིན་པ་བཏང་བའི་ཕན་ཡོན་
དངོས་སུ་རྟོགས་པར་གྱུར་ན་ཅིའི་ཕྱིར་སྦྱིན་པ་མི་གཏོང་སྟེ་གཏོང་ངེས་ཡིན་
ཞེས་པའི་ཚུལ་གྱིས། ཡོད་པ་རྐྱེན་དུ་བྱས་པ་སྟེ་རང་ལ་དངོས་པོ་འདི་འདྲ་
309



ཞིག་ཡོད་བཞིན་དུ་སྦྱིན་པ་མ་བཏང་ཚེ་གྱོང་ཡིན་པས་ཅི་ནས་ཀྱང་སྦྱིན་པ་
གཏོང་དགོས་དངོས་པོ་ཡོད་པ་རྒྱུ་མཚན་དུ་བྱས་ནས་དགེ་བ་སྒྲུབ་པ་ལ་་་་་་
འབད་དགོས་གསུངས། དེ་ལྟར་བྱས་ཀྱང་རང་གི་རྒྱུད་ལ་སྐྱེར་མ་བཏུབ་སྟེ།
དེ་ལྟར་སྦྱིན་པ་གཏོང་བ། ཚུལ་ཁྲིམས་སྲུང་བ། བཟོད་པ་སྒོམ་པ་སོགས་
ཉམས་སུ་བླངས་ན་ཡང་རང་རྒྱུད་ལ་མྱོང་བ་ཚད་མ་ཞིག་སྐྱེ་མ་བཏུབ་པ་ནི།
སེར་སྣ་སོགས་ཇེ་དམ་དང་གཏོང་སེམས་ཇེ་ཆུང་དུ་སོང་ནས་རྒྱུད་ལ་སྐྱེས་
མ་ཐུབ་པ་ཡིན་ཏེ། དགེ་བཤེས་པོ་ཏོ་བའི་ཞལ་ནས། ཚན་ཅིག་གི་བློ་ལ་
བལྟས་ན་ཡོད་ཀྱིས་དང་ཡོད་ཡང་བཏིབ་བཏིབ་གསུང་སྟེ་ཞེས་པ། དཔེར་
ན། ཚུལ་ཁྲིམས་ལྟ་བུ་ལ་སྦྱར་ན། ཚུལ་ཁྲིམས་བསྲུངས་པའི་ཕན་ཡོན། མ་
བསྲུངས་པའི་ཉེས་དམིགས། ཚུལ་ཁྲིམས་ཀྱི་ངོ་བོ་སོགས་རྟོགས་ཀྱང་། ལག་
ལེན་དུ་འདེབས་མཁན་ཉུང་བ་ལྟ་བུའི་དོན་དུ་གསུངས་པ་ཡིན་ལ། དེ་ཡང་
ཆོས་སེམས་པའི་དུས་སུ་བཏབ་པ་མི་བྲོ་བར། མ་བཏབ་པ་ཕ་ཚན་བྲོ་སྟེ་
ཞེས་པ་ཡང་། དཔེར་ན། ས་ཞིང་ལ་གྲོ་དང་ནས་བཏབ་པ་མ་སྐྱེས་པར། མ་
བཏབ་པ་ལྡུམ་བུ་དང་ཡུག་པོ་སོགས་ངང་གིས་སྐྱེས་པ་བཞིན་དུ། མི་རྟག་
པ་སྒོམ་གྱིན་ཚེ་འདི་ལ་ཆགས་ཞེན་ཇེ་དམ་དང་ཇེ་ཆེར་འགྲོ་བ་དང་།
དཀར་ནག་གི་ལས་འབྲས་སྒོམ་གྱིན་སྒོམ་གྱིན་ཇི་འདྲ་ཞིག་བསྒོམས་ཀྱང་་་་་
སྡིག་པའི་ལས་བྱེད་པ་ལ་གཏན་ནས་མི་འཛེམ་པ་དང༌། བྱམས་པ་དང་སྙིང་
རྗེ་སྒོམ་གྱིན་སྒོམ་གྱིན་འཚིག་པ་དང་ཁོང་ཁྲོ་ཇེ་ཆེར་འགྲོ་བ་དང་། བྱང་
ཆུབ་ཀྱི་སེམས་སྒོམ་གྱིན་སྒོམ་བྱིན་རང་གཅེས་འཛིན་གྱི་བློ་ཇེ་དམ་ཇེ་ཆེར་་་་
310



འགྲོ་བ་དང་། གང་ཟག་གི་བདག་མེད་སྒོམ་གྱིན་སྒོམ་གྱིན་བདག་འཛིན་ཇེ་
དམ་དུ་འགྲོ་བ་དང་། ཆོས་ཀྱི་བདག་མེད་སྒོམ་གྱིན་སྒོམ་གྱིན་དངོས་པོ་དང་
མཚན་མར་འཛིན་པའི་རྣམ་རྟོག་དང་བདེན་འཛིན་ཇེ་ཆེར་འགྲོ་བར་་་་་་་་
འདུག་པ་བཅས་ནི། ཚེ་རབས་སྔ་མ་ལ་གོམས་པ་མེད་པའམ་ཚེ་རབས་སྔ་མ་
ལ་བག་ཆགས་མ་ཐེབས་བས་ལན་པ་ཡིན་ཞེས་གསུངས་པ་བཞིན་དུ་ང་ཚོས་
རང་གི་མྱོང་བ་ལ་སྦྱར་ནས་དཔྱད་པ་གཏོང་དགོས་ཏེ། དཔེར་ན། སྨན་
སྨན་དུ་འགྲོ་དགོས་པ་ལས་སྨན་འཐུང་བས་ནད་ཇེ་སྡུག་དང་ཇེ་བཙོག་ཏུ་་་
སོང་ན། སྨན་དེ་འཐུང་མ་འཐུང་མེད་པ་བཞིན་དུ། རང་ཅག་ཆུང་དུས་
ནས་ཁྱིམ་ནས་ཁྱིམ་མེད་པར་རང་ཏུ་བྱུང་ཞིང་བླ་མ་དང་མཇལ། རང་རྒྱུད་
ཀྱི་ང་རྒྱལ་ཕྲག་དོག་ཞེ་སྡང་སོགས་མགོ་གནོན་བའི་སླད་དུ་རྒྱལ་བའི་བཀའ་
དགོངས་འགྲེལ་དང་བཅས་པ་ལ་ཐོས་བསམ་སྒོམ་གསུམ་གང་ལྕོགས་རེ་་་་་
མཛད་པ་ཡིན་མོད་ཀྱང་། ཐོས་བསམ་བྱེད་ཀྱིན་བྱེད་ཀྱིན་རང་རྒྱུད་ཀྱི་ང་
རྒྱལ་ཕྲག་དོག་ཞེ་སྡང་སོགས་ཇེ་ཆེ་ཇེ་ཆེར་སོང་བ་དེ་ཐོས་བསམ་གནད་དུ་
མ་སོང་བའི་རྟགས་ཡང་དག་ཡིན་ལ། དེ་ལྟར་སོང་བས་གོང་དུ་བཏབ་པ་མ་
བྲོ་མ་བཏབ་པ་བྲོ་ཞེས་གསུངས་པ་ལྟར་འགྲོ་གསུངས། །
དེ་ཡང་དབུལ་མོ་རས་བྱིན་པ་ལྟར་དེ་ཉིད་གཉེན་པོར་བྱས་ནས་བྱེད་
དགོས་ཞེས་པ་འདི་ལ་ལོ་རྒྱུས་ཤིག་ཡོད་མོད་གསལ་བོར་མི་ཤེས། སློབ་
དཔོན་ཐོགས་མེད་ཀྱིས་གསུངས་པའི་ལུགས་ཅི་མེད་པ་དེ་ཉིད་རྐྱེན་དུ་བྱས་
ནས་འབད་པ་ཡིན་ཞེས་པ་སྟེ། དཔེར་ན། ད་ལྟའི་ཚེ་རབས་འདི་རང་ལ་
311



ཤེས་རབ་མེད་པ་དེ་རྐྱེན་དུ་བྱས་ནས་འབད་པ་དང་བརྩོན་འགྲུས་སྐྱེད་་་་་་་
དགོས་པ་ཡིན་ལ། ཅིའི་ཕྱིར་བརྩོན་དགོས་ཤེ་ན། ད་ལྟའི་ཚེ་རབས་འདིར་
རང་ལ་ཤེས་རབ་མེད་པར་ཅི་ཡང་མ་འཛོམས་པ་དེ་རང་གིས་ཚེ་རབས་སྔ་
མ་ལ་དེའི་རྒྱུ་མ་བསགས་པས་ལན་པ་ཡིན་ལ། ད་ལྟའི་ཚེ་རབས་འདི་
ལ་ཡང་ད་དུང་ང་ལ་ཤེས་རབ་མེད་ལ་ཅི་ཡང་མེད་དོ་ཞེས་བརྩོན་འགྲུས་་་་་་
སོགས་ཅི་ཡང་མ་བསྐྱེད་པར་བསྡད་ཚེ་སྐྱེ་རབས་ཕྱི་མ་ལ་ད་ལྟའི་ཚེ་རབས་
འདི་ལས་ཀྱང་ཇེ་སྡུག་ཇེ་སྡུག་ཏུ་འགྲོ་ངེས་པས། ད་རེས་ཀྱི་ཚེ་རབས་འདི་
ལ་དེའི་རྒྱུ་བསགས་པ་ལ་མ་འབད་ན་ཚེ་རབས་ཕྱི་མ་ལ་ཅི་ཡང་མི་ཐོབ་སྟེ།
ཉོན་མོངས་པ་རྣམས་ཀྱིས་ཀྱང་འདི་སྙིང་རྗེ་ཞེས་བློ་མི་གློད་ཅིང༌། ཡོན་ཏན་
རྣམས་ཀྱང་ཤ་ཚ་བའི་ངང་རང་རྒྱུད་ལ་ཚུར་སྐྱེས་ནས་འོང་མི་ཐུབ་པས་ན་
རང་ཉིད་ཀྱི་བརྩོན་པ་ལ་བརྟེན་ནས་འབད་དགོས་ལ། མདོར་ན་བྱང་ཆུབ་
སྟེ་རྫོགས་པའི་སངས་རྒྱས་ཀྱི་གོ་འཕང་སྒྲུབ་པ་དེ་ཡང་སྣང་མེད་དུ་མ་་་་་
བཞག་པར་འབད་པས་སྒྲུབ་ན་འགྲུབ་པར་འགྱུར་པས་ཅི་ནས་ཀྱང་འབད་
པ་བྱེད་དགོས་གསུངས་སོ། །
དེ་ལྟར་ད་ལྟའི་ཚེ་རབས་དལ་འབྱོར་གྱི་ལུས་རྟེན་ཐོབ་པའི་གནས་་་་་་
སྐབས་འདིར་དམ་པའི་ཆོས་བསྒྲུབ་པར་བྱ་བ་ལ་མ་འབད་ཚེ་རང་གཏན་དུ་
སྟེ་དུས་དང་རྣམ་པ་ཀུན་ཏུ་ཉམས་ཤིང་རྒུད་པར་འགྱུར་ལ། འབད་ན་རང་
གཞན་གཉིས་ཀྱི་དོན་འགྲུབ་པར་སྟོན་པ་ལ། རྩ་བ་ལས། རིན་ཆེན་ཕྲེང་གི་
ཏེ་བོར་གསོལ་སྐབས། །དགེ་སློང་བདག་ནི་ཏེ་བོར་གསོལ་བ། །ཚུལ་ཁྲིམས་
312



ཡང་དག་ལྡན་པའི་མདོ་བཞིན། །དལ་བ་རྙེད་ཅིང་བསྟན་པར་ཞུགས་ནས།
དེ་དང་མི་མཐུན་ཀུན་ཏུ་སྤྱད་པས། །གཏན་དུ་སྡུག་བསྔལ་གྱུར་ཏ་རེ་
བསམ། །དངགས་ཀྱི་དཔེ་ཡོད་ལན་གཅིག་རྨེའུ་ཟན། །བྱས་པ་ཁྱིས་ཁྱེར་
རིགས་པ་མིན་སྙམ། །མང་པོ་འདི་ལ་དེ་སྙམ་སེམས་ནས། །ཆུད་ཟོན་མི་བྱེད་
བརྒྱའམ་བཅུ་ཞིག །བྱུང་ཡང་ཐིབ་ཐིབ་འགྲོ་བ་འདི་ལས། །ཅུང་ཟད་ཐོན་
ཐུབ་ཡོས་ཀྱང་འབྱར་བས། །དེ་བས་དེ་ལྟའི་གང་ཟག་རྣམས་ཀྱིས། །འདི་
དང་གཞན་དུ་གཏད་པ་བརྗོད་པས། །མཁྱེན་པར་མཛོད་དེ་རང་དང་
གཞན་ལ། ཕན་པར་འགྱུར་བས་ཁྱེད་གྱིས་དེ་མཛོད། །རང་ཕན་དངོས་ཡིན་
གཞན་ཕན་བྲོ་ཚོལ། །འདས་པའི་སངས་རྒྱས་དེ་རྣམས་ཀྱིས་ཀྱང་། ངེད་ལ་
བརྟེན་ནས་རང་གི་བྲོ་བཙལ། །ངེད་ཀྱང་བྲོ་ཚོལ་འདོད་ན་གཞན་བསྟེན། །
གཞན་རྣམས་ཡུལ་དུ་བྱས་ལ་ཚོགས་གསོག །དེ་ཉིད་རང་དོན་ཉམས་སུ་
མྱོང་འགྱུར། །ཞེས་གསུངས་ཤིང་། འདི་དགེ་བཤེས་པོ་ཏོ་བ་ཉིད་ཀྱིས་དང་
པོ་བྱོན་མ་ཐག་ཙ་ན། མགོན་པོ་ཀླུ་སྒྲུབ་ཀྱི་དབུ་མ་རིན་ཆེན་ཕྲེང་པའི་རྒྱལ་
བོའི་ཚུལ་བསྟན་པའི་ལེའུ་ལས། ཁྱོད་ཀྱིས་དགྱེས་པར་མཛད་སླད་དང༌། །
འགྲོ་བ་ལ་ཡང་བརྩེ་སླད་དུ། །ཁྱོད་ལ་མི་སྙན་ཡང་ཕན་པ། །བདག་ལྟ་
གཅིག་པུ་ཏེ་བོར་གསོལ། །ཞེས་གསུངས་པའི་སྐབས་སུ། སློབ་དཔོན་ཀླུ་སྒྲུབ་
ཀྱིས། རྒྱལ་པོ་བདེ་སྤྱོད་བཟང་བོ་ལ་ཁྱོད། །ཆོས་མིན་རིགས་པས་མི་སྤྱོད་
ཀྱང་། །རྗེས་སུ་འཚོ་བ་རྒྱལ་པོ་ལ། །ཕལ་ཆེར་བསྟོད་པ་དེ་ཡི་ཕྱིར། །སྨན་
དང་མི་སྨན་མཁྱེན་པ་དཀའ། །ཞེས་པ་དང་། རྒྱལ་པོ་བདེ་སྤྱོད་བཟང་བོ་
313



ཁྱོད་སྤྱིར་ཆོས་གྱི་རྒྱལ་པོ་ཡིན་པས། ཆོས་དང་མི་མཐུན་པ་དང་འགལ་བའི་
བྱ་བ་ཁྱེད་ཀྱིས་ཤེས་བཞིན་དུ་མི་སྤྱོད་ལ། གལ་ཏེ་ཁྱོད་གྱིས་ཆོས་དང་མི་
མཐུན་པའི་བྱ་བ་མི་འོས་པ་ཞིག་སྤྱད་ན་ཡང་། ཁྱོད་ཀྱི་མངའ་འོག་གི་
འབངས་རྣམས་གྱིས་ངོ་སྲུང་ངོ་དགའ་ཁོ་ན་བྱེད་པ་ལས་རྒྱལ་པོ་ཁྱོད་ཀྱི་བྱ་
བ་དེ་དང་དེ་མི་འགྲིག་ཅེས་དྲང་པོར་སུ་ཞིག་གིས་ཀྱང་སྨྲ་བར་མི་བྱེད་ལ།
དེ་བས་རྒྱལ་བོ་ཁྱོད་རང་གཞན་གྱི་བསྟོད་པས་ཕམ་ཞིང་ཉམས་པའི་ཉེན་ཁ་
ཡོད་པ་དེ་ལ་བག་ཡོད་པ་སྟེ་མཉམ་པར་འཇོག་དགོས་སོ། །མགོན་པོ་ཀླུ་
སྒྲུབ་ཁོ་རང་རྒྱལ་པོ་ཁྱོད་ལ་ངོ་སྲུང་ངོ་དགའ་མེད་པར་ཏེ་བོར་ཏེ་དྲང་པོར་
ངོར་བཙུགས་ནས་སྨྲ་བ་ཡིན་གསུངས་པ་བཞིན་དུ། པོ་ཏོ་བའི་ཞལ་ནས།
དགེ་སློང་ང་ཡང་གྲྭ་བ་སྟོང་ཕྲག་གཉིས་ཙམ་བཞུགས་པ་རྣམས་ལ་ངོ་སྲུང་
སྟེ་ཁ་ཡག་ངོ་དགའ་མེད་པར་ཕན་པའི་དོན་དྲང་པོར་བཤད་ན། བཅོམ་
ལྡན་འདས་ཀྱི་བཀའ་ཚུལ་ཁྲིམས་ཡང་དག་པར་ལྡན་པའི་མདོ་ལས། དགེ་
སློང་དག་ཤེས་པ་ནི་འགྲིབ་ཅེས་པ་སྟེ་ཉིན་རེ་བཞིན་ན་ཚོད་ཇེ་རྒས་སུ་སོང་
བ་དང་མཉམ་དུ་དབང་ཤེས་ཀྱང་ཉམས་ཤིང་འགྲིབ་པར་འགྱུར་ལ། སྲོག་
འཆད་པ་སྟེ་ཉིན་རེ་བཞིན་དབུགས་འགག་པ་ཡང་ཐག་ཇེ་ཉེར་སོང་ནས། །
ཚེའི་འདུ་བྱེད་ནི་འདོར་བ་སྟེ་འཆི་ངེས་པ་ཡིན་ལ། སྟོན་པ་སངས་རྒྱས་
བཅོམ་ལྡན་འདས་ཀྱི་བསྟན་པ་འདི་ཡང་བསྐལ་པ་མང་པོར་མི་འཇིག་པར་
གཏན་དུ་གནས་པ་ཞིག་མ་ཡིན་པར་ངེས་པར་དུ་འཇིག་པར་འགྱུར་བས་ན།
ཅིའི་ཕྱིར་བརྩོན་འགྲུས་དང་བརྟུལ་བ་བརྟན་པོ་སྟེ་བརྩོན་འགྲུས་ཆེན་པོས་
314



ཚུལ་ཁྲིམས་མི་སྲུང་སྟེ། ངེས་པར་དུ་སྲུང་དགོས་པ་ཡིན་གསུངས། དེ་ཡང་
དལ་འབྱོར་གྱི་མི་ལུས་ཤིན་ཏུ་རྙེད་པར་དཀའ་ལ་དེ་འདྲའི་ལུས་རྟེན་ཁྱད་་་
པར་ཅན་ཐོབ་ནས་དེས་རྙེད་པའི་རྒྱལ་བའི་བསྟན་པ་ལ་རབ་ཏུ་བྱུང་བ་་་་་
ཡང་དེ་ལས་ཀྱང་རྙེད་པར་དཀའ་བ་ཡིན་ན། རང་ཅག་རྣམས་ཐོབ་དཀའ་
བ་དལ་འབྱོར་གྱི་ལུས་རྟེན་ཡང་ཐོབ། དེ་ཐོབ་ནས་རྒྱལ་བའི་བསྟན་པ་ལ་
རབ་ཏུ་བྱུང་བ་ཡང་རྙེད་ནས་ད་དུང་ཐར་བའི་དོན་དང་མི་མཐུན་པ་སྟེ་་་་་
ཚུལ་ཁྲིམས་ཡང་དག་པར་མི་སྲུང་བར་མི་དགེ་བའི་ལས་དག་གིས་བསླུས་ཏེ།
གཏན་དུ་སྟེ་རྣམ་པ་ཀུན་ཏུ་སྡུག་བསྔལ་བར་འགྱུར་བའི་ལས་གསོག་བཞིན་
ཡོད་པ། ཞེས་གསུངས་པ་བཞིན་དུ་རང་ཅག་ཀྱང་། ད་རེས་ཏེ་ད་ལྟའི་ཚེ་
རབས་འདི་ལ་ཤིན་ཏུ་རྙེད་པར་དཀའ་བའི་དལ་འབྱོར་གྱི་མི་ལུས་ནི་ཐོབ་་་
ཅིང་། འཕྲད་པར་དཀའ་བ་སྟེ་ཤིན་ཏུ་མཇལ་བར་དཀའ་པའི་སངས་རྒྱས་
ཀྱི་བསྟན་པ་དང་ཕྲད་ཅིང་མཇལ་ནས། ། བསྟན་པ་མཐའ་དག་གི་སྒོར་
ཞུགས་པ་སྟེ། སྔགས་ལ་ཞུགས་པ། ཐེག་པ་ཆེན་པོ་ལ་ཞུགས་པ། ཐེག་པ་
ཐུན་མོང་བའི་སྒོ་ལ་ཞུགས་ནས་སྔགས་ཀྱི་སྡོམ་པ་དང་། བྱང་ཆུབ་སེམས་
དཔའི་སྡོམ་པ། སོ་ཐར་གྱི་སྡོམ་པ་རྣམས་ཁས་བླངས་ཏེ། སླར་ཡང་དེ་དང་
མི་མཐུན་པ་སྟེ་འགལ་ཟླའི་ཕྱོགས་ཁོ་ན་བསྒྲུབས་ནས་ཁས་བླངས་པ་དང་་་་
འགལ་བ་ཤ་སྟག་སྤྱད་པ་ཡིས་ཚེ་རབས་ཕྱི་མ་ལ་གཏན་དུ་སྡུག་བསྔལ་མྱོང་
ངེས་ཏེ། ཉེས་བྱས་གཅིག་ཁྱད་དུ་བསད་པ་སྟེ། སོ་ཐར་གྱི་དབང་དུ་བྱས་ན་
ཕམ་པའི་སྡེ། ལྷག་མའི་སྡེ། ལྟུང་བྱེད་ཀྱི་སྡེ། སོར་བཤགས་ཀྱི་སྡེ། ཉེས་བྱས་
，
315



ཀྱི་སྡེ་སྟེ་ལྟུང་བའི་སྡེ་ལྔ་ཡོད་པ་ལས་ཆེས་ཆུང་ཤོས་ནི་ཉེས་བྱས་ཀྱི་སྡེ་ཡིན་་་
མོད། ཉེས་བྱས་དེ་འདྲ་གཅིག་ཁྱད་དུ་བསད་པས་ཀྱང་དམྱལ་བ་ཡང་སོས་
སུ་སྐྱེ་སྟེ། རྒྱལ་ཆེན་རིས་བཞིའི་ཚེ་དང་ཉིན་ཞག་མཉམ་པའི་རང་ལོ་ལྔ་བརྒྱ་
སྟེ་རྒྱལ་ཆེན་རིས་བཞིའི་མི་ལོ་ལྔ་བཅུ་ཞག་གཅིག་ཏུ་བྱས་པའི་རང་ལོ་ལྔ་་་་་
བརྒྱའི་བར་དུ་སྡུག་བསྔལ་མྱོང་དགོས་ཤིང་། དེ་འདྲའི་ཉེས་བྱས་བརྒྱད་
དང་དགེ་སློང་གི་ཕམ་པ་གཅིག་བྱུང་པ་གཉིས་སྡུག་བསྔལ་མྱོང་བ་མཉམ་པ་
ཡིན་གསུངས། དེ་ཡང་ཕམ་པ་བྱུང་ན་དམྱལ་བ་མནར་མེད་དེ། ཡང་སོས།
ཐིག་ནག བསྡུས་འཇོམས། ངུ་འབོད། ངུ་འབོད་ཆེན་པོ། ཚ་བ། རབ་ཏུ་
ཚ་བ། མནར་མེད་ཅེས་ཚ་དམྱལ་བརྒྱད་ཡོད་པ་ལས་ཀྱང་ཚ་བའི་སྡུག་
བསྔལ་རབ་ཏུ་ཆེ་བའི་དམྱལ་བ་མནར་མེད་དུ་སྐྱེ་བར་འགྱུར་བར་གསུངས་
ལ། དེའི་སྡུག་བསྔལ་གྱི་དབང་དུ་བྱས་ན། དགེ་བཤེས་སྤྱན་སྔ་བའི་ཞལ་
ནས༔ ཚ་དམྱལ་བརྒྱད་ལས་རབ་ཏུ་ཚ་བ་ཡན་ཆད་ཀྱི་ཁམས་གསུམ་གྱི་སྡུག་
བསྔལ་ཐམས་ཅད་ཕྱོགས་གཅིག་ཏུ་བསྡོམས་པ་དང་འདྲ་བའི་སྡུག་བསྔལ་་་་
ལས། རབ་ཏུ་བྱུང་ནས་ཕམ་པའི་ལྟུང་བ་བྱུང་བའི་རབ་བྱུང་བ་ཞིག་དམྱལ་
བ་མནར་མེད་དུ་སྐྱེས་ཏེ་མྱོང་བའི་སྡུག་བསྔལ་དེ་ཉིད་ཤུགས་དྲག་པར་་་་་
གསུངས་ལ། གླིང་བཞི་རི་རབ་དང་བཅས་པ་འདི་ཉིད་དམྱལ་བ་མནར་
མེད་ཀྱི་མེ་ཡི་འོད་ཙམ་ཕོག་པས་ཀྱང་དེ་མ་ཐག་ལྷམས་ཀྱིས་བཞུ་ཞིང་་་་་་་་
གཞོམ་བར་འགྱུར་བའི་ནུས་པ་དང་ལྡན་པའི་ཚ་རླབས་ཆེན་པོ་རེ་ཙམ་ཡོད་
པར་གསུངས་ཏེ། དགེ་བཤེས་སྨྱུག་རུམ་པའི་ཞལ་ནས། དེའི་སྡུག་བསྔལ་ཏེ་
316



དམྱལ་བ་མནར་མེད་ཀྱི་སྡུག་བསྔལ་འདི་འདྲའོ་ཞེས་དམྱལ་བ་མནར་མེད་
དུ་སྐྱེས་པའི་དམྱལ་བ་བ་དེ་ཉིད་ཀྱིས་ཉམས་སུ་མྱོང་ནུས་པ་མ་གཏོགས། འོ་
སྐོལ་ཏེ་རང་ཅག་རྣམས་ཀྱི་བློ་ཡིས་ཚོད་དཔག་བྱེད་ནུས་པ་ཞིག་གཏན་ནས་
མ་ཡིན་པར་གསུངས་སོ། །དེ་ཡང་དམྱལ་བ་མནར་མེད་ཀྱི་ཚེ་ཚད་ནི།
མཛོད་ལས། རབ་ཏུ་ཚ་བྱེད་མནར་མེད་ནི། །བར་གྱི་བསྐལ་པའོ། །ཞེས་
གསུངས་པ་ལྟར་བར་གྱི་བསྐལ་པ་གཅིག་ཐུབ་ཅིང༌། བར་གྱི་བསྐལ་པ་
གཅིག་ལ་དུས་དང་རྣམ་པ་ཀུན་ཏུ་སྡུག་བསྔལ་མྱོང་བར་བྱ་བ་དེ་ལ་ཟེར་བ་
ཡིན་གསུངས། འོ་ན་དམྱལ་བ་མནར་མེད་དུ་སྐྱེ་བའི་རྒྱུ་གང་ཡིན་ཞེ་ན། སོ་
ཐར། བྱང་སེམས། གསང་སྔགས་ཀྱི་སྡོམ་པ་ཁས་བླངས་པའི་དམ་ཚིག་ལས་
ཉམས་པ་དེ་ཡིན་ལ། དམ་ཚིག་ཉམས་པ་དེ་དག་ལས་ཀྱང་གསང་སྔགས་ཀྱི་
དམ་ཚིག་ཉམས་པ་དང༌། གསང་སྔགས་ཀྱི་དམ་ཚིག་ལས་ཀྱང་རྡོ་རྗེ་སློབ་
དཔོན་གྱི་དམ་ཚིག་ཉམས་པ་ནི་ཆེས་སྡུག་ཤོས་ཡིན་ནོ། ་ །དེ་ལྟར་སྡོམ་པ་
གསུམ་གྱི་དམ་ཚིག་ཉམས་པ་དང་། དགེ་འདུན་གྱི་དཀོར་ལ་འབགས་པ་སྟེ།
བདེན་གྲོལ་གཉིས་དང་མི་ལྡན་བཞིན་དུ་དགེ་འདུན་ལ་དད་པས་ཕུལ་བའི་
དཀོར་རྫས་ལ་བག་མེད་དུ་སྤྱོད་པ། མཚམས་མེད་ཀྱི་ལས་དང་སངས་རྒྱས་
ལ་གནོད་པ་བྱས་པ་ལས་ཀྱང་སྡིག་པའི་རྣམ་སྨིན་རབ་ཏུ་ལྕི་བ་དང༌། བྱང་
ཆུབ་སེམས་དཔའ་ལ་སྡིག་པ་བསགས་ན་རྡོ་རྗེ་དམྱལ་བ་སྟེ། དམྱལ་བ་
མནར་མེད་ལས་གྲོང་ལས་དགོན་པའི་ཚུལ་དུ་ཡོད་པ། སྡུག་བསྔལ་དམྱལ་
བ་མནར་མེད་ལས་འབུམ་འགྱུར་གྱིས་ཆེ་གསུངས་པ་དེ་ཉིད་ཀྱི་མིང་ཙམ་་་་་



ཐོས་ནའང་སྙིང་འགས་པ་ཙམ་དུ་འདུག་གསུངས་ཤིང་། ཚེ་ཚད་ཀྱི་དབང་
དུ་བྱས་ན། འཇིག་རྟེན་གྱི་ཁམས་ཐམས་ཅད་རྒྱ་མཚོ་ཆེན་པོ་གཅིག་ཏུ་གྱུར་
པ་དེ་ཉིད་ཤིན་ཏུ་ཕྲ་བ་སྤུ་ཉག་མ་གཅིག་གིས་གཏོར་ནས་དུས་ནམ་ཞིག་གི་
ཚེ་ཡོངས་སུ་ཟད་པར་གྱུར་པ་ན། དེའི་ཚེ་རྡོ་རྗེ་དམྱལ་བ་པ་དེའི་ཚེ་འཛད་
པ་ཡིན་ལ། ཡང་ནམ་མཁའ་ཇི་སྲིད་གནས་གྱུར་པ། །དེ་སྲིད་དུ་ནི་ཆོ་ངེས་
འདེབས། །ཞེས་བྱ་བ་ཡང་གསུངས་པས་ན། གཏན་དུ་སྡུག་བསྔལ་བར་གྱུར་
ཏ་རེ་ཞེས་པ་དེ་ལ་ཟེར་པ་ཡིན་གསུངས། དེ་ལྟར་དམྱལ་བ་མནར་མེད་ཀྱི་
སྡུག་བསྔལ་དེ་འདྲ་བ་མྱོང་བར་མི་འདོད་ན་དེ་དག་ཏུ་སྐྱེ་བའི་རྒྱུ་བསགས་
པ་རྣམས་བཤགས་བསྡམས་གྱིས་སྦྱོང་བར་བྱེད་པ་དང་། ཕན་པ་དང་བདེ་
བའི་རྒྱུ་གསོག་པ་ལ་འབད་དགོས་ལ། དེ་ལྟར་བ ཤགས་བསྡམས་མ་བྱས་
ཤིང་། ཕན་པ་དང་བདེ་བའི་རྒྱུ་མ་བསགས་ན། རྨེ་ཟན་ཏེ་ནས་ཀྱི་རྩམ་པ་
ཁྱིས་ཁྱེར་བ་དང་འདྲ་སྟེ། དགེ་བཤེས་པོ་ཏོ་བའི་ཞལ་ནས། ངས་ཁྱེད་
གཡོར་པོ་རྣམས་ལ་ངོ་ཡང་ཚ་སྟེ། ངེད་ཀྱི་སྤྲུས་ཀྱི་བའོ་ཐང་ཞེས་བྱ་བའི་
ཡུལ་དུ་ཆུ་མེད་པས་ལོ་ཡགས་ཙམ་མི་འོང་པ་སྟེ་ལོ་ཏོག་བཟང་པོ་ཞིག་མི་་་་
ཐོན་པར་བརྟེན་དུས་རྒྱུན་དུ་ལྷད་ཟན་ཟ་བ་སྟེ་རྩམ་པ་བསྲེ་བསླད་ཅན་་་་་་
ནམ་མི་བཟང་བ་ཟ་དགོས་ལ། རེ་ཞིག་ཕ་སྤད་གསུམ་སྟེ་ཕ་བུ་གསུམ་གྱིས་
རྨེའུ་ཟན་ཏེ་ནས་ཀྱི་རྩམ་པ་བཟང་པོ་སྐལ་བགོས་ནས་ཟ་དུས་སུ། བུ་ཆུང་
ཤོས་སྦྱར་ཤེས་ཆེར་རེ་བ་སྟེ་རིག་པ་གྲིམ་པོ་གཡོ་སྒྱུ་ཅན་གྱིས་རང་གི་རྩོམ་་་་
སྐལ་རྒྱབ་ཏུ་སྦས་ནས། ཕ་དང་ཕུ་བོའི་རྩམ་སྐལ་ཐོས་པ་ལ། ཁོ་རང་གི་རྩམ་
318



སྐལ་རྒྱབ་ཏུ་སྦས་པ་ཁྱིས་ཁྱེར་ནས་ཟོས་པས་ངུས་ལ། དེར་ཁྱོད་ཀྱིས་ནས་
རྩམ་ཁྱིས་ཁྱེར་བ་ལ་དུ་བ་ཡིན་ནམ། མ་ངུ་ཞིག་ཅེས་བརྗོད་པ་ལ། བརྒྱ་ལ་
ལན་གཅིག་གི་རྨེའུ་ཟན་ཁོ་ན་ ཁྱིས་ཁྱེར་བས་ད་རེས་མི་ངུ་ན་ནམ་ཞིག་ལ་
དུ་ཟེར་ཅེས་པའི་དཔེ་དེ་བཞིན་དུ་རང་ཅག་ཀྱང་ཚེ་རབས་ཐོག་མ་མེད་པ་
ནས་ད་ལྟའི་བར་དུ་ངན་སོང་གསུམ་དུ་འཁྱམས་ཞིང་བསྡད་བསྡད་པ་སྟེ་་་་
དུས་ཡུན་རིང་བོ་འགོར་བ་ལས་ད་རེས་སྟེས་དབང་གིས་དལ་འབྱོར་གྱི་མི་་་
ལུས་ཤིག་ཐོབ་ཅིང་། སངས་རྒྱས་ཀྱི་བསྟན་པ་དང་ཕྲད་པའི་སྐབས་འདི་ལ་
ཆོས་ཉོན་མོངས་པའི་ཁྱི་ལ་མ་སྐུར་ཅིག་ཅེས་གསུངས་སོ། །འདིའི་དོན་དགེ་
བཤེས་པོ་ཏོ་བས་བསླབ་བྱ་ཀུན་བཏུས་གསུང་བའི་སྐབས་སུ། མི་ཞིག་གི་སྒོ་
ཁར་མི་མང་པོ་ཞིག་བྱུང་པས། ཁོ་རང་ནང་ན་གྲི་བརྡར་གྱིན་མི་དེ་རྣམས་
ཀྱིས་གསོད་ཀྱིས་དོགས་ནས་འདུག་པ་ལ་ཕ་མེས་གྱིས་བཀུག་སྟེ། དྲེ་བོས་
གཏོང་ཉེན་ཡོད་ཟེར་ཅེས་པ་སྟེ། ཕ་མེས་ཀྱིས་ཚུར་བཀུག་ནས་ཏེ་ཚུར་བོས་
ནས་བསྐྱེད་པའི་ལུས་རྟེན་རང་གིས་མ་བསྲུངས་ན། དྲེ་བོ་སྟེ་མི་གསོད་
མཁན་གྱི་དམེ་བོས་དོན་མེད་དུ་གཏོང་ཉེན་ཡོད་ཟེར་ལོ། །དཔེ་དེ་བཞིན་
དུ་ཕ་མེས་དང་འདྲ་བའི་ཚེ་རབས་སྔོན་མའི་ལས་ཀྱི་དབང་གིས་དལ་འབྱོར་
གྱི་ལུས་རྟེན་ཐོབ་ན་ཡང་ཆོས་རྣམ་དག་མ་བསྒྲུབས་པར་སྡིག་པའི་ལས་ལ་་་་
བཀོལ་ནས་ལུས་རྟེན་ཁྱད་པར་ཅན་འདི་ཉིད་དོན་མེད་དུ་གཏོང་ཉེན་ཡོད་
གསུངས། དེ་ཡང་ཀླས་ཞེས་བྱ་བའི་ཡུལ་གྱི་སྒོམ་པ་ཀླུ་དགའ་ཞེས་བྱ་བའི་
བུ་བྱིས་པ་ལོ་བཅུ་དྲུག་ལོན་པ་ཞིག་བཙུན་པ་བྱས་ནས་རབ་དུ་བྱུང་ནས་་་་་་
319



བ ཀའ་གདམས་པའི་དགེ་བཤེས་ཕོ་བྲང་སྡིངས་པ་ཞེས་བྱ་བ་ཉིད་ཀྱིས་དགེ་
བཤེས་པོ་ཏོ་བའི་སྤྱན་སྔར་ཁྲིད་ནས་བཙུན་ཆུང་འདི་ཉིད་ལོ་ན་གཞོན་ལ་་་
དབང་བོ་གསལ་བ་ལ་སོགས་པའི་མཐུན་རྐྱེན་འཛོམས་ཡོད་པས་འདི་ཉིད་
ལ་ཆོས་ཤིག་གསུངས་རྒྱུ་ཐུགས་ལ་དགོངས་ཞེས་ཞུས་པ་ལ། དགེ་བཤེས་པོ་
ཏོ་བའི་ཞལ་ནས་ཕ་མེས་ཀྱིས་བཀུག་སྟེ་དྲེ་བོས་གཏོང་སྟེ་མཆི་ཞེས་ཆོས་་་་་
དལ་འབྱོར་གྱི་ལུས་རྟེན་བཟང་པོ་ཐོབ་ཀྱང་དྲེ་བོས་གཏོང་བ་སྟེ་སྡིག་པའི་་་་
ལས་བྱེད་པར་ཉེན་ཁ་ཆེ་བས་རེ་ཞིག་ཆོས་མི་གསུང་ཞེས་ཞལ་གྱིས་མ་་་་་་་
བཞེས་ལ། ཕྱིས་བབས་ནས་བན་མགོ་བ་ཞིག་བྱས་འདུག་གསུངས་པ་སྟེ་
ཕྱིས་སུ་ཁྱིམ་དུ་ལོག་ནས་བན་མགོ་མ་འཆང་བར་འདུག་གསུངས་སོ། །དེ་ལྟ་
བས་ན་ད་རེས་རང་ཅག་དྲེ་བོས་མི་གཏོང་བ་ཞིག་བྱེད་དགོས་ཞེས་པ་སྟེ་ང་
ཚོས་དལ་འབྱོར་གྱི་ལུས་རྟེན་ཐོབ་པའི་ཚེ་རབས་འདི་ལ་རང་ཉིད་དམེ་བོ་་་
ཞིག་ཏུ་མི་གཏོང་བར་བྱེད་དགོས་ཏེ། གཅིག་ལ་གཙང་ཁྱབ་བསླབས་པ་
སྟེ་མི་ཞིག་ལ་གཙང་ཁྱབ་ཅེས་པའི་དཔེ་ཆ་བསླབས་ཏེ་དགེ་དོན་ལེགས་ཀྱི་་་
གཞི །ཚེས་ཚུལ་རབ་ཀྱི་དབྱིངས། མཆོད་རྟེན་ཐམས་ཅད་ལ་གུས་པས་ཕྱག་
འཚལ་ལོ་ཞེས་བཀླག་ཏུ་བཅུག་པ་ལ། དེ་ལྟར་མ་ཤེས་པར། ཡགས་ན་
ཡགས་ཀྱི་གཞི། ཉེས་ན་ཉེས་ཀྱི་གཞི། ཡགས་གཞི་ཉེས་གཞི་ལ་གུས་པས་
ཕྱག་འཚལ་ལོ་ཟེར་བ་དེ་བཞིན་དུ། ད་རེས་ཀྱི་དལ་འབྱོར་གྱི་ལུས་འདི་
ཡང་། ཡགས་སམ་ཡགས་ན་དང་ཉེས་སམ་ཉེས་ན་ཡི་གཞི་གཉིས་ཏེ་ལེགས་
ལམ་དང་ཉེས་ལམ་གཉིས་ལས་གཞན་དུ་འགྲོ་ས་མེད་པས་ན་ད་རེས་མི་་་་་
320
+
- ས
h
,



དགེ་བ་སྤངས་ནས་དགེ་བ་ལ་འབད་པ་བྱས་ན་ལེགས་པའི་གཞིར་འགྲོ་སྟེ།
སྐྱེ་བ་གཏན་གྱི་བདེ་མགོ་བཙུགས་པ་སྟེ་མ་འོངས་པའི་སྐྱེ་བ་བརྒྱ་སྟོང་ཁྲི་་་་
འབུམ་དུང་ཕྱུར་མང་པོ་ལ་བདེ་བ་ནས་བདེ་བར་འགྲོ་བ། དལ་འབྱོང་གྱི་
ཨང་ཀ་མ་འཁྲུགས་པར་ཐོབ་ནས་ལམ་སྣ་ཟིན་པ་དང་། ཐར་བ་དང་ཐམས་
ཅད་མཁྱེན་པའི་གོ་འཕང་འཐོབ་པའི་མགོ་ཚུགས་པ་ཡིན་ལ། །གལ་ཏེ་དེ་
ལས་ལྡོག་ན་སྟེ་མི་དགེ་བཅུ་མ་སྤངས་པར་འཇོལ་ཉོག་ཏུ་སྤྱད་ནས་དགེ་བ་
བཅུ་མ་སྒྲུབ་ན་ཉེས་གཞི་སྟེ་མི་ལེགས་པའི་འགོ་ཚུགས་ཏེ། དགེ་བ་དག་ཀྱང་
མ་བྱས་ལ། །སྡིག་པ་དག་ཀྱང་ཉེར་བསོགས་ན། །བསྐལ་པ་བྱེ་བ་བརྒྱར་ཡང་
ནི། །བདེ་འགྲོའི་སྒྲ་ཡང་ཐོས་མི་འགྱུར། །ཞེས་སྤྱོད་འཇུག་ཆེན་མོ་ལས་
གསུངས་པ་ལྟར། བསྐལ་པ་བྱེ་བ་བརྒྱ་ཕྲག་ལ་ཡང་བདེ་འགྲོ་ཞེས་པའི་མིང་
ཙམ་ཡང་ཐོས་དཀའ་བར་གྱུར་ན་དལ་འབྱོར་གྱི་ལུས་རྟེན་ཐོབ་པ་སོགས་་་་
གཞན་ལྟ་ཅི་སྨོས་གསུངས། འདིའི་དོན་ཕུ་ཆུང་བའི་ཞལ་ནས་དལ་འབྱོར་
གྱི་ལུས་རྟེན་ཐོབ་ནས་དགེ་བའི་ལས་ཅི་ཡང་མ་བསྒྲུབས་པར་ཤི་ཚེ། དཔེར་
ན་ནོར་བུ་རིན་པོ་ཆེ་རིན་ཐང་གཞལ་དུ་མེད་པ་ཞིག་རྙེད་ནས་ལོངས་སྤྱོད་
མ་ཐུབ་པར་སྟོར་དུ་བཅུག་པ་སྟེ་བོར་དུ་བཅུག་པ་དང་འདྲ་ལ། དེ་ཡང་
དལ་འབྱོར་གྱི་ལུས་རྟེན་ཐོབ་ནས་སྡིག་པའི་ལས་སྒྲུབ་ཚེ་ནོར་བུ་རིན་པོ་ཆེ་
རིན་ཐང་གཞལ་དུ་མེད་པ་དེ་ཉིད་དུག་དང་འདྲེས་པའི་ལྷད་ཟན་ཏེ་རྩམ་
པ་བསྲེ་ལྷད་ཅན་རྡོག་པོ་གཅིག་ཏུ་བཙོངས་པ་དང་འདྲ་གསུངས་སོ། །དེ་
བས་ད་རེས་དལ་འབྱོར་གྱི་མི་ལུས་ཐོབ་པའི་གནས་སྐབས་འདི་ལ་དགེ་བ་་་
321



རྣམ་པར་དག་པ་ཞིག་བསྒྲུབ་པ་ལ་འབད་དགོས་ལ། དེ་ཡང་དགེ་བའི་རྒྱུ་
སྒྲུབ་པ་ལ་འཁོར་བའི་རྒྱུའི་དགེ་བ་དང་། ཐར་བའི་རྒྱུའི་དགེ་བ་གཉིས་ཡོད་
པ་ལས་ཐར་བའི་རྒྱུའི་དགེ་བ་ངེས་འབྱུང་གི་བསམ་པས་ཀུན་ནས་བསླངས་
ཏེ་མི་དགེ་བཅུ་སྤོང་བའི་ཚུལ་ཁྲིམས་ཚུལ་བཞིན་དུ་སྲུང་བར་བྱེད་པའི་ཐར་
བའི་རྒྱུའི་དགེ་བ་ལ་འབད་དགོས་ཏེ། འཁོར་བའི་རྒྱུའི་དགེ་བ་བསྒྲུབས་
པ་ན་འཁོར་ལོས་སྒྱུར་བའི་རྒྱལ་བོ་ཞིག་ལ་འབྲེལ་བའི་ཐབས་ཀྱིས་ཐུགས་་་་་
མཉེས་པར་བྱས་ཏེ་བྱ་དགའ་འམ་དགའ་རྟགས་ཚྭ་ཕོར་གང་སྟེ་ཚྭ་ཅ་ནེ་་་་་
གང་བླངས་པ་དང་འདྲ་བར་དོན་ཧ་ཅང་ཆུང་བར་གསུངས་སོ། དེ་ཡང་
སྦྲགས་ཞེས་བྱ་བ་དང་མཁར་ཐོག་ཅེས་བྱ་བའི་ཡུལ་དུ་གྲྭ་བ་རབ་བྱུང་བ་་་་་
སྟོང་ཕྲག་ཡོད་པའི་ཁྲོད་དུ་དལ་འབྱོར་རྙེད་དཀའ་བསམ་པ་དང་དལ་་་་་་་
འབྱོར་གྱི་ལུས་རྟེན་ཐོབ་ནས་ཆུད་ཟོས་སུ་བཏང་ན་ཕངས་སོ་སྙམ་ནས་ཆུད་
ཟོས་སུ་མི་གཏོང་བ་ལ་འབད་པ་བྱེད་མཁན་བརྒྱ་ཕྲག་ཙམ་བྱུང་ཡང་སངས་
རྒྱས་ཀྱི་བསྟན་པ་ནུབ་ཁར་དེ་རིང་ནག་ཐིབ་ཐིབ་འགྲོ་བ་སྟེ་དེ་རིང་དང་་་་
སང་ཉིན་གྱི་བར་འདིར་ནུབ་དུ་འགྲོ་བར་ཉེ་བའི་དུས་འདི་ཉིད་ལས་ནུབ་་་
ཨེན་ཅིག་སྟེ་དུས་ཡུན་ཅུང་ཟད་ཅིག་ཇེ་རིང་དུ་བསྲིངས་པ་ཡིན་གསུངས་ལ།
ཕུ་ཆུང་བའི་ཞལ་ནས། བརྒྱ་མི་དགོས་བཅུ་ཕྲག་ཙམ་བྱུང་ཡང་འགྲོ་སྟེ་
གསུངས་ལ། པོ་ཏོ་བའི་ཞལ་ནས། རེ་བརྙས་ཏེ་རེ་གཉིས་རེ་བྱུང་ཡང་ཆོག་
གསུངས་པ་ལྟར་རོ། །དེ་བས་གཤའ་མ་ཞིག་བྱུང་ན་ཞེས་པ་སྟེ་དམ་པའི་
ཆོས་རྣམ་དག་སྒྲུབ་མཁན་ནམ། དལ་འབྱོར་ལ་སྙིང་པོ་ལེན་མཁན་ཤ་སྟག་
322



ཅན་མི་གཅིག་ཙམ་བྱུང་ན་ཡང་རུང་སྟེ། དེར་གཅིག་གིས་གཅིག་ལ་བརྟེན་
ནས་ཀྱང་ཡིན་པ་འབྱུང་ངེས་ཏེ། དཔེར་ན་སྣབས་ལ་ཡོས་འབྱོར་འོང་བ་
དང་ཤྭ་ཆེན་པོ་སྟེ་ཆུ་ལོག་ཆེན་པོ་བྱུང་བའི་སྐབས་སུ་རྡོ་ཕ་བོང་ཆེན་པོ་རེ་
རེ་ལ་བརྟེན་ནས་ས་རྡོ་མང་པོ་རགས་ཆོགས་པ་དང་འདྲ་གསུངས། ་ །དེ་
ཡང་དལ་འབྱོར་གྱི་ལུས་རྟེན་ལ་སྙིང་བོ་ལེན་མཁན་ཡོད་མེད་ཀྱི་གནད་དེ་
ད་རེས་ཀྱི་ཚེ་རབས་འདི་ལ་ཐུག་ཡོད་པས་ན་ད་རེས་ཀྱི་ཚེ་རབས་འདི་ལ་་་་་
དལ་འབྱོར་གྱི་ལུས་རྟེན་དོན་མེད་དུ་མི་གཏོང་བར་དེ་ལ་སྙིང་བོ་ལེན་་་་་་་་
མཁན་གྱི་གང་ཟག་རྣམས་ཀྱིས་སྐབས་འདིར་གསུངས་པ་དང་གཞན་དུ་་་་
གསུངས་པ་གང་ཡིན་ཞེ་ན། པོ་ཏོ་བའི་ཞལ་ནས། ངས་ཁྱེད་ལ་ལྐོག་ཆོས་ཏེ་
བཀའ་རྒྱ་མ་མན་ངག་སྙན་བརྒྱུད་ཀྱི་སྐོར་དེ་ཡང་གསུངས་ལ། ཚོགས་ཆོས་ཏེ་ལྐོག་
ཆོས་མ་ཡིན་པ་ཐུན་མོང་ལ་ཁྱབ་གདལ་དུ་གསུང་ཆོག་པའི་ཚོགས་ཆོས་ཀྱང་
གསུངས་སོ་ཞེས་པ་སྟེ་ཆོས་གསུང་དགོས་པ་ཐམས་ཅད་གསུངས་ཟིན་པ་་་་་
ཡིན་ཞེས་པའོ། །དེ་ཡང་རྒྱབ་རྟེན་གྱི་ལུང་དང་། གཏན་ལ་འབེབས་བྱེད་
ཀྱི་རིགས་པ། བླ་མའི་མན་ངག་གསུམ་ཀ་གདུང་གི་ཕལ་ཀ་འཕྲོད་པར་སྦྱར་
བ་ལྟར་སྦྱར་ནས་གསུངས་པ་ཡིན་པས་དེ་ཉིད་མཁྱེན་ཞིང་ཤེས་པར་བྱས་་་་་
ནས་རང་གི་རྒྱུད་ལ་དད་པ་འཕེལ་བ་དང་བྱང་ཆུབ་ཀྱི་སེམས་འཕེལ་བ་ལ་
སོགས་པའི་ཆོས་འཕེལ་བར་བྱ་བའི་སྒོ་ནས་རང་ལ་ཕན་པ་དང་གཞན་གྱི་་་
རྒྱུད་ལ་ཆོས་འཕེལ་བར་བྱ་བའི་ཕན་པའི་ལས་སུ་འགྱུར་བར་མཛོད་ཅིག །
ཅེས་གསུངས་པ་སྟེ།་མགོན་པོ་ཀླུ་སྒྲུབ་ཀྱིས་རྒྱལ་པོ་བདེ་སྤྱོད་བཟང་བོ་ལ།
323



ཁྱོད་ལ་བདག་གིས་འདི་དང་ནི། །གཞན་དུ་གཏད་པ་བརྗོད་བགྱིས་ལ། །
མཁྱེན་པར་མཛད་དེ་བདག་ཉིད་དང་། །གཞན་ལ་ཕན་པར་འགྱུར་དེ་
མཛོད། །ཅེས་པའི་དོན་དེ་ཡིན་ནོ། །དེ་ཡང་ཀུན་སློང་གཞན་དོན་ལ་
དམིགས་ནས་ཐོག་མར་རང་ལ་ཕན་པ་སྒྲུབ་དགོས་ལ། ཐོག་མར་རང་
ལ་ཕན་པ་སྒྲུབ་པ་དེས་དངོས་སུ་རང་ལ་ཕན་པའི་ལས་བྱེད་ན་ཡང་བརྒྱུད་
པའི་སྒོ་ནས་གཞན་ལ་ཡང་ཕན་པར་འགྱུར་བས་ན་རང་ལ་ནི་དངོས་སུ་་་་་
ཕན་པ་ཡིན་ལ་གཞན་ལ་ཕན་པ་ནི་བརྒྱུད་ནས་ཡིན་པས་གཞན་དོན་དུ་་་་་
རང་གི་བྲོ་བཙལ་བ་དང་འདྲ་སྟེ། ཇོ་བོ་ཀུན་ན་རེ་ང་ལ་སྟོན་མོ་བཟང་བོ་
བྱས་ཚེ་འགྲང་རྒྱུ་ནི་ང་རང་གི་ཕོ་བ་འགྲངས་ན་ཡང་། ཚོགས་ཁྱོད་ཀྱིས་
བསགས་པས་ཕན་ཐོགས་ཀྱང་ཁྱོད་རང་ལ་འབྱུང་བ་ཡིན་ལ། དགེ་
བའི་ཚོགས་བསགས་པའི་བྱིན་རླབས་ཐུན་མོང་མ་ཡིན་པ་ཡང་འོང་ཟེར་བ་
བཞིན་དུ་ཡིན་པས་སྔར་འདས་པའི་སངས་རྒྱས་རྣམས་ཀྱིས་ཀྱང་སེམས་་་་་
ཅན་གཞན་ལ་ཕན་ཐོགས་པའི་མཛད་པ་ལ་བརྟེན་ཞིང་སེམས་ཅན་དགེ་་་་་
བའི་ཚོགས་གསོག་པའི་ཡུལ་དུ་བྱས་ནས་ཚོགས་རྫོགས་པར་བྱེད་པ་ཡིན་་་་
པས། རང་གི་བྲོ་བཙལ་དགོས་ཏེ། སེམས་ཅན་ལ་བརྟེན་ནས་ཐོག་མར་རང་
སངས་རྒྱས་པ་དེ་རང་ལ་དངོས་སུ་ཕན་པ་ཡིན་ལ། རང་སངས་རྒྱས་ནས་
ཆོས་གསུངས་པའི་སྒོ་ནས་གཞན་དོན་མཛད་པ་དེ་བརྒྱུད་ནས་གཞན་ལ་
ཕན་པ་ཡིན་གསུངས་སོ། །དེ་བས་ན་ངེད་ཅག་རྣམས་ཀྱང་རང་གི་བྲོ་འཚོལ་
བར་འདོད་ན་སེམས་ཅན་ལ་བརྟེན་དགོས་ཏེ་སེམས་ཅན་རྣམས་རང་གི་་་་
324



ཚོགས་གསོག་པའི་ཡུལ་དུ་བྱས་ཤིང་དགེ་བའི་ཚོགས་བསགས་པས་རང་གི་
རྒྱུད་ཇེ་དག་ཇེ་དག་ལ་འགྲོ་བ་སྟེ་རང་རྒྱུད་ཀྱི་སྒྲིབ་པ་ཇེ་སྲབ་ཇེ་སྲབ་ཏུ་་་་་
སོང་སྟེ་ས་དང་པོ་ནས་ས་བཅུ་བའི་བར་རིམ་གྱིས་བགྲོད་ནས་སངས་རྒྱས་་་
ཉིད་དུ་གྱུར་པ་ན་རང་དོན་གྲུབ་པ་ཡིན་པས་གཞན་དོན་དུ་རང་གི་བྲོ་་་་་་་
བཙལ་བ་ཡིན་གསུངས་པའོ།། ་་ ་ ་་
དེ་ལྟར་རང་གཞན་གཉིས་ཀའི་དོན་སྒྲུབ་པར་ནུས་པའི་དལ་འབྱོར་་་་་
འདི་ཆུད་ཟོས་པར་ཕངས་པས་འདི་ཆུད་མི་གཟོན་པར་བྱེད་ལ་དལ་འབྱོར་
རྙེད་དཀའ་བའི་དོན་རྒྱུད་ལ་ཅི་སྐྱེ་བྱེད་དགོས་པར་སྟོན་པ་ལ། ། རྩ་བ་ལས།
སྤྱོད་འཇུག་དབུ་ཡི་དལ་འབྱོར་སྐབས་སུ། །དལ་བ་རྙེད་པར་དཀའ་བའི་
ཚིག་འདི། །ཐོས་ཤིང་བཟུང་ལ་མང་དུ་བཤད་ཀྱང་། །རྒྱུད་ལ་མ་སྐྱེས་མཚན་
ཉིད་ལ་ལྟོས། །འདུན་མ་བྱས་ནས་མ་འཛིངས་སུ་ཡོད། །བྱང་ངོས་འདི་ན་
དཀར་བ་ཅུང་ཟད། །དེ་ཡང་སྦུབ་ཆུའི་དཀར་བ་བཞིན་དུ། །ཁ་དཀར་
གཏིང་ནི་ཀུན་ཀྱང་རྫབ་གྱུར། །དེ་བས་སྤྱི་ལ་ནམ་ཡང་རོ་མེད། སོ་སོ་འགའ་
ལ་བརྒྱ་ལ་ཆོས་འདི། །བདེན་པའི་འདུ་ཤེས་དྲག་པྲིག་བྱུང་ན། །འདི་ནི་
བཞག་ཏུ་མེད་དམ་སྙམ་ན། །དེ་བས་ཚིག་འདིའི་ཡན་ལག་རེ་རེའང་། །སྣ་
ཚོགས་ཚུལ་གྱིས་ནན་ཏན་ཏུ་བསམས། །ལན་གཅིག་ལན་གཉིས་སོགས་ཀྱིས་
མ་ཡིན། །དོན་འདི་རང་ལ་མ་སྐྱེས་བར་དུ། །བསམས་ན་ཆོས་གཞན་ཀུན་
ཀྱང་གདོད་འོང་། །ཟ་འདོད་ལོག་ཆར་བཤད་པས་མི་འོང་། །རང་གིས་
མཐོང་སར་ཕྱིན་པས་བློས་བཅད། །ཅེས་གསུངས་ཤིང་། དེ་ཡང་སྤྱོད་འཇུག་
325



ལས། དལ་འབྱོར་འདི་ནི་རྙེད་པར་ཤིན་ཏུ་དཀའ། །སྐྱེས་བུའི་དོན་སྒྲུབ་
ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་བསྒྲུབས་ན། །ཕྱིས་འདི་
ཡང་དག་འབྱོར་བར་ག་ལ་འགྱུར། ། །ཞེས་གསུངས་པ་འདི་ཉིད་གསུངས་
པའི་སྐབས་སུ། དགེ་བཤེས་ཏོ་པོ་བའི་ཞལ་ནས། དལ་འབྱོར་རྙེད་པར་
བཟུང་བ་དང་བློ་ལ་བཟུང་ནས་གཞན་ལ་མ་བཤད་པ་ཡང་མེད་དོ། །ཐ་ན་
སྟོན་ཁར་ཞིང་བྲེགས་ནས་ཤོག་སྐྱེལ་པའི་དུས་སུ་སྙེ་མ་སློང་མཁན་རྣམས་་་་
ཀྱིས་ཀྱང་ཚིག་འདི་བརྗོད་ཤེས་མོད། །དེའི་དོན་རྒྱུད་ལ་མ་སྐྱེས་པར་བརྗོད་
ཤེས་པ་ཙམ་གྱིས་ཅི་ལ་ཕན་ཏེ་མི་ཕན་པར་གསུངས། དེ་ཡང་དལ་འབྱོར་
ནི་མེར་ཤེས་དང་། ཆུ་སྐྱར་ལས་ནི་ཆུར་ཤེས་ལྟར། བྱང་ཆུབ་སེམས་དཔའ་
བློ་ལྡན་གྱི། །རིགས་ནི་མཚན་མ་དག་ལས་ཤེས། །ཞེས་འབྲས་རྟགས་ཡང་
དག་སྟོན་པའི་ཆོས་བཅུ་བའི་མདོ་ལས་གསུངས་པ་ལྟར་འབྲས་བུའི་རྟགས་
ཡང་དག་གིས་ཤེས་ཏེ་སྡེ་འཁྲུག་གིས་འདུན་མ་བྱས་ན་དེ་ལ་མི་གཏོགས་པ་
སུ་ཡོད་ཅེས་པ་སྟེ་སྡེ་བ་ཕན་ཚུན་མ་མཐུན་པར་ས་རྩོད་ལ་སོགས་པ་བྱས་ཚེ་
དེར་རང་རང་གི་ལ་རྒྱ་བརྩད་ནས་སྡེ་འཁྲུག་གི་གྲས་སུ་མི་འགྲོ་མཁན་་་་་་་
གཅིག་ཀྱང་མེད་ལ་འབྲས་རྟགས་དེ་ཡིས་གཞལ་ན་དལ་འབྱོར་རྙེད་དཀའ་
བ་དང་དོན་ཆེ་བའི་དོན་དེ་ད་དུང་མ་རྟོགས་པ་ཡིན་གསུངས་སོ། །དེ་ཡང་
དགེ་བཤེས་ཕུ་ཆུང་བའི་ཞལ་ནས། འདུན་མ་ཡོང་ཆོས་འདུན་བྱེད་བྱས་ན་
326



འཆམ་པ་ཡེ་མི་འོང་བར་འདུག་ཅེས་པ་སྟེ་ཆོས་ཀྱི་ཕྱོགས་སུ་འདི་ལྟ་བུ་ཞིག་ ་
སྒྲུབ་ཅེས་གྲོས་བྱས་ཚེ་དེར་གྲོས་མཐུན་པོ་ཞིག་གཏན་ནས་མི་འོང་ལ། གལ་
ཏེ་ཕུ་ཆུང་བ་ངེད་རང་དགེ་བཤེས་པོ་ཏོ་བའི་སྐུ་མདུན་དུ་མ་འོངས་ཙ་ན། །
ཡ་གད་ཅེས་བྱ་བའི་ཡུལ་དུ་བཟའ་མི་བཅུ་གཉིས་ཡོད་པ་ལས་ཇོ་བོ་ལོ་་་་་་་
བགྲེས་པོ་གཉིས་ཀྱིས་ཆོས་བྱེད་པར་འདུན་མ་བྱས་ནས་ང་ལ་ཁྱོད་དབྱར་་་་་
ཁའི་དུས་སུ་གང་ལ་ཡང་མ་འགྲོ། ངེད་ཅག་དབྱར་འདིར་ཚུལ་འཇུག་ཅིག་
བྱ་ཞེས་པ་སྟེ་དབྱར་ཁས་ལེན་བྱེད་དང་། ཚུལ་གྱིས་ཡོན་བདག་ཅིག་ཀྱང་
ཡོད་པས་འདུལ་བ་འཛིན་པའི་དགེ་བཤེས་ཤིག་སྤྱན་དྲངས་ཏེ་ཆོས་ཀྱང་་་་་
ཞུའོ་ཞེས་ཟེར་ནས་འགོ་བརྩམས་ཀྱང་གྲོས་མཐུན་གཏན་ནས་མ་བྱུང་་་་་་་
གསུངས། གལ་ཏེ་ཆོས་མ་ཡིན་པ་སྡིག་པ་མི་དགེ་བའི་ལས་ཤིག་བསྒྲུབ་པ་ལ་
གྲོས་བྱེད་ཚེ་འབད་རྩོལ་ཅི་ཡང་བྱེད་མི་དགོས་པར་ཚིག་གི་ཟུར་ཙམ་བརྗོད་
པས་ཀྱང་གྲོས་ངང་གིས་མཐུན་ཞིང་འཆམ་པར་འགྱུར་ཞིང་བེར་ཀ་ལན་་་་་
མེད་ཇེ་མང་དུ་འགྲོ་བ་སྟེ་ཕ་རོལ་དགྲ་ལ་དབྱུག་པས་རྒོལ་ཞིང་རྡེག་མཁན་
ཇེ་མང་དུ་འགྲོ་བས་ཐམས་ཅད་ལྷན་ཅིག་དམྱལ་བར་འགྲོ་དགོས་ཀྱང་་་་་་་
འགྱོད་པ་མེད་ཟེར་ནས་སྐད་གསང་མཐོན་པོའི་ཀི་རིང་དང་བཅས་ཏེ་འོང་
ངེས་པ་ལ་དམྱལ་བར་འགྲོ་བའི་དཀའ་ཚེགས་ལ་ཅུང་ཙམ་ཡང་མི་འཛེམ་་་་
པར་ཁོ་ཚོ་རྣམས་འཇིགས་པ་མེད་པའི་དཔའ་བོ་ཡིན་པའི་ཚུལ་བརྗོད་ངེས་
པ་ཡིན་གསུངས་སོ། །དེ་ཡང་དམ་པའི་ཆོས་ལས། དཔེར་ན་ཁྱིམ་ཚིག་གྱུར་
པའི་མི། །ཁྱིམ་གཞན་ཞིག་ཏུ་སོང་གྱུར་ན། །རྩྭ་སོགས་གང་ལ་མཆེད་བྱེད་
327



པ། །དེ་ནི་བྱུང་སྟེ་དོར་བ་ཡིན། །དེ་བཞིན་གང་ལ་སེམས་ཆགས་ན། །ཞེ་
སྡང་མེ་ནི་མཆེད་གྱུར་ནས། །བསོད་ནམས་ཚིག་པར་དོགས་པ་ཡིས། །དེ་ནི་
དེ་ཡི་མོད་ལ་དོར། །གསད་པའི་མི་ཞིག་ལག་བཅད་དེ། །གལ་ཏེ་ཐར་ན་
ཅིས་མ་ལེགས། གལ་ཏེ་མི་ཡི་སྡུག་བསྔལ་གྱིས། །དམྱལ་བ་བྲལ་ན་ཅིས་མ་
ལེགས། །ནོར་ནི་གཏོང་གི་ཡན་ལག་བསྲུང་བར་བྱ། །ནོར་དང་ཡན་ལག་
གཏོང་གི་སྲོག་སྲུང་ངོ་། །ནོར་དང་ཡན་ལག་རྣམས་དང་དེ་བཞིན་སྲོག །
ཐམས་ཅད་བཏང་གི་འདིར་ནི་ཆོས་སྲུང་ངོ༌། །ཞེས་གསུངས་ཏེ། །དཔེར་ན་
ཁྱིམ་ཚང་ཞིག་ལ་མེ་དགྲ་བྱུང་ནས་ཚིག་པར་གྱུར་པའི་མེ་ཁྱིམ་མཚེས་ཀྱི་་་་་
ཁྱིམ་ཚང་གཞན་ཞིག་ཏུ་མཆེད་ནས་འབར་ཚེ་རྩྭ་སོགས་གང་ལ་ཡང་མཆེད་
པའི་ཉེན་འདུག་པ་དེ་ཉིད་འཕྲལ་དུ་སྟོབས་ཕུད་ནས་གསོད་ཐབས་བྱེད་་་་་་
ངེས་ཡིན་ལ། དེ་བཞིན་དུ་གང་ལ་འདོད་ཆགས་ཀྱི་སེམས་ཤུགས་ཆེན་པོ་དེ་
ལ་ཞེ་སྡང་གི་མེ་མཆེད་པར་གྱུར་ནས་བསོད་ནམས་ཀྱི་དགེ་རྩ་འཚིག་པར་་་་
བྱེད་པ་ལ་དོགས་ཟོན་བྱས་ནས་ཞེ་སྡང་དེ་ཉིད་དེ་མ་ཐག་ཏུ་དོར་ཞིང་སྤོང་
བར་བྱེད་པ་ལ་འབད་དགོས་ལ། གལ་ཏེ་ཞེ་སྡང་དེ་ཉིད་མྱུར་དུ་སྤོང་བར་
བྱེད་པ་ལ་མ་འབད་ཚེ་རྒྱལ་སྲས་ཆེན་པོ་ཞི་བ་ལྷའི་སྤྱོད་འཇུག་ལས། བསྐལ་
པ་སྟོང་དུ་བསགས་པ་ཡི། །སྦྱིན་དང་བདེ་བཤེགས་མཆོད་ལ་སོགས། །
ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་
བྱེད། །ཅེས་གསུངས་པ་ལྟར་སྔར་བསགས་པའི་བསོད་ནམས་དགེ་རྩ་ཐམས་
ཅད་མ་ལུས་པར་འཇོམས་པར་འགྱུར་རོ། །དེ་ཡང་གལ་ཏེ་མི་ཞིག་སྲོག་གི་
328



ཆད་པ་འཁེལ་བ་ལ་དེའི་སྲོག་གི་ཚབ་ཏུ་ལག་པ་དང་ལག་པའི་སོར་མོ་ཙམ་
བཅད་དེ་སྲོག་ཆད་ལས་ཐར་དུ་བཅུག་ན་ཅི་མ་རུང་སྙམ་པ་དང་། དེ་
བཞིན་དུ་མི་རྣམས་ཀྱིས་ཚེ་འདིར་མྱོང་བའི་སྡུག་བསྔལ་དང་དཀའ་སྤྱད་་་་
ཙམ་གྱིས་དམྱལ་བའི་ཡུལ་དུ་སྐྱེས་ནས་སྡུག་བསྔལ་བཟོད་དཀའ་བ་མྱོང་་་་
དགོས་པ་ལས་ཐར་ན་ཅི་མ་རུང་སྙམ་པ་དང༌། དེ་བཞིན་དུ་རང་ལ་ཡོད་
པའི་རྒྱུ་ནོར་ཐམས་ཅད་གཏོང་དགོས་ཀྱང་ཡན་ལག་ཙམ་བསྲུང་བར་བྱ་་་་
སྙམ་པ་དང་ཡང་ན་རང་གི་ནོར་དང་ཡན་ལག་གཉིས་ཀ་གཏོང་དགོས་ཀྱང་
སྲོག་ཉིད་བསྲུང་བར་བྱའོ་སྙམ་པ་དང༌། དེ་ཡང་རང་གི་རྒྱུ་ནོར་གཏོང་བ་
དང་ཡན་ལག་གཅོད་པ། ཐ་ན་སྲོག་ཉིད་གཏོང་དགོས་ཀྱང་དམ་པའི་ཆོས་
སྒྲུབ་པ་མི་གཏོང་བར་ངེས་པར་དུ་བསྲུང་པར་བྱའོ་ཞེས་སྲུང་དགོས་པར་་་་་
གསུངས་པ་ལ་རང་ཅག་དམ་པའི་ཆོས་ལ་དད་པ་ཡོད་ཟེར་མཁན་དང་།
ཆོས་པ་ཡིན་འདོད་མཁན་རྣམས་ཀྱིས་དེ་འདྲའི་རྒྱུ་ནོར་གཏོང་བ་དང་།
ཡན་ལག་གཅོད་པ། སྲོག་གཏོང་བ་ལྟ་བུ་ལྟ་ཞོག ཚིག་ཙམ་ལ་བརྟེན་ནས་
ཆོས་གཏོང་བ་འདི་ཉིད་ངོ་མཚར་ཆེ་གསུངས་སོ། །དེ་ཡང་སེམས་ཅན་
ཐམས་ཅད་ཀྱི་བདེ་བའི་འབྱུང་གནས་སངས་རྒྱས་ཀྱི་བསྟན་པ་ཡིན་ལ།
བསླབ་པ་གསུམ་སྟེ་ལྷག་པ་ཚུལ་ཁྲིམས་ཀྱི་བསླབ་པ་དང་། ལྷག་པ་ཏིང་
ངེ་འཛིན་གྱི་བསླབ་པ། ལྷག་པ་ཤེས་རབ་ཀྱི་བསླབ་པ་གསུམ་ལས་ལྷག་པ་
ཚུལ་ཁྲིམས་ཀྱི་བསླབ་པ། སོ་ཐར། བྱང་སེམས། སྔགས་ཀྱི་སྡོམ་པ་གསུམ་
ཡིན་ལ། དེ་ལས་སོ་ཐར་ལ་ཡང་རིགས་བརྒྱད་ཡོད་པའི་ཆེས་དམའ་ཤོས་ནི་
329



བསྙེན་གནས་ཡན་ལག་བརྒྱད་པའི་སྡོམ་པ་ཡན་ཆད་དུང་གི་དྲི་མ་ཕྱིས་པ་་་
བཞིན་གཏོང་བ་སྟེ་མེད་པར་གཏོང་བྱེད་དམ། ཉམས་བྱེད་ནི་སྡེ་འཁྲུགས་
ཏེ་སྡེ་བ་དང་སྡེ་བའི་བར། མི་དང་མིའི་བར་དུ་མི་མཐུན་པར་བྱེད་པ་འདི་
ཉིད་ཡིན་གསུངས་སོ། །
འཇམ་དཔལ་རྩ་རྒྱུད་ལས། སྡེ་འཁྲུག་གི་དཔོན་བྱེད་པའི་རྣམ་སྨིན་ནི་
ས་བཅུའི་དབང་ཕྱུག་གིས་ཀྱང་མི་ཤེས་པར་དེ་སངས་རྒྱས་ཁོ་ནའི་སྤྱོད་ཡུལ་
ཡིན་གསུངས་ཞེས་པ་སྟེ། དེ་ཡང་སྡེ་འཁྲུག་བྱེད་པར་སྣ་འདྲེན་མཁན་གྱི་
སྡིག་པའི་རྣམ་སྨིན་ཧ་ཅང་ལྕི་བས་ན་སངས་རྒྱས་ཁོ་ནའི་མཁྱེན་པའི་སྤྱོད་་་་
ཡུལ་ཡིན་པ་ལས་ས་བཅུ་བྱང་ཆུབ་སེམས་དཔའ་རྣམས་ཀྱིས་ཀྱང་མཁྱེན་་་་་
ཞིང་རྟོགས་མི་ནུས་པར་གསུངས་ལ་དེའི་ཁ་ཕྱོགས་ཞེ་ཕྱོགས་ཏེ་ཁ་སེམས་་་་
གཉིས་ཀ་སྡེ་འཁྲུག་བྱ་བར་ཕྱོགས་པ་དེ་ཉིད་བསྐལ་པ་ཆེན་པོ་དྲུག་ཅུར་་་་་་
སེམས་ཅན་དམྱལ་བ་ཆེན་པོར་སྐྱེ་བར་འགྱུར་ཞིང་ཞེ་ཕྱོགས་ཁོ་ནར་ཕྱོགས་
པ་བསྐལ་པ་བཅུ་དྲུག་ལ་དམྱལ་བར་སྐྱེ་བར་འགྱུར་ལ། སྡེ་འཁྲུག་བྱེད་པ་
དེའི་སྐབས་སུ་སེམས་ཅན་ཤི་ཚད་ཐམས་ཅད་དམྱལ་བར་སྐྱེ་བར་གསུངས་
འདུག་ཅེས་བཅོམ་ལྡན་འདས་ཀྱི་མདོ་ལས་གསུངས་ཡོད་པར་བསྟན་པ་་་་་
ཡིན་ནོ། །དེ་ཡང་སེམས་ཅན་གྱི་ལས་བདག་གིར་བྱ་བ་ཡིན་པས་དོན་མེད་
པར་དམྱལ་བར་སྐྱེ་བ་འདི་མི་རིགས་སམ་སྙམ་པ་ལ་ཞེས་པ་དོགས་པ་ཁོང་
སློང་བྱས་པ་ཡིན་ཏེ། དེ་ཡང་སེམས་ཅན་གྱི་ལས་བདག་གིར་བྱེད་པ་ལ་
སེམས་ཅན་སུ་ཡིས་ལས་མི་དགེ་བ་བྱས་ཚེ་དེ་ཁོ་རང་དམྱལ་བར་སྐྱེ་དགོས་
330



པ་ལས་སྡིག་པ་མ་བྱས་པ་རྣམས་ཅིའི་ཕྱིར་དོན་མེད་དུ་དམྱལ་བར་སྐྱེ་སྟེ་སྐྱེ་
མི་རིགས་སོ་ཞེ་ན། ས་ཚིག་པ་བྱ་བར་སོང་བས་ཐམས་ཅད་རྒྱུད་འཁྲུགས་ཏེ་
ཉོན་མོངས་བདོ་བ་སྟེ་ཉོན་མོངས་རྒྱས་ནས་སྡེ་འཁྲུག་ལངས་པས་མི་རྣམས་
འཁྲུག་པ་ལོངས་ཕྱོགས་དེ་གར་གནས་པའི་དུད་འགྲོ་དང་བཅས་པ་ཐམས་
ཅད་རྒྱུད་འཁྲུགས་ནས་ཉོན་མོངས་རྒྱས་པར་འགྱུར་ལ།། ཉོན་མོངས་དེའི་
དབང་གིས་ལས་ངན་པ་བསགས་ཏེ་དུད་འགྲོ་ཚུན་ཆད་ཀྱི་སེམས་ཅན་་་་་་་
རྣམས་ཕན་ཚུན་ལ་ཞེ་སྡང་རྒྱས་ནས་འཐབ་པར་འདུག་གསུངས་སོ། །སྡེ་
འཁྲུག་བྱས་པའི་ས་ཕྱོགས་དེར་སྒྲུབ་པ་བྱས་ཀྱང་འབྲས་བུ་མི་འབྱུང་སྟེ་ཞེས་
པ་སྡེ་འཁྲུག་བྱས་པའི་ཡུལ་ཕྱོགས་དེར་མཚམས་བསྟེན་པ་ལྟ་བུ་ཆོས་ཀྱི་བྱ་
བ་མཛད་ཀྱང་རེ་བའི་དོན་བཟུང་དེ་ཉིད་འགྲུབ་པར་མི་འགྱུར་བར་་་་་་་་
གསུངས་ཏེ། དཔེར་ན་རྫ་བསྲེགས་པའི་སར་མྱུ་གུ་མི་སྐྱེ་བ་དང་འདྲ་བར་
གསུངས། སྒྱུ་མ་ལྟ་བུའི་བློ་རྣལ་མ་ཡོད་པའི་བྱང་ཆུབ་སེམས་དཔའ་གཅིག་
གིས་ཆོས་ཀྱི་འཁོར་ལོ་ལན་གསུམ་བསྐོར་ན་སོར་ཆུད་པ་ཡིན་ཞེས་པ་སྟེ་་་་༌་
སྟོང་ཉིད་ཀྱི་ལྟ་བ་མངོན་པར་རྟོགས་ཤིང་བྱང་ཆུབ་ཀྱི་སེམས་རིན་པོ་ཆེ་་་་་
རྒྱུད་ལ་འཁྲུངས་པའི་གང་ཟག་ཅིག་གིས་དམ་པའི་ཆོས་ལན་གསུམ་ལ་་་་་་
གསུངས་ན་སོར་ཆུད་པ་ཡིན་ཞེས་ཀྱང་གསུངས་སོ་ཞེས་པའོ། །ཉེན་ཆེ་སར་
ཁེ་ཡང་ཡོད་པས། སྡེ་འཁྲུག་བྱེད་པའི་སྡིག་པའི་རྣམ་སྨིན་ཆེ་བ་ལྟར། དེ་
ཉིད་ཞི་བར་བྱེད་པའམ་འདུམ་འགྲིག་བྱས་ཚེ་བསོད་ནམས་ཆེན་པོ་འབྱུང་
བས། ཕྱོགས་གཅིག་ནས་སྡེ་འཁྲུག་བྱ་སར་བསྡད་དེ་གཟུ་བཤད་པ་སོགས་
331



ཀྱིས་མཐུན་པོར་ཡོང་བ་བྱས་ཚེ་སྡིག་པ་ཡང་འབྱང་བ་སྟེ་ཞི་བར་འགྱུར་་་་་
རམ་སྙམ་པ་ཡིན་ཞེས་ཀྱང་གསུངས་སོ་ཞེས་པའོ། །དེང་སང་ཨ་ལགས་རྣམ་
པ་ཚོ་རྩྭ་ས་རྩོད་གླེང་ལ་སོགས་པའི་གྱོད་གཞི་འདུམ་འགྲིག་བྱ་བར་ཞུ་་་་་་
བཞིན་ཡོད་པས། དེར་ཕེབས་ནས་དེ་གའི་རྩོད་གླེང་ཐབས་སྣ་ཚོགས་ཀྱི་སྒོ་
ནས་ཞི་བར་བྱེད་པའམ་འདུམ་འགྲིག་བྱས་ཚེ་འདིར་གསུངས་ཡོད་པ་་་་་་་
བཞིན་བསོད་ནམས་ཀྱི་ཚོགས་རླབས་པོ་ཆེ་གསོག་པ་ཡིན་པས་འདུམ་་་་་་་་
འགྲིག་བྱ་བར་ཕེབས་པ་ལེགས་སོ། །དེ་བས་རྣམ་སྨིན་ཆེ་བས་སྡེ་འཁྲུག་ལ་
སོགས་པ་བྱུང་བའི་དུས་སུ། རང་ལངས་ནས་འགྲོ་དགོས་པ་ཡིན་ཏེ། འགྲོ་
ནུས་པ་ཙམ་རང་ཡང་མི་འོང་བར་འདུག་ཅེས་པ་སྟེ། དེ་ཡང་སྡེ་འཁྲུག་བྱེད་
པའི་རྣམ་སྨིན་ཧ་ཅང་ཆེ་བས་ན་སྤྱིར་སྡེ་འཁྲུག་ལ་སོགས་བྱུང་བའི་དུས་སུ་
རང་ཉིད་དེ་གར་མ་བསྡད་པར་ལངས་ནས་གནས་གཞན་དུ་འགྲོ་དགོས་པ་
ཡིན་མོད། ཐ་ན་ལངས་ནས་གཞན་དུ་འབྲོས་པ་ཙམ་ཡང་མི་འོང་བའམ་མི་
ནུས་པར་འདུག་ཅེས་པའོ། །དམ་པའི་ཆོས་མདོ་ལས། གང་ན་སྤྲོས་དང་
རྩོད་པ་ཡོད་དེ་ལས། །དཔག་ཚད་བརྒྱ་ཡི་ཕ་རོལ་འགྲོ་བ་མཆོག །གང་དུ་
ཉོན་མོངས་སྐྱེ་བ་དེ་དག་ཏུ། །ཡུད་ཙམ་ཅིག་ཀྱང་གནས་ཤིང་འདུག་མི་བྱ། །
ཞེས་པ་སྟེ་ཡུལ་གང་དུ་སྡེ་འཁྲུག་ལ་སོགས་པ་འཐབ་རྩོད་འཁྲུག་ལོང་ཡོད་
ས་དེ་ལས་དཔག་ཚད་བརྒྱ་ཕྲག་དུ་མས་ཆོད་པའི་གནས་གཞན་དུ་སོང་ནས་
བསྡད་ན་ལེགས་ཤིང་། དེ་ཡང་འདོད་ཆགས། ཞེ་སྡང་། ཕྲག་དོག་སོགས་
ཉོན་མོངས་དབང་མེད་དུ་རྒྱས་པར་བྱེད་པའི་གནས་སུ་དུས་ཡུན་སྐད་ཅིག་
332



མ་ལའང་མ་བསྡད་ན་ལེགས་ཞེས་གསུངས་པས་ན། དེ་ལྟ་བུ་བྱུང་བའི་དུས་
སུ་ལངས་ནས་འགྲོ་དགོས་པ་ཡིན་ཏེ། སྔོན་ཞིག་ཏུ་འཕན་པོའི་ཕྱོགས་རྒྱལ་
ལྷ་ཁང་བྱ་བའི་ཡུལ་དུ་སྡེ་འཁྲུག་བྱུང་བ་ལ་མི་ཞིག་གིས་ཁོ་རང་འདི་གར་མི་
འདུག་པར་ཡུལ་གཞན་ཞིག་ཏུ་འགྲོ་བར་བརྩམ་པ་ལ། དེ་གའི་མི་རྣམས་
ཀྱིས་ཁྱོད་རང་ད་རེས་འགྲོ་བ་ཡིན་ན་ཕྱིས་སུ་སླར་ཡུལ་འདི་རུ་འོང་མི་ཆོག་
ཅེས་ཟེར་བ་ལ་ཕྱིར་མི་འོང་ཟེར་ནས་སོང་བར་གྲགས་ལ། དེ་ཡང་ཡར་ཀླུང་
ཤེད་ཅེས་བྱ་བའི་ཡུལ་དུ་བཙུན་པ་སྟེ་རབ་ཏུ་བྱུང་བ་ཞིག་ཡོད་པ་ཁོ་རང་་་་
འཁྲུག་པ་བྱ་བ་ལ་མི་དགའ་ཡང་གནས་གཞན་དུ་འབྲོས་མ་ནུས་པར་སྐྲག་་་
ནས་འདར་གྱིན་འདུག་པ་ལ། ཁྱོད་རང་ཅིའི་ཕྱིར་འདར་བ་ཡིན་དྲིས་བས།
ང་མི་འདར་ན་སུ་འདར་ཞེས་ཟེར་བ་སྟེ། དགེ་བཤེས་པོ་ཏོ་བས་གསན་
པས་དེ་ནི་ཁོ་ཉིད་དང་འདྲ་བར་སྡེ་འཁྲུག་ལ་འཇིགས་ཤིང་བློ་འཁུམ་ཅིག་་་་
བྱུང་། ཉི་མ་གཅིག་འཕགས་པས་ཆོག་པ་ལ་སྟེ། དེར་དེ་འདྲ་འཇིགས་མི་
དགོས་ཏེ་ཉི་མ་གཅིག་གི་རྗེས་སུ་སོང་ན་ཆོག་པ་ལ་ཞེས་གསུངས། ཚན་ཅིག་
དེའི་དུས་ན་ཀག་གིས་ལངས་ནས་མི་འགྲོ་བ་སྟེ་དེ་མ་ཐག་ཏུ་ལངས་ནས་མི་
འགྲོ་བར་ཚོད་ལེན་ལེན་ནས། ལས་ངན་གྱིས་རྐྱང་གིས་རྟ་ཕྱགས་པ་བཞིན་
དུ་ཁོང་གི་གསེབ་ཏུ་ཁྱོག་གིས་འགྲོ་ཞེས་པ་སྟེ། རི་དྭགས་རྐྱང་རྟའི་གསེབ་ཏུ་
བསྲེས་ཤིང་འདྲེས་ནས་འགྲོ་བ་ལྟར་ལས་ངན་པའི་དབང་གིས་སྡེ་འཁྲུག་ལ་
སོགས་འཐབ་རྩོད་འཁྲུག་ལོང་གི་ཁྲོད་དུ་དགའ་དགའ་སྤྲོ་སྤྲོའི་ངང་ཞུགས་
ཏེ་འགྲོ་བ་ཡིན་ལ། དེ་ཐམས་ཅད་གང་གིས་ལན་པ་རེད་ཅེ་ན་རང་ཉིད་ཚེ་
333



འདི་ལ་ཞེན་ཆགས་ཆེ་བ་དེས་ལན་པ་ཡིན་ཏེ། ། ཁོང་གིས་ད་ཕྱིན་ཆད་མ་
འོང་ཞིག་བྱས་པའི་ཚེ་སྨད་ལ་མ་ཕྱིད་ཀྱིས་དོགས་པ་ལྟོ་ཚེ་སྨད་ལ་ལྟོ་མི་སོས་
པར་དོགས་པ་ལ། ཁོང་གིས་བསྡིགས་པ་ལ་བྱེད་དུ་ཅི་ཡོད་པ་སྟེ་སྐྲག་རྒྱུ་ཅི་
ཡོད། མི་སོང་ན་ཡུལ་ཇེ་ཆེར་འགྲོ་བ་དང༌། ཕྱུགས་སོང་ན་སྣ་ཇེ་ཡངས་སུ་
འགྲོ་ཞེས་བྱ་བའི་ཁ་དཔེ་ཡོད་པ་ལྟར་ཡིན་གསུངས། །རང་ཅེག་བག་ཙམ་སྟེ་
ཅུང་ཟད་ཙམ་ལ་ཞེན་ཆགས་ནས་འགྲོ་མི་ནུས། དེ་ཡང་སྟོན་པ་བཅོམ་ལྡན་
འདས་འཁྲུངས་མ་ཐག་ཏུ་མཚན་མཁན་ཏེ་མཚན་ལ་བརྟག་དཔྱད་གནང་་་་
མཁན་གྱིས། གལ་ཏེ་ཡང་དག་པར་རྫོགས་པའི་སངས་རྒྱས་བཅོམ་ལྡན་
འདས་རབ་ཏུ་མ་བྱུང་བའི་ཚེ་གླིང་བཞི་ལ་དབང་སྒྱུར་བའི་འཁོར་ལོས་སྒྱུར་
པའི་རྒྱལ་པོ་ཆེན་པོར་འགྱུར་ངེས་ལ། རབ་ཏུ་བྱུང་བའི་ཚེ་ཡང་དག་པར་
རྫོགས་པའི་སངས་རྒྱས་སུ་འགྱུར་ངེས་ཞེས་གསུངས་ལ། དེར་སྟོན་པ་བཅོམ་
ལྡན་འདས་ཀྱིས་འཁོར་ལོས་སྒྱུར་བའི་རྒྱལ་བོའི་དབང་མངའ་ཐང་ལ་མ་་་་
ཆགས་པར་རྒྱལ་སྲིད་སྤངས་ནས་རབ་ཏུ་བྱུང༌། གནས་མལ་རྟོག་པ་སྟེ་
འདུལ་བ་ལྟར་གནས་དེ་རུང་མི་རུང་བར་བརྟག་པ་མཛད་པ་དང་། སྟོན་པ་
ཁོང་ཉིད་ཀྱིས་དགེ་སློང་ནད་པའི་ནད་གཡོག་མཛད་པ་དང༌། གཙུག་ལག་
ཁང་ཉུལ་བ་སྟེ་གཙུག་ལག་ཁང་ནས་གཙུག་ལག་ཁང་ཉུལ་ཏེ་རུང་མི་རུང་་་་
བརྟག་པ་དང༌། བསླབ་པ་འཆའ་བ་སྟེ་བཅས་པ་མཛད་པ་དང་། དུས་བཞི་
པོ་དེ་ལས་གཞན་པའི་དུས་ཐམས་ཅད་དམ་རྣམ་པ་ཀུན་ཏུ་ཟས་བསོད་་་་་་་
སྙོམས་མཛད་པ་ཡིན་ལ། ་ དུས་བཞི་བོ་དེ་ལ་ཡང་ཀུན་དགའ་བོས་བསོད་
334



སྙོམས་བསླངས་ནས་འདྲེན་པ་སྟེ་གཞན་ནས་ཟས་བསླངས་ནས་འདྲེན་པ་་་
ཡིན་ན། འོ་སྐོལ་ཏེ་རང་ཅག་རྣམས་ཀྱིས་ཅིའི་ཕྱིར་དུ་མི་ནུས་སམ་ནུས་ཏེ།
འོ་སྐོལ་རྣམས་ཀྱིས་ཀྱང་སྟོན་པ་བཅོམ་ལྡན་འདས་ཁོང་གི་རྗེས་སུ་སློབ་རྒྱུ་
ཡིན་ཞེས་ཁས་བླངས་ཤིང་དམ་བཅས་པ་ཡིན་པས། སྡེ་འཁྲུག་ལ་སོགས་
འཐབ་རྩོད་འཁྲུག་ལོང་བྱུང་བའི་དུས་ན་གནས་གཞན་དུ་བྲོས་ནས་འགྲོ་་་་་
དགོས་པ་ཡིན་གསུངས་སོ། །དགེ་བཤེས་ཕུ་ཆུང་བའི་ཞལ་ནས། ལས་དང་
འབྲས་བུའི་རྟེན་འབྲེལ་མང་དུ་སེམས་དགོས། འདི་མང་དུ་བསམ་ན་དེ་ལྟ་
བུ་མི་འོང་གསུང་སྐད་ཅེས་པ་སྟེ་ལས་འབྲས་ཀྱི་རྣམ་གཞག་འདི་ཉིད་ཡང་་་་
དང་ཡང་དུ་ལན་ཐེངས་མང་དུ་སེམས་ཤིང་བསམ་བློ་གཏོང་དགོས་ལ།
གལ་ཏེ་འདི་ལ་བསམ་བློ་མང་དུ་བཏང་ཞིང་བསམས་ན་སྡེ་འཁྲུག་ལ་སོགས་
སྡིག་པ་མི་དགེ་བ་དེ་ལྟ་བུ་མི་འོང་བར་གསུངས་སོ། །དེ་བས་སྡེ་འཁྲུག་མ་
བྱས་པའི་ས་ཙམ་ཡང་མེད་ཅེས་པ་སྟེ་དེ་ལྟར་སྡེ་འཁྲུག་ལ་སོགས་མ་བྱས་་་་་
པའི་ས་གནས་སམ་ཡུལ་ཞིག་གཏན་ནས་མེད་ལ། འདིར་དགེ་བཤེས་སྟོན་
པ་སྟེ་འབྲོམ་སྟོན་པའི་ཐུགས་རྗེ་ཡིས། བྱང་རྭ་སྒྲེང་ནས་ཞ་དོན་ཕུ་ཞེས་བྱ་
བའི་ཡུལ་ཡན་ཆད་དུ་སྡེ་འཁྲུག་མ་བྱས་པའི་ས་གནས་སམ་ཡུལ་གྲུ་ཁ་ཤས་
ཡོད་མོད། དེ་ཡང་ཞིང་གི་གཉའ་བ་ནས་ཆུ་སྦུབ་པ་ལྟར་ཁ་དཀར་ཙམ་
འདུག་ཀྱང་། - གཏིང་ཚོས་ནས་འདུག་པས་ཐགས་མུན་པའི་བཀའ་ལུང་དུ་
གསུངས་ཞེས་པ་སྟེ། ཕྱི་ཚུལ་དུ་རྣམ་པ་ཡག་ཙམ་འདུག་ཀྱང་ནང་དུ་དེ་
འདྲའི་འགྲིག་མཐུན་ཡག་པོ་མེད་པ་ལ་ཐུགས་ཤིན་ཏུ་སྐྱོ་བའི་ངང་ནས་་་་་་
335
བསགས



བཀའ་ལུང་དུ་གསུངས་པ་ཡིན་ནོ་ཞེས་པའོ། །
དེ་བས་ན་བསྟན་པ་སྤྱི་ལ་ནམ་ཡང་རེ་མེད་པར་སོང་བས། གང་ཟག་
སོ་སོ་འགའ་ལ་བརྒྱ་ལམ་ན། དལ་འབྱོར་རྙེད་པར་དཀའ་བར་གསུངས་
པའི་ཆོས་འདི་ལ་བདེན་ནམ་སྙམ་པའི་འདུ་ཤེས་བྲག་བྲིག་ཙམ་བྱུང་ན།
རྙེད་པར་དཀའ་བ་ལས་རྙེད་པའི་དལ་འབྱོར་འདི་ནི་དོན་མེད་དུ་བཞག་་་་
ནས་ཆུད་གཟན་པར་ཕངས་སྙམ་ནས་ཆུད་མི་གཟོན་པ་ཅིག་འོང་བས། དེ་
བས་ན། དལ་འབྱོར་འདི་ནི་ཤིན་ཏུ་རྙེད་པར་དཀའ་བྱ་བའི་ཚིག་འདི་ཡི་
ཡན་ལག་རེ་རེ་ཡང་། ཐབས་ཚུལ་སྣ་ཚོགས་ཀྱི་སྒོ་ནས་ནན་ཏན་གྱིས་བསམ་
དགོས་ཏེ། དལ་བ་བྱ་བ་མི་ཁོམ་པའི་གནས་བརྒྱད་སྤངས་པས་ན་དལ་བ་
ཡིན། འབྱོར་བ་བྱ་བ་རང་དང་གཞན་གྱི་འབྱོར་བ་བཅུ་དང་ལྡན་པ་སྟེ། དེ་
ཡང་ངན་སོང་གསུམ་དུ་སྐྱེས་ན་སྡུག་བསྔལ་གྱི་གཞན་དབང་དུ་སོང་ནས་་་་
ཆོས་བྱ་ཐབས་མེད། ལྷ་ཚེ་རིང་པོར་སྐྱེས་ན་ཡང་ཕྱིན་ཅི་ལོག་གི་འདུ་ཤེས་
ཀྱིས་རྒྱུད་ཡུན་རིང་དཀྲུགས་ནས་ཐར་པའི་ས་བོན་གདབ་ཏུ་མི་བཏུབ་པས།
ཆོས་བྱེད་པར་མི་ཁོམ། ཆོས་བྱེད་པ་ལ་གླིང་གསུམ་གྱི་སྐྱེས་པ་དང་བུད་
མེད་ཀྱི་རྟེན་ཅིག་ཐོབ་དགོས་པ་ལ། དེ་ཡང་ད་རེས་ཐོབ། མི་ལུས་ཙམ་དང་
མཐའ་འཁོབ་དང་ཀླ་ཀློར་སྐྱེས་པ་རྣམས་ཀྱིས་ཀྱང་ཐོབ་སྟེ་ཆོས་བྱར་མེད།
ཆོས་བྱེད་པ་ལ་ཡུལ་དབུས་སུ་སྐྱེ་དགོས་པ་ལ། འོ་སྐོལ་གྱི་འདི་ས་ཚིགས་ཀྱི་
དབང་དུ་བྱས་ན་མཐའ་འཁོབ་ཏུ་གསུངས་ཀྱང་། ཡོན་ཏན་གྱི་དབང་དུ་
བྱས་ན་དབུས་ཀྱི་སྙིང་བོ་ལྟ་བུ་ཡིན་པས་དེ་ཡང་ཚང་། ཡུལ་དབུས་སུ་ཡང་
336



གླེན་ལྐུག་འོན་ལོང་རྣམས་ཀྱང་སྐྱེ་སྟེ་ཆོས་བྱར་མེད། ཆོས་བྱེད་པ་ལ་དབང་
བོ་ཚང་བ་ཅིག་དགོས་པ་ལ། འོ་ཅག་རྣམས་ནི་དབང་བོ་གསལ་ཏེ་སྤྱང་བོ་
ཤ་སྟག་ཡིན་པས་དེ་ཡང་ཚང་། དབང་བོ་ཕྱི་རོལ་མུ་སྟེགས་པ་རྣམས་ལ་
ཚང་སྟེ་ལྟ་བ་ཕྱིན་ཅི་ལོག་པར་སོང་། དབང་བོ་ཚང་བ་རང་གིས་ཕྱིར་ལ་ཐུ་
བ་བཞིན་དུ་སོང་། ཆོས་བྱེད་པ་ལ་ལས་ཀྱི་མཐའ་མ་ལོག་པ་ཞིག་དགོས་པ་
ལ། རང་ཅག་སངས་རྒྱས་དང་ཆོས་དང་དགེ་འདུན་མི་བདེན་ཡང་མི་ཟེར་
ལ། མཚམས་མེད་ཀྱི་ལས་དང་ཡང་མ་འབྲེལ་བས་དེ་ཡང་ཚང་། ལས་ཀྱི་
མཐའ་མ་ལོག་པ་དེ་ལྟ་བུ་སྐྱེ་བོ་ཁྱིམ་པ་ཚན་ཅིག་ལ་ཡང་ཡོད་དེ། བསླབ་པ་
ཡང་དག་པར་ལེན་ཅིང་སྲུང་བའི་སྒོ་ནས་སངས་རྒྱས་འབྱུང་བ་མཉེས་པར་
མི་བྱེད་པས། ཁྱིམ་པའི་བྱ་བ་མང་པོ་ལས་གཞག་ཏུ་རུང་བ་ཆོས་ལས་མེད་
པར་སོང་། ཆོས་བྱེད་པ་ལ་གནས་ལ་དད་པ་ཞིག་དགོས་ཏེ། ལ་ལ་དགེ་སློང་
ལ་ལ་དགེ་ཚུལ་གྱི་སྡོམ་པ་སོགས་བླངས་ཤིང་སྲུང་བས་ན་དེ་ཡང་ཚང་། དེ་
ལྟར་རང་གི་འབྱོར་བ་ལྔ་ཚང་བས་ཉེ་བར་ལེན་པའི་རྒྱུ་དང་ལྡན་ཡང་། །
ལྷན་ཅིག་བྱེད་རྐྱེན་གཞན་གྱི་འབྱོར་བ་ལྔ་བོ་འདི་མ་ཚང་ན་མི་འོང་སྟེ།
སངས་རྒྱས་འཇིག་རྟེན་དུ་མ་བྱོན་ན་འོ་སྐོལ་ལ་ཚེ་ཕྱི་མའི་རྣམ་རྟོག་རང་་་་་
ཡང་མི་འོང་སྟེ། དེ་ཙ་ན་ཆོས་བྱ་ཐབས་མེད་པ་ལ་སངས་རྒྱས་རྡོ་རྗེ་གདན་
གྱི་སྤོ་ལ་བྱོན། ཡང་ཞིང་ཁམས་ལ་ལ་ན་སངས་རྒྱས་འཇིག་རྟེན་དུ་བྱོན་ཀྱང་
ཆོས་མི་གསུང་བར་སྐུ་ལུས་དེ་ཉིད་ཀྱིས་འགྲོ་བའི་དོན་མཛད་ནས་མྱ་ངན་་་
ལས་འདའ་བ་ཡོད། དེ་ལྟར་སོང་ན་རང་ཅག་ལ་མི་ཕན་པ་ལ། བཀའ་
337



འཁོར་ལོ་རིམ་པ་གསུམ་གྱི་སྒོ་ནས་ཆོས་གསུངས། ཆོས་ཀྱང་བསྟན་པ་མི་
གནས་ན་འོ་ཅག་ལ་མི་ཕན་ཏེ། ཞིང་ཁམས་ལ་ལ་ན་སྔ་དྲོར་མངོན་པར་
རྫོགས་པར་སངས་རྒྱས་ནས། ཕྱི་དྲོར་མྱ་ངན་ལས་འདས་ཏེ་བསྟན་པ་
དངོས་དེ་རང་དུ་ནུབ་ནས་བསྟན་པའི་གཟུགས་བརྙན་ཡང་རིང་པོར་མི་་་་་
གནས་པ་ཡོད། དེ་ལྟར་སོང་ན་མི་ཕན་པ་ལ་བསྟན་པ་ལྔ་བརྒྱ་ཕྲག་བཅུའི་
བར་དུ་གནས། བསྟན་པ་གནས་ཀྱང་ཆོས་བྱེད་པ་གནས་པའི་རྗེས་སུ་
འཇུག་པ་མེད་ན་མི་འོང་བ་ལ། ད་ལྟ་རང་ཅག་གི་བླ་མར་འོས་པའི་སྐྱེས་བུ་
དམ་པ་མང་པོ་ཡང་བཞུགས། དེ་རྣམས་ཚང་ཡང་རང་ལ་བརྩེ་བ་དང་ལྡན་
པའི་ཕན་འདོགས་པ་ཉེ་བར་གནས་པ་མེད་ན་མི་འོང་བ་ལ། མཁན་སློབ་
རྣམས་ཀྱིས་བསྡུ་བའི་དངོས་པོ་བཞིའི་སྒོ་ནས་ཅི་རིགས་པར་ཕན་འདོགས་
པར་བྱེད་ལ། གཞན་ཡང་ཆོས་ལུགས་སུ་བྱས་ན། འཚོ་བ་ལྷས་སྦྱོར་ཟེར་བ་
བཞིན་ཡིན་པས་དེ་ཡང་ཚང་། དེ་ལྟར་དལ་འབྱོར་གྱི་རྟེན་ཁྱད་པར་ཅན་
དེའི་སྟེང་དུ་རང་ཅག་རྣམས་སླེབས་ནས་འདུག་པ་ཡིན། འདི་ཡང་ཤིན་ཏུ་
རྙེད་པར་དཀའ་བ་ལ་རྙེད་པ་ཡིན་ཏེ། མེ་ཏོག་གི་ཚོགས་ཀྱི་མདོ་ཀུན་བལྟས་
ཙ་ན། དུད་འགྲོ་རྣམས་སུ་ལོག་པར་སོང་ནས། དེས་ན་ཇི་ལྟར་བྱས་ན་མི་
ལུས་ཐོབ་ན་སྙམ་པ་བཞིན་དུ་འདུག་པ་ཡིན་ཏེ། རྒྱ་མཚོའི་གཉའ་ཤིང་དང་
རུས་སྦལ་གྱི་དཔེ་དང་བཅས་གསུངས་པ་དེ་ཡིན། ཁམ་པ་ལུང་བས། ང་
ལ་སྲན་མ་གཏོར་བའི་དཔེ་གསུངས། སློབ་དཔོན་ཀླུ་སྒྲུབ་ཀྱིས། དེ་ཡང་དུད་
འགྲོ་ལས་དཀའ་བར་གསུངས། དེ་ལྟ་བུའི་དལ་འབྱོར་འདི་ནི་རིན་ཆེན་
338



འབུམ་བས་ཀྱང་ཡོན་ཏན་ལྷག་སྟེ། འདིས་བསྒྲུབས་ན་མི་འགྲུབ་པ་གང་
ཡང་མེད་དེ། མངོན་མཐོ་ངེས་ལེགས་ཐམས་ཅད་འགྲུབ་པའི་རྟེན་ཁྱད་པར་
དུ་འཕགས་པ་འདི་ཡིན་པས། འདི་བླང་དོར་བྱེད་པའི་ནུས་པ་དང་ལྡན་
པས་སྐྱེས་བུའམ་པུ་རུ་ཥ་བྱ་བ་སྟེ། བླང་དོར་བྱ་བ་དང་པོར་སྐྱབས་སུ་སོང་
ནས་བསླབ་བྱ་ལ་སློབ་པ་དེ་བླང་བྱ། དེ་དག་དང་འགལ་བ་དེ་དོར་བར་བྱ་
བ་ཡིན་པས། དེ་ལ་སྤང་བླང་བྱེད་པ་ནས་བཟུང་ནས། ཐ་མ་རང་ཞི་བདེ་
འདོད་པའི་བློ་ཡང་སྤང་སྟེ། སེམས་ཅན་ལ་ལྟ་བའི་སྐྱེས་བུ་མཆོག་གི་བློ་སྦྱོང་
བར་བྱེད་པ་སྐས་ཀྱི་གདང་བུ་ལ་འཛེག་པའི་ཚུལ་དུ་བྱེད་པའི་ནུས་པ་དང་
ལྡན་པའི་སྐྱེས་བུའི་དོན་གྲུབ་ཐོབ་པར་གྱུར་པ་ལ་འབད་པ་མ་བྱས་ན། ངན་
སོང་གསུམ་དུ་སྐྱེས་ན་ཆོས་བྱེད་པའི་སྐབས་མེད། དེ་བས་མིར་སྐྱེས་ཆོས་
བག་རེ་ལ་གོམས་པར་བྱས་པ་ཀུན་རང་ཡང་ཕོ་གླང་དྲག་པོས་བཏང་པ་་་་
དུས་ན། ཆོས་ཡིད་ལ་གྱིས་བྱས་ན་བྱེད་འཚལ་ཏེ་བློ་ལ་མི་འོང་བར་གདའ་
ཟེར་ན། ངན་སོང་དུ་སྐྱེས་ན་ལྟ་ཅི་སྨོས། ད་ལྟ་མངོན་སུམ་དུ་གྱུར་པའི་དུད་
འགྲོ་འདི་རྣམས་ལ་འོ་སྐོལ་གྱིས་ཆོས་བཤད་པ་གོའམ། དེ་ཀུན་ལ་ཆོས་བྱ་
སྙམ་པའི་བློ་ཡོད་དམ། དེ་བས་ན་ད་ལྟ་རང་ལ་དབང་ཡོད་པའི་དུས་འདིར་
འབད་པ་གལ་ཆེའོ་གསུངས། ཆོས་ནས་ཀྱང་། གང་ཚེ་དགེ་སྤྱད་སྐལ་ལྡན་
ཡང་། །དགེ་བ་བདག་གིས་མ་བྱས་ན། །འདི་ལས་བསླུས་པ་གཞན་མེད་དེ། །
འདི་ལས་རྨོངས་པའང་གཞན་མེད་དོ། །ཞེས་གསུངས་སོ། །དེ་ལྟར་བྱེད་པ་
ཡང་གཙོ་བོར་དལ་འབྱོར་རྙེད་དཀའ་བ་རྒྱས་བསྡུས་སྣ་ཚོགས་ཀྱི་སྒོ་ནས་་་
339



ནན་ཏན་གྱིས་སེམས་དགོས་ཀྱི། ལན་གཅིག་ལན་གཉིས་ཙམ་རུང་ཆུ་
འདེབས་པ་ལྟར་སེམས་ལོ་བྱས་པ་ཙམ་གྱིས་མི་འོང༌། འདིའི་དོན་ཞིག་རྒྱུད་
ལ་སྐྱེས་ཀྱི་བར་སྙིང་ཐག་པ་ནས་སེམས་དགོས། དེ་གཅིག་པུས་ཀྱང་མི་འོང་
བས། ཞར་ལ་ཚོགས་གསོག ཞར་ལ་སྒྲིབ་པ་སྦྱོང་། དགེ་བའི་བཤེས་གཉེན་
བསྟེན། སྡིག་གྲོགས་སྤང་། དགེ་སྦྱོར་དང་མི་མཐུན་པའི་བྱ་བ་ངན་པ་
ཐམས་ཅད་སྤང་དགོས། དང་པོ་བསླབ་པ་ལེན་པའི་དུས་སུ་གདམས་ངག་
བཅུ་གཅིག་གི་སྐབས་ནས་གསུངས་པའི་འཕགས་པའི་རིགས་བཞི་ཁས་་་་་་
བླངས་པ་ལ་གནས་པར་བྱས་ནས་བློ་སྦྱངས་ན་དོན་རྒྱུད་ལ་སྐྱེ། འདི་སྐྱེས་ན་
མི་རྟག་པ་ལ་སོགས་པའི་ཆོས་གོང་མ་རྣམས་ཀྱང་རྒྱུད་ལ་སྤུངས་པ་བཞིན་
དུ་འོང་སྟེ། དོལ་བུ་པོ་ཉིད་ཀྱི་ཞལ་ནས། ངས་དལ་འབྱོར་རྙེད་པར་དཀའ་
བ་འདི་ལ་འཕྲིགས་ཤིག་ཚུད་པས་ཆོས་ཡོ་དེ་ནས་བྱུང་གསུངས། དེ་ལྟར་མ་
བྱས་པར་ཆོས་འདི་ཀུན་ལ་ཟས་འཚོལ་བའི་ལག་ཆ་ཙམ་དང་བྱིས་པའི་ཆོས་
སུ་བྱས་ནས། རང་མཐོ་ས་སྟོང་པ་ཉིད་ལ་སོགས་སྒོམ་པར་བློས་ཐག་བཅད་
ན་ལྕགས་མཁར་སྒོ་མེད་དུ་ཚུད་པ་དང་འདྲ་སྟེ་གང་ཡང་མི་འོང་བས་དེ་་་་
ལྟར་མི་བྱ་བར་འདི་རང་ལ་སོ་ཅི་ཐེབས་བྱ་གསུངས།
དེ་ལྟར་དལ་འབྱོར་རྙེད་དཀའ་བ་དང་དོན་ཆེ་བ་བསམས་ནས་རང་
གི་རྒྱུད་ལ་རྩོལ་མེད་ཀྱི་མྱོང་བ་མ་ཐོབ་ཀྱི་བར་དུ་བསྒོམས་པས། དེའི་དོན་
རྒྱུད་ལ་སྐྱེས་པའི་ཚད་དམ་མཚན་ཉིད་སྟོན་པ་ལ། རྩ་བ་ལས། བག་ཡོད་
ལེའུའི་སྐབས་སུ་གསུངས་པ། །མི་དང་འདྲ་ན་ཕྱ་མཁར་ཐོབ་བཞིན། །རྨི་
340



ལམ་མིན་ན་རུང་སྙམ་སྒྲུབ་ཐང་། །ངེད་ཅག་དུག་ལ་འབགས་པར་གྱུར་
ནས། །ཚོར་བ་བཞིན་དུ་འདུག་པ་ཅི་འདྲ། །ཁ་ཕྲག་མདོ་ཡི་མི་བཞིན་ད་
རེས། །གཡས་ལམ་གཡོན་ལམ་རྐང་པ་གར་འཇོག །མཐོ་དང་དམའ་བར་
འགྲོ་བ་ཆོས་ཉིད། །གཡས་ལམ་བཞག་ན་མ་འོངས་པ་ན། རྣམ་རྟོག་ངན་པ་
འདོད་ཀྱང་མི་འོང་། །གལ་ཏེ་གཡོན་ལམ་རྐང་པ་བཞག་ན། །མཐོ་རིས་ལམ་
ཡང་འདོད་ཀྱང་མི་འོང་། །འདི་འདྲ་ཐོས་ནས་གཡོན་ལམ་འཇོག་པ། །མི་
རིགས་སྙམ་སྟེ་རང་ལ་དབང་མེད། །ལས་ཀྱིས་མནར་བས་དེ་ལྟ་བུར་གྱུར་
ཞེས་གསུངས། དེ་ཡང་། དེ་བཞིན་གཤེགས་པ་འབྱུང་བ་དང་། །དད་དང་
མི་ལུས་ཐོབ་པ་དང་། །དགེ་གོམས་རུང་བ་དེ་ལྟ་བུ། །དཀོན་ན་ནམ་ཞིག་
ཐོབ་པར་འགྱུར། །ཞེས་གསུངས་པའི་སྐབས་སུ་དགེ་བཤེས་པོ་ཏོ་བའི་ཞལ་
ནས། ད་རེས་དལ་འབྱོར་གྱི་མི་ལུས་ཐོབ་པ་འདི་ཉིད་རྨའི་ཕྱ་མཁར་ཐོབ་པ་
དང་འདྲ་བ་སྟེ། འཕན་ཡུལ་དུ་ཕྱི་མཁར་ཞེས་བྱ་བ་མཁར་སྡོས་ཅན་ཏེ་
མཁར་རྩོད་གཞི་ཅན་ཞིག་ཡོད་པ་དགྲ་བོས་འཕྲོགས་ཤིང་དགྲ་ཟླས་དབང་
བསྒྱུར་ནས་དུས་ཡུན་རིང་བར་དུ་ཕྱིར་རང་ལག་ཏུ་མ་ཐོབ་པ་ལ། དེར་རྒད་
པོ་ཞིག་ཡོད་པ་དུས་ནམ་ཀུན་ཏུ་ཕྱ་མཁར་དགྲ་ཟླས་འཕྲོག་པའི་སྡུག་བསྔལ་
གྱིས་མནར་ཞིང་གདུངས་ནས་འདུག་ལ། རེ་ཞིག་རྨའི་ཕྱ་མཁར་སླར་རང་
གི་ལག་ཏུ་ཐོབ་ཟེར་བ་རྒད་པོ་དེ་ཉིད་ཀྱིས་ཐོས་འཕྲལ། སེམས་སྤྲོ་བས་འགྲོ་
མི་ནུས་ཀྱང་མདུང་ཞིག་ཡོད་པ་ས་ལ་འདྲུད་བཞིན་དུ་རྨའི་ཕྱི་མཁར་རང་
ལག་ཏུ་ཐོབ་པ་འདི་ཉིད་རྨི་ལམ་མ་ཡིན་པར་དངོས་གནས་ཡིན་ན་རུང་སྟེ་
341



ཟེར་བ་བཞིན་དུ། ཚེ་རབས་འདི་ལ་དལ་འབྱོར་གྱི་ལུས་རྟེན་ཐོབ་པ་འདི་
ཉིད་རྨི་ལམ་མིན་ན་རུང་སྟེ་སྙམ་ནས་དགའ་སྤྲོ་ཆེན་པོས་དུས་ཚོད་སྐར་ཆ་
ཙམ་ཡང་ཆུད་ཟོས་སུ་མ་བཏང་པར་དལ་འབྱོར་གྱི་ལུས་རྟེན་འདི་ལ་སྙིང་
བོ་ལེན་པར་བརྩོན་དགོས་པར་གསུངས་ལ། དེ་བས་འཇམ་མགོན་བླ་མས་
ཀྱང་། རྙེད་དཀའ་རིག་ན་ཅི་ནར་ནི་སྡོད་ཐབས་མེད། །ཅེས་གསུངས་པ་
ལྟར། དལ་འབྱོར་གྱི་ལུས་རྟེན་རྙེད་དཀའ་བ་རིག་ཅིང་རྟོགས་ནས་དེ་ལ་
རྩོལ་མེད་ཀྱི་མྱོང་བ་ཐོན་པའི་ཚེ། དུས་ཡུན་སྐར་ཆ་ཙམ་ལའང་དོན་མེད་དུ་
འདུག་པའི་རང་དབང་མེད་པའི་བསམ་པ་ཞིག་ངང་གིས་སྐྱེས་ནས་འོང་ལ།
བློ་དེ་འདྲ་ཞིག་བྱུང་ཚེ་དལ་འབྱོར་རྙེད་དཀའ་རྟོགས་པ་ཡིན་མོད། རང་
ཅག་ལ་དེ་འདྲའི་བློ་ཞིག་མི་འབྱུང་བ་དང༌། དུས་ཚོད་དོན་མེད་དུ་ཆུད་
ཟོས་སུ་བཏང་བ་ལ་ཕངས་སེམས་ཡེ་ནས་མེད་པ་དེ། དལ་འབྱོར་རྙེད་
དཀའི་དོན་དེ་མ་རྟོགས་པ་དང༌། དེ་ལ་རྩོལ་མེད་ཀྱི་མྱོང་བ་མ་ཐོན་པ་རང་
ལགས་སོ། །དེ་བས་འདིར་ད་རེས་དལ་འབྱོར་གྱི་ལུས་རྟེན་ཐོབ་པ་འདི་ཉིད་
རྨི་ལམ་མིན་ན་རུང་སྟེ་སྙམ་ནས་དགའ་སྤྲོ་ཆེན་པོའི་ཤུགས་ཀྱིས་དེ་ཆུད་མི་
གཟོན་པར་བྱ་དགོས་གསུངས་པ་ལྟར། ཐོག་མར་དལ་འབྱོར་རྙེད་དཀའ་
བར་བསམས་ལ་མྱོང་བ་རྩོལ་མེད་ཅིག་འཐོབ་རྒྱུ་དེ་ཤིན་ཏུ་གལ་ཆེའོ། དེའི་
རྒྱུ་མཚན་ཡང་དཔེར་ན། མི་ཚན་ཞིག་སྟེ་མི་སྐོར་ཚན་ཞིག་གིས་ཤ་ལ་དུག་
བསྲེས་པ་མ་ཤེས་པར་ཤ་དུག་ཅན་ཟོས་པས། ཁ་ཅིག་ཤི་ཞིང་། ཁ་ཅིག་ན།
དེ་ལས་ཁ་ཅིག་ད་དུང་མ་ན་བར་འདུག་པ་ལ། དེ་དག་གི་སེམས་སུ་བདག་
342



ཅག་ལ་ཡང་ན་བ་དང་འཆི་བ་འོང་བར་འགྱུར་ཞེས་འཇིགས་པའི་སྡུག་་་་་
བསྔལ་བཟོད་གླགས་མེད་པ་ཡོད་པས། དེ་དག་དུག་སེལ་བར་མཁས་པའི་
སྨན་པ་གང་མཁས་རེ་བཙལ་ནས་དུག་སེལ་པའི་སླད་དུ་སྨན་པས་ཅི་གསུང་
ཐམས་ཅད་ཉན་ནོ་ཟེར་ངེས་ཤིང་། འདི་ལྟར་གྱིས་ཤིག་ཟེར་བ་རྣམས་སྒྲུབ་
བར་བྱེད་ངེས་ལ། ཐ་ན་ཤི་བར་དོགས་ནས་ཁྱི་ལུད་དམ་ཁྱི་རྟུག་ཚུན་ཆད་
ཀྱང་ཕན་ཟེར་ན་ཟ་ངེས་སོ། ་།ཕྱིན་ཆད་ཤ་དུག་ཅན་ཟོ་ཞེས་བཙན་གྱིས་
སྐུལ་ན་ཡང་མི་ཟ་བར་མ་ཟད། ཤ་དེའི་ཕྱོགས་སུའམ་ཐག་ཉེ་སར་ཡང་མི་
འགྲོ་བ་ཡིན་ནོ་གསུངས་སོ། །དཔེ་དེ་བཞིན་དུ་རང་ཅག་ཀྱང་དུག་ཟོས་ནས་
ད་དུང་ན་ཟུག་མ་རྒྱས་ན་ཡང་ཅང་མ་འགྱངས་པར་ན་ཟུག་ལངས་ངེས་་་་་་་
པའམ་ན་ལ་ཁད་ཀྱི་མི་དང་འདྲ་སྟེ། དེ་དང་འདྲ་པའི་རྒྱུ་མཚན་གང་ཡིན་
ཞེ་ན། སྔོན་འཁོར་བ་ཐོག་མ་མེད་པ་ནས་དུས་ད་ལྟའི་བར་དུ་སྡིག་པའི་
ལས་འདི་བྱས་དེ་ཉིད་མ་བྱས་ཟེར་བ་ཞིག་མེད་པར་སྡིག་པ་ཡིན་ཚད་་་་་་་་
འཛེམས་པ་མེད་པར་བསགས་པའི་སྡིག་པ་དངོས་དང་བསྐྱེད་དུ་ཡོད་པ་སྟེ།
དཔེར་ན་སིལ་སྡོང་གི་མྱུ་གུ་ཆུང་ངུ་ཞིག་བཙུགས་པ་དེ་ལ་རིམ་བཞིན་ཡལ་
ག་དང་ལོ་མ་སོགས་མང་དུ་རྒྱས་ཤིང་འཕེལ་ནས་སྡོང་ཆེན་དུ་གྱུར་པ་ལྟར།
རང་ཅག་གིས་བྱས་པའི་སྡིག་པ་ཉིན་རེ་བཞིན་བཤགས་བསྡམ་མ་མཛད་་་་་
པར་ཇེ་འཕེལ་དུ་སོང་སྟེ། རང་གི་རྒྱུད་ལ་ཕྱུག་པོའི་བང་མཛོད་བཞིན་སྡིག་
པའི་ལས་ཀྱིས་བཀང་སྟེ། མཚམས་མེད་པའི་ལས་ཀྱི་དངོས་གཞི་དེ་མེད་
ཀྱང་། སྔར་བསགས་བའི་ལས་དེའི་འབྲས་བུ་སྤྱད་ཟིན་པའི་ལྷག་མ་དང་།
-
343



དེ་བཞིན་དུ་ལན་གྲངས་གཞན་ལ་མྱོང་བར་འགྱུར་བ་སྟེ། དགེ་སྡིག་གང་
ཡིན་ཡང་ཚེ་འདིར་བསགས་པའི་འབྲས་བུ་སྐྱེ་བ་འདིར་མྱོང་བ་མཐོང་ཆོས་
མྱོང་འགྱུར་གྱི་ལས་དང༌། སྐྱེ་བ་ཕྱི་མར་མྱོང་བ་སྐྱེས་ནས་མྱོང་འགྱུར་གྱི་
ལས་གཉིས་མ་ཡིན་པ། སྐྱེ་བ་ཕྱི་མ་ཕན་ཆད་དུ་མྱོང་བར་འགྱུར་བའི་སྡིག་
པའི་ལས་སྔ་མ་ཕན་ཆད་དུ་བྱས་པ་དཔག་ཏུ་མེད་པ་ཡོད་ཅིང་། དཀོན་
མཆོག་གསུམ་ལ་བརྟེན་པའི་ལས་དང་། ཕ་མ་དང་བླ་མ་ལ་བརྟེན་པའི་ལས་
དང་། གྲོགས་ཚངས་པ་མཚུངས་པར་སྤྱོད་པ་རྣམས་ལ་བརྟེན་ནས་སྡིག་པ་
བསགས་པ་སྟེ་རྣམ་པ་ཀུན་ཏུ་ཉོན་མོངས་པའི་དབང་དུ་གྱུར་ནས་སྡིག་པའི་
ལས་འབའ་ཞིག་བསགས་པ་ཡིན་ལ། དེ་ཡང་ཚེ་འདིའི་ཚེ་སྟོད་ལ་སྡོམ་པ་མ་
བླངས་པའི་དུས་སུ། ཉོན་མོངས་པ་ཆུ་བོ་ཐུར་དུ་འབབ་པ་འདྲ་བ་ཡོད་པ་
ལ་སྡིག་པའི་ལས་ཁོ་ནར་གཞོལ་བ་ལས་གཞན་མེད་ལ། སྡོམ་པ་བླངས་པའི་
དུས་སུ་ཡང་ཁས་ལེན་ཆེ་ལ་ཉམས་ལེན་ཆུང་བ་སྟེ་ཁས་མང་དུ་བླངས་ཀྱང་
དངོས་ཀྱི་རྒྱུད་ལ་སྦྱོར་བའི་ཉམས་ལེན་མེད་པས་ཚུལ་ཁྲིམས་ཐམས་ཅད་ཁ་
རལ་སྣ་ཟགས་ལྟ་བུར་གྱུར་པ་སྟེ་ཚུལ་ཁྲིམས་ཚུལ་བཞིན་དུ་མ་བསྲུངས་པར་
འཆལ་པར་གྱུར་པའི་ཚུལ་ཉིད། དཔེར་ན་ལུག་ལོ་ཏོག་གི་ཞིང་ནང་དུ་
བཏང་ཚེ་གང་སར་ཟོས་ཏེ་ལོ་ཏོག་བརླགས་པ་དང་འདྲ་ལ། དེར་ཕྱིས་སུ་
ཆོས་དང་རྒྱུད་གཉིས་བསྡུར་ནས་ཕྱི་བར་བྱེད་པ་སྟེ་དགེ་མི་དགེའི་ལས་་་་་
གཉིས་གང་བསགས་པ་མང་བ་དང་། ཚུལ་ཁྲིམས་སྲུང་མ་སྲུང་གཉིས་ལས་
གང་ཤུགས་ཆེ་བ་བསྡུར་ནས་ཞུས་དག་གམ་དག་ཐེར་བྱེད་ཚེ་རྒྱབ་བསྣོལ་ཏེ་
344



རང་རྒྱུད་དང་ཆོས་གཉིས་ཕན་ཚུན་རྒྱབ་འགལ་དུ་སོང་ནས། གླེགས་ཤིང་
སྐྱོགས་ཀྱིས་འོང་བ་སྟེ་འཇིགས་ཤིང་སྐྲག་འོང་བར་འདུག་པས། གལ་ཏེ་
ཐོག་མ་མེད་པ་ནས་དུས་ད་ལྟའི་བར་དུ་བསགས་པའི་སྡིག་པའི་ལས་དེ་་་་་་
དག་མ་སྦྱངས་ཚེ་ངན་སོང་དུ་སྐྱེ་ངེས་པས་ན། ངན་སོང་དུ་སྐྱེ་བའི་རྒྱུ་དེ་
དག་སྦྱང་བ་ལ་འབད་དགོས་ལ། དེ་སྦྱངས་པའི་དུས་ནམ་ཡིན་ཞེ་ན། དལ་
འབྱོར་གྱི་མི་ལུས་ཐོབ་པའི་དུས་འདི་ཡིན་པས་གཉེན་པོ་སྟོབས་བཞི་ཚང་་་་་
བའི་སྒོ་ནས་སྡིག་པ་ཡོངས་སུ་དག་པར་སྦྱང་དགོས་སོ། །གལ་ཏེ་དལ་འབྱོར་
གྱི་ལུས་རྟེན་ཐོབ་པའི་ཚེ་འདི་ལ་ངན་སོང་དུ་སྐྱེ་བའི་རྒྱུ་ཡོངས་སུ་དག་པར་
མ་སྦྱངས་ཚེ་ངན་སོང་དུ་སྐྱེས་པར་གྱུར་ན་སྦྱོང་ཐབས་གཏན་ནས་མེད་པས་
ད་རེས་ཚེ་རབས་འདི་ལ་དལ་འབྱོར་གྱི་ལུས་རྟེན་ཐོབ་པ་འདི་ལ་བརྟེན་་་་་་་
ནས་སྦྱང་རྒྱུ་དེ་ཤིན་ཏུ་གལ་ཆེ་སྟེ། ་ ད་རེས་ཀྱི་དལ་འབྱོར་ཐོབ་པའི་ལུས་
རྟེན་ནི། དཔེར་ན། ལམ་ཁ་བྲག་གི་མདོར་ཕྱིན་པའི་མི་དང་འདྲ་བ་སྟེ།
ལམ་འཕྲང་ཤིན་ཏུ་དོག་པའི་མདོ་རུ་ལམ་གཉིས་གཤིབས་ནས་ཡོད་པའི་་་་་
སར་སླེབས་པའི་མི་དང་འདྲ་པར་གཡས་ལམ་གཡོན་ལམ་གང་དུ་ཞུགས་རྒྱུ་
དེ་མ་ནོར་བ་ཡོང་རྒྱུ་གལ་ཆེ་སྟེ། ཚེ་འདི་ནས་ཕྱི་མའི་གོམ་པ་གང་བོ་འདི་
གཡས་ལམ་དགེ་བའི་ཕྱོགས་དང་གཡོན་ལམ་མི་དགེ་བའི་ཕྱོགས་གཉིས་་་་་་
ལས་ཐོག་མར་ལམ་གང་དུ་སྤོ་ཚེ་དེར་འཇུག་དགོས་ལ། དེ་ཡང་ཚེ་འདི་ནས་
ཕྱི་མའི་གོམ་པ་གང་པོ་འདི་ཉིད་སྤོ་སྟབས་འགྲིག་སྟེ། དལ་འབྱོར་གྱི་ལུས་
རྟེན་ཐོབ་པ་འདི་ལ་བརྟེན་ནས་སྔར་སྐྱེ་བ་ཐོག་མ་མེད་པ་ནས་དུས་ད་ལྟའི་
345



བར་དུ་བསགས་པའི་སྡིག་པ་ཐམས་ཅད་གཉེན་པོ་སྟོབས་བཞིའི་སྒོ་ནས་་་་་
ཡོངས་སུ་དག་པར་སྦྱངས་ཤིང་། དད་པའི་རྩ་བ་བརྟན་པའི་བྱས་པ་ལས་
བྱུང་པའི་བྱང་ཆུབ་ཀྱི་སེམས་ཀྱིས་འཕངས་པའི་རྒྱུ་ཕ་རོལ་ཏུ་ ཕྱིན་པ་དྲུག་
གི་ལམ་དུ་ཞུགས་ན། སྐྱེ་བ་ཕྱི་མ་ཕན་ཆད་དུ་མངོན་མཐོ་ལྷ་མིའི་རྟེན་
གཅིག་ནས་གཅིག་ཏུ་བརྒྱུད་མར་ཐོབ་ནས། ལམ་ལྔའི་རྟོགས་པ་ཇེ་མཐོ་ཇེ་
མཐོར་འགྲོ་བ་ཡིན་ལ། གལ་ཏེ་ཚེ་འདི་ནས་ཕྱི་མའི་གོམ་པ་གང་བོ་འདི་
ཉིད་སྤོ་སྟབས་མ་འགྲིག་པར་གཡོན་ལམ་མི་དགེ་བའི་ལམ་དུ་ཞུགས་ཚེ་སྐྱེ་
བ་འདིར་དལ་འབྱོར་གྱི་མི་ལུས་ཐོབ་ཅིང་བསྟན་པའི་སྒོར་ཞུགས་ནས།
རང་གི་ཁས་བླངས་པའི་དམ་བཅའ་དང་འགལ་བར་སོང་ན་ངན་སོང་དུ་སྐྱེ་
བ་ལས་འདའ་ས་མེད་ལ། ངན་སོང་དུ་སྐྱེས་ཕན་ཆད་ཐར་བ་ཐོབ་པ་ལྟ་
ཞོག་མངོན་མཐོ་ལྷ་མིའི་གོ་འཕང་ཙམ་ཡང་མི་ཐོབ་པར་འགྲོ་བ་ཡིན་་་་་་་་་
གསུངས་སོ། །དེ་ཡང་ངན་སོང་ཁོ་ནར་མ་སྐྱེས་པར་རྒྱལ་བའི་བཀའ་མེད་པ་
ལ་སོགས་པའི་མི་ཁོམ་པའི་གནས་གང་དུ་སྐྱེས་ཀྱང་དགེ་བ་སྒྲུབ་པ་ལྟ་ཞོག་
དགེ་བའི་ལས་ཤིག་བྱེད་སྙམ་པའི་དགེ་བའི་བློ་ཙམ་ཡང་སྐྱེ་མི་སྲིད་ལ། མི་
དགེ་བའི་ལས་གསོག་པར་བྱེད་པ་ལ་ཆུ་བོ་ཐུར་དུ་འབབ་པ་ལྟར་རྩོལ་བ་ཅི་
ཡང་བྱ་མི་དགོས་པར་ངང་གིས་འཇུག་ཅིང་བསགས་ནས་འོང་སྟེ། ཉོན་
མོངས་ལྷན་སྐྱེས་ཀྱིས་རང་རྒྱུད་དུ་ཡོངས་སུ་གཏམས་པས་སོ། །དེ་ལྟར་མི་
དགེ་བ་ལ་འཇོལ་ཉོག་སྟེ་བག་མེད་དུ་སྤྱོད་པ་ལ་ཇེ་དམའ་ཇེ་དམར་འགྲོ་བ་
སྟེ་ཇེ་སྡུག་ཇེ་སྡུག་ཏུ་འགྲོ་བ་ཆོས་ཉིད་ཡིན་གསུངས་སོ། །དེ་ལྟ་བས་ན་དལ་
346



འབྱོར་གྱི་མི་ལུས་འདི་ཉིད་དོན་ཡོད་པ་ཞིག་བྱ་རྒྱུ་ཡིན་ནམ་དོན་མེད་པར་
ཆུད་ཟོས་སུ་གཏོང་རྒྱུ་དེ་ད་རེས་སྐྱེ་བ་འདི་ཉིད་ལ་རག་ལས་ཡོད་པས།
ཕན་ཡོན་དང་ཉེས་དམིགས་འདི་འདྲ་བ་ཐོས་ཤིང་རྟོགས་བཞིན་དུ་ད་དུང་
གཡས་ལམ་དགེ་བའི་ཕྱོགས་སུ་མི་འཁོར་ཞིང་མི་བརྩོན་པར། གཡོན་ལམ་
མི་དགེ་བའི་ཕྱོགས་ཀྱི་སྡིག་པ་སྣ་ཚོགས་བསམ་བཞིན་དུ་མི་ལས་དགུ་ལས་་་
བྱེད་པ་འདི་ཉིད་ཤིན་ཏུ་མི་འོས་སོ་སྙམ་སྟེ། བྱེད་པར་ངེས་པའི་ལས་ངན་
གྱིས་རང་དབང་མེད་པར། མདོ་ཁམས་སྒང་གི་མི་གསུམ་དམུ་ཆུའི་ནང་དུ་
མཆོངས་པ་བཞིན་དུ་གྱུར་པས། ཆོས་ནས། དལ་འབྱོར་ཕུན་ཚོགས་རྙེད་
དཀའ་འདི། །ལས་ཀྱིས་མནར་བ་རྣམས་ཀྱིས་བཅོམ། །ཞེས་དལ་འབྱོར་ཕུན་
སུམ་ཚོགས་པའི་མི་ལུས་རྙེད་པར་དཀའ་བ་འདི་ཉིད་ལས་དབང་གིས་་་་་་་
མནར་ཏེ་བཅོམ་པ་ཡིན་ཞེས་གསུངས་སོ། །
འོ་ན་དུག་དང་འདྲ་བའི་སྡིག་པ་དེ་སྦྱོང་ཡང་དགོས་སམ། ད་ལྟ་དལ་
འབྱོར་གྱི་མི་ལུས་ཐོབ་པ་འདི་རྒྱུད་ལ་སྡིག་པ་མེད་པ་མ་ཡིན་ནམ་སྙམ་ན།
མ་ཡིན་པར་སྟོན་པ་ལ། རྩ་བ་ལས། ཚེ་འདི་དལ་བ་ཕུན་ཚོགས་ཐོབ་པ། །
རྒྱུད་ལ་སྡིག་པ་ཟད་ནས་ཡེ་མེད། །འདིར་སྐྱེས་མ་ཡིན་དུས་འདིར་སྐྱེས་
ཕྱིར། །དེ་བས་དེ་ནི་སྡིག་དང་བསོད་ནམས། །གཉིས་ལས་བསོད་ནམས་
སྔར་བྱས་པའམ། །ཡང་ན་བསོད་ནམས་སྟོབས་ཆེ་བའམ། ཡང་ན་འཆི་
ཁའི་སེམས་ལས་གྱུར་པས། ད་རེས་དལ་འབྱོར་ཕུན་སུམ་ཚོགས་ཐོབ། །དེ་
བས་དེ་ཐོབ་དོན་ཡོད་བྱ་ཕྱིར། །ཐོག་མ་མེད་ནས་བསགས་པའི་སྡིག་སྦྱང་། །
347



དཀར་པོའི་བག་ཆགས་ཀུན་ནི་གསོས་གདབ། །དེ་ལྟ་ན་ནི་སྣང་མཐར་ཐུག་
འགྲོ། །མ་ལེགས་ན་ནི་བསོད་ནམས་ཟད་ནས། །མུན་མཐར་ཐུག་པར་འགྲོ་
བའི་ཉེན་ཆེ། །ཞེས་གསུངས་ཤིང༌། སྤྱིར་སྡིག་པའི་ལས་ཀྱི་དབང་གིས་ངན་
སོང་དུ་སྐྱེ་བ་ཡིན་མོད། ད་རེས་དལ་འབྱོར་མི་ལུས་ཐོབ་པ་འདི་སྔར་
བསགས་པའི་སྡིག་པ་ཐམས་ཅད་ཡོངས་སུ་ཟད་ཅིང་དག་པར་གྱུར་ནས།
རྒྱུད་ལ་སྡིག་པ་གཏན་ནས་མེད་པར་གྱུར་པ་ལས་ད་རེས་འདིར་སྐྱེས་པ་མ་
ཡིན་པར་གསུངས་སོ། །འོ་ན་དེའི་རྒྱུ་མཚན་ཅི་ཡིན་ཞེ་ན། ད་ལྟ་སངས་རྒྱས་
ཀྱི་བསྟན་པ་མར་འགྲིབ་ཅིང་ཉམས་དམས་སུ་འགྲོ་བ་དགེ་སློང་རྣམས་་་་་་་
མཚོན་ཆ་ཐོགས་ནས་གཡུལ་འགྱེད་པའམ་འཐབ་པའི་དུས་འདི་ལྟ་བུ་ལ་་་་་་
སྐྱེས་པའི་ཕྱིར་དང་། རང་གི་རྒྱུད་ལ་ངེས་འབྱུང་གི་བསམ་པ་དང་། བྱང་
ཆུབ་ཀྱི་སེམས། ཡང་དག་པའི་ལྟ་བ་སོགས་ཡོན་ཏན་གྱི་དངོས་པོ་གང་ཡང་
སྐྱེས་མ་ཐུབ་པའི་རྒྱུ་མཚན་གྱིས་ཡིན་གསུངས་སོ། །འོ་ན་ལས་དང་རྒྱུ་གང་
གིས་སྐྱེས་པ་ཡིན་སྙམ་ན། རང་ཅག་ལས་འདྲེས་མ་སྟེ་དགེ་སྡིག་གི་ལས་
གཉིས་འདྲེས་མར་སྤྱོད་པ་ཤ་སྟག་ཡིན་པས། ད་རེས་རང་ཅག་རྣམས་ལ་
དལ་འབྱོར་གྱི་མི་ལུས་ཐོབ་པ་འདི་ནི། རང་ཅག་གི་རྒྱུད་ལ་དགེ་མི་དགེའི་
ལས་གཉིས་ཡོད་པ་ལས། སྔར་དགེ་བའི་ལས་ཤིག་བྱས་པ་ལས་སྐྱེས་པ་ཡིན་
ཏེ། དེ་ཡང་ལས་ཀྱིས་འཁོར་བར་ལྕི་གང་དང༌། །ཉེ་པ་གང་དང་གོམས་པ་
གང་། །སྔོན་མ་གང་ཡིན་དེ་དག་ལས། །སྔ་མ་སྔ་མ་རྣམ་སྨིན་འགྱུར། །ཞེས་
གསུངས་པ་ལྟར། སྐྱེ་བ་སྔ་རབས་ཤིག་གི་གོང་དུ་ཚུལ་ཁྲིམས་བསྲུངས་པའི་
348



དགེ་བའི་ལས་ཀྱིས་ཐོབ་པའམ། ཡང་ན་དགེ་མི་དགེའི་ལས་གཉིས་བསགས་
པའི་དུས་འདྲ་བའམ་མཉམ་པ་ཡིན་ན་ཡང་། དེ་གཉིས་ལས་དགེ་བའི་ལས་
ཀྱི་སྟོབས་ཆེ་བའི་དབང་གིས་མི་དགེ་བའི་ལས་དེ་ཟིལ་གྱིས་མནན་ནས་ཐོབ་
པའམ། ཡང་ན་དགེ་མི་དགེའི་ལས་གཉིས་ཀྱི་སྟོབས་མཉམ་ན་ཡང་སྐྱེ་བ་སྔ་
མའི་འཆི་ཁ་མ་ལ། དགེ་བའི་བཤེས་གཉེན་ལྟ་བུས་བློ་གསོས་པ་སྟེ། མཆོག་
གསུམ་ལ་གསོལ་བ་འདེབས་པར་དྲན་བསྐུལ་བཏང་བ་ལ་སོགས་པའི་རྐྱེན་
དབང་གིས་དགེ་བའི་སེམས་གསལ་བར་གྱུར་པ་ལས། ད་རེས་ཀྱི་དལ་
འབྱོར་གྱི་ལུས་རྟེན་ཕུན་སུམ་ཚོགས་པ་འདི་ཉིད་ཐོབ་པ་ཡིན་པ་སྟེ། ཤིན་ཏུ་
དཀའ་བ་ལས་ཐོབ་པ་ཡིན་པར་གསུངས་སོ། །དེ་ཡང་མི་སུ་ཞིག་ཡིན་རུང་
འཆི་ཁར་མཆོག་གསུམ་ལ་གསོལ་བ་འདེབས་པ་དང༌། དགེ་བའི་ཕྱོགས་ལ་
སེམས་གཏོད་རྒྱུ་དེ་དོན་ཤིན་ཏུ་གལ་ཆེན་ཞིག་ཡིན་ཏེ། གལ་ཏེ་རང་གིས་ཚེ་
འདིར་དགེ་བ་ཕུན་སུམ་ཚོགས་པ་ཞིག་བསྒྲུབས་ཡོད་ཀྱང་། འཆི་ཁར་སྡིག་
པའི་སེམས་དང༌། ཡང་ན་ཁོང་ཁྲོ་དང་ཞེ་སྡང་ལ་སོགས་པ་སྐྱེས་བཞིན་དུ་
ཚེ་འཕོས་པར་གྱུར་ཚེ་སྐྱེ་བ་ཕྱི་མར་ངན་འགྲོར་སྐྱེ་བར་འགྱུར་བ་དང་།
གལ་ཏེ་རང་གིས་ཚེ་རབས་འདི་ལ་སྡིག་པའི་ལས་མང་ལ་ཚབས་ཆེན་་་་་་་་་
བསགས་ཡོད་ན་ཡང་། འཆི་ཁར་རང་གིས་མཆོག་གསུམ་ལ་དད་པ་དང་།
དགེ་བའི་ཕྱོགས་སུ་སེམས་གཏོད་པའམ་གཞན་གྱིས་དྲན་གསོས་པའི་མུར་
ཚེ་འཕོས་ཚེ་སྐྱེ་བ་ཕྱི་མར་བདེ་འགྲོའི་གནས་སུ་སྐྱེ་བར་འགྱུར་བ་ལ་ཐེ་ཚོམ་
བྱེད་མི་དགོས་ཞེས་རྒྱལ་དབང་ལྔ་བ་ཆེན་པོའི་ལམ་རིམ་འཇམ་དཔལ་ཞལ་
349



ལུང་སོགས་ལས་གསུངས་ལ། །གཞན་ཡང་། ལོ་ངོ་བརྒྱ་ཕྲག་ལྷག་གི་སྔ་རོལ་
དུ་རྔ་བ་ཀིརྟིའི་དགོན་དུ། སྲུང་མ་རྡོ་རྗེ་དཔའ་རྩལ་ཞེས་བྱ་བ་ཞིག་ཡོད་པ།
དེ་ཉིད་ཀྱི་སྐྱེ་བ་གོང་མ་ནི་ཀིརྟི་བསྟན་པ་རབ་རྒྱས་ཚང་གི་དངོས་སློབ་ཡིན་
ཞིང་། ཡ་མ་རཱ་ཛ་དུང་ཕྱུར་གསུམ་བཟླས་པ་དང༌། ལི་ཡི་མཎྜལ་གཉིས་
གསུམ་ཞིག་ཟད་རེག་བར་དུ་མཎྜལ་ཕུལ་བའི་དགེ་སྦྱོར་བ་ཆེན་པོ་ཞིག་ཡོད་
པ་དེ་ཉིད་འཆི་ཁར་ཁོང་གི་སློབ་མ་ཞིག་ལ། ང་རང་འཆི་ལ་ཉེ་བས་ཁྱོད་
ཀྱིས་ཀིརྟི་ཚང་སྤྱན་དྲོངས་ཤིག་ཅེས་པ་ལ། སློབ་མས་ཀིརྟི་ཚང་བླ་མ་ཆེན་པོ་
ཡིན་པས་གྲྭ་རྐྱང་ཞིག་གིས་སྤྱན་འདྲོང་མི་ནུས་སྙམ་སྟེ་མ་སོང་བས། ཁོང་
ཁྲོའི་ངང་ཚེ་འཕོས་ཏེ་བཙན་རྒོད་ཅིག་ཏུ་སྐྱེས་ཤིང་། དེ་མ་ཐག་ཏུ་ཁོ་ལ་
ཞོན་པ་དྲེལ་སུག་དཀར་ཅན་ཞིག་ཡོད་པ་ཡང་ཤི་ནས་ཁོ་བོའི་ཞོན་པར་་་་་
གྱུར་ལ། གཟུགས་ཀྱང་མངོན་སུམ་དུ་སྟོན་བཞིན་དུ་མི་དང་ཕྱུགས་རིགས་
འཇོམས་མཁན་གྱི་འདྲེ་རྒོད་རྫུ་འཕྲུལ་ཆེ་ལ་ནུས་རྩལ་དྲག་པོ་ཅན་ཞིག་ཏུ་་་
གྱུར་ལ། ཕྱིས་སུ་ཀིརྟི་བློ་བཟང་འཕྲིན་ལས་ཚང་གིས་བཏུལ་ནས་སྲུང་མར་
བཀོད་ཅིང་མིང་ལ་རྒྱལ་ཆེན་ཀརྨ་བཛྲ་སྟེ་རྡོ་རྗེ་དཔའ་རྩལ་དུ་བཏགས་པ་་་་
ཡིན་ནོ། །རྒྱུ་མཚན་དེ་འདྲ་བས་ན་འཆི་ཁར་སེམས་དགེ་བའི་ཕྱོགས་སུ་
གཏོད་རྒྱུ་དེ་ཤིན་ཏུ་གལ་ཆེའོ། །
དེ་ཡང་གོང་དུ་གསུངས་པ་ལྟར་དལ་འབྱོར་གྱི་མི་ལུས་འདི་ཉིད་ཤིན་
ཏུ་དཀའ་བ་ལས་ཐོབ་པ་ཡིན་པས། དེ་འདྲའི་ལུས་རྟེན་ཁྱད་པར་ཅན་ཐོབ་
པ་དོན་ཡོད་པར་བྱ་བའི་ཕྱིར་འདི་ལྟར་འབད་པ་བྱ་དགོས་ཏེ། རང་ཅག་
350



རྣམས་ཀྱི་རྒྱུད་ལ་འཁོར་བ་ཐོག་མ་མེད་པ་ནས་དུས་ད་ལྟའི་བར་དུ། དམྱལ་
བ། ཡི་དྭགས། དུད་འགྲོ་ལ་སོགས་མི་ཁོམ་པའི་གནས་རྣམས་སུ་སྐྱེ་བའི་རྒྱུ་
ལ་ཕྱུག་པོའི་བང་མཛོད་བཞིན་དུ་མི་དགེ་བའི་ལས་སྣ་རེ་རེ་ནས་འདི་
གཅིག་པུ་ཁོ་ན་བསགས་པ་དང་འདྲ་བ་ཞིག་ཡོད་པས། གལ་ཏེ་དེ་དག་མ་
སྦྱངས་མ་སྤངས་པ་ན་ཕྱིར་མི་ཁོམ་པའི་གནས་དེ་དག་ཏུ་སྐྱེ་བར་འགྱུར་་་་་་་
བས། ད་ལྟའི་ཚེ་རབས་འདི་ལ་ཅི་ནས་ཀྱང་ཡོངས་སུ་དག་པར་སྦྱངས་
དགོས་ལ། དེ་སྦྱང་བའི་ཚུལ་ནི། སངས་རྒྱས་སུམ་ཅུ་རྩ་ལྔ་མདུན་དུ་ཡིད་ལ་
བྱས་ལ་ཉིན་མཚན་དུ་བྱང་ཆུབ་སེམས་དཔའི་ལྟུང་བ་བཤགས་པའི་སྒོ་ནས་
སྡིག་པ་སུན་དབྱུང་བ་སྟེ་ལྟུང་བཤགས་ཀྱི་ལྷ་སོ་ལྔ་རང་གི་ཡིད་ལ་གསལ་་་་་
བཏབ་ནས་ལྟུང་བཤགས་འདོན་པ་ལ་སོགས་པའི་སྒོ་ནས་རང་གིས་སྔར་་་་་
བྱས་པའི་སྡིག་པ་ལ་འགྱོད་ཅིང་དབྱུང་བ་དང་། རྟེན་གྱི་སྟོབས་ལྷ་དཀོན་
མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་མཆོག་ཏུ་སེམས་བསྐྱེད་པ་་་་་
དང་། སོར་ཆུད་པའི་སྟོབས་ཕྱིན་ཆད་སྲོག་ལ་བབ་ཀྱང་སྡིག་པའི་ལས་མི་བྱ་
སྙམ་དུ་དམ་འཆའ་བ་སྟེ་ཉེས་པ་ལས་ཕྱིར་ལྡོག་པར་བྱེད་པ་དང༌། གཉེན་
པོའི་སྟོབས་བྱང་ཆུབ་ཀྱི་སེམས་ཀྱིས་འཕངས་པའི་ཚོགས་གསོག་པ་སྟེ་བྱང་
ཆུབ་ཀྱི་སེམས་ཀྱིས་ཀུན་ནས་བསླངས་ཏེ་མཆོག་གསུམ་ལ་གསོལ་བ་་་
འདེབས་པ། ཕྱག་འཚལ་བ། མཆོད་པ་འབུལ་བ། གཟུངས་སྔགས་ཟབ་མོ་
བཟླ་བ་ལ་སོགས་པ་སྟེ་རྣམ་དཀར་དགེ་བ་ཡོད་ཚད་ལ་ཉིན་མཚན་དབྱེར་་་
མེད་དུ་འབད་པ་སྟེ། དེའི་བྱེ་བྲག་མང་དུ་ཡོད་པ་གཉེན་པོ་ཀུན་ཏུ་སྤྱོད་
ན་
བ་བ་༌་་་་་
351



པའི་སྟོབས་ཀྱི་ཁོངས་སུ་འདུས་པས་དེའི་སྒོ་ནས་སྡིག་པ་ཡོངས་སུ་དག་པར་
སྦྱང་བ་ལ་བརྩོན་པར་བྱའོ་ཞེས་གསུངས་སོ། །དེ་ཡང་རང་གི་རྒྱུད་ལ་དད་
པ་དང་། ཚུལ་ཁྲིམས། ཏིང་ངེ་འཛིན། ཤེས་རབ། བྱམས་པ། སྙིང་རྗེ། བྱང་
ཆུབ་ཀྱི་སེམས་ལ་སོགས་པ་དཀར་བོའི་བག་ཆགས་ཡོད་པ་ཀུན་ཚུལ་སྣ་་་་་
ཚོགས་ཀྱི་སྒོ་ནས་ཡང་དང་ཡང་དུ་བསྒོམས་ནས་རང་གི་རྒྱུད་ལ་འདྲེས་པར་
བྱས་ཤིང་གསོས་བཏབ་ནས་འབྲས་བུ་བཟང་བོ་འབྱིན་ནུས་ངེས་ཀྱི་ཤུགས་
ཇེ་ཆེར་གཏང་བར་བྱའོ་གསུངས་སོ། །དེ་ལྟར་བྱས་ན་སྣང་བ་ནས་སྣང་བའི་
མཐར་ཐུག་པར་འགྲོ་བ་སྟེ་དེ་ལྟར་བྱས་པའི་ཚེ་རབས་ཕྱི་མ་ལ་དལ་འབྱོར་
གྱི་རྟེན་རྣམ་པར་དག་པ་བརྒྱུད་མར་ཐོབ་ཅིང་། ཐེག་པ་ཆེན་པོའི་ལམ་ལ་
བློ་སྦྱངས་པར་བྱས་པས་རིམ་གྱིས་རང་རྒྱུད་ཀྱི་སྒྲིབ་པ་རྣམས་ཇེ་དག་ཇེ་་་་་་
དག་ཏུ་གྱུར་ནས་ལམ་གྱི་རྟོགས་པ་རྣམས་རིམ་གྱིས་མངོན་པར་རྒྱས་ཏེ་་་་་་
མཐར་རྫོགས་པའི་བྱང་ཆུབ་ཀྱང་འཐོབ་པར་འགྱུར་བས། དཔེར་ན་མི་
ཞིག་གིས་དུག་ཀྱང་ཟོས་ལ། ཟས་ཀྱང་ཟོས། སྨན་ཡང་འཐུང་བ་ལ། དེར་
སྨན་པ་མཁས་པ་ཞིག་གིས་དུག་ཟོས་པ་སྐྱུག་ཏུ་བཅུག་ཅིང༌། ཟས་ཟོས་པ་
སྨན་དུ་བསྒྱུར། སྨན་འཐུང་བ་བདུད་རྩིར་བསྒྱུར་བའི་ཚེ། ནད་པ་དེ་ནི་
དོན་ཆེ་ལ། སྨན་པ་དེ་ནི་དྲིན་ཆེ་བར་གསུངས་ལ། དཔེ་དེ་བཞིན་དུ་རྒྱུད་ལ་
ཡོད་པའི་སྡིག་པ་རྣམས་གཉེན་པོ་སྟོབས་བཞི་ཚང་བའི་སྒོ་ནས་སྦྱང་ད་་་་་་
བཅུག་ཅིང་། མཐོ་རིས་ཀྱི་ཆེད་དུ་བྱས་པའི་དགེ་བ་ཟག་བཅས་རྣམས་ཟག་
མེད་ཀྱི་དགེ་བར་བསྒྱུར། རང་ཉིད་ཞི་བདེ་ཐོབ་པ་སྟེ་རང་ཉིད་ཁྱབ་པ་འདུ་
352



ཟླན，
བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞིའི་དབྱིངས་ཐོབ་པའི་ཆེད་དུ་བྱས་
པའི་དགེ་བ་དེ་ཉིད་མི་གནས་པའི་མྱ་ངན་ལས་འདས་པའི་རྒྱུ་རུ་བསྔོར་་་་་་
བཅུག་ཚེ། སློབ་མ་དེ་ལས་དོན་ཆེ་བ་མེད་ལ། སློབ་དཔོན་དེ་ལས་དྲིན་ཆེ་
མེད་གསུངས། གལ་ཏེ་སྟབས་མ་ལེགས་ཏེ་རྒྱུད་ལ་ཡོད་པའི་ནག་པོ་སྡིག་པ་
མི་དགེ་བའི་བག་ཆགས་གསོས་བཏབ་ནས་སྔར་བསགས་པའི་བསོད་ནམས་
དགེ་བའི་ལས་ཐམས་ཅད་ཟད་པར་བྱས་ན། ངན་སོང་ཉིད་སིངས་བྱེད་
པར་འགྲོ་བའི་ཉེན་ཆེ་བ་སྟེ་གལ་ཏེ་ངན་སོང་དེ་ཉིད་མེ་ལ་སོགས་པས་་་་་་
འཇིག་པའི་བསྐལ་བ་བྱུང་ན་འཇིག་རྟེན་གཞན་གྱི་ངན་སོང་དུ་སྐྱེ་བར་་་་་་་
གསུངས་པ་བཞིན་ངན་སོང་ནས་ངན་སོང་དུ་སྐྱེ་བའི་ཉེན་ཁ་ཆེ་བར་་་་་་་་
གསུངས་སོ། །
དེ་ལྟར་ཚེ་འདི་ནས་ཕྱི་མར་འགྲོ་ས་གཉིས་ལས་མེད་པས། སྣང་བ་
ནས་མུན་པར་འགྲོ་བ་སྤངས་ནས་སྣང་བའི་མཐའ་སྒྲུབ་པར་སྟོན་པ་ལ། རྩ་
བ་ལས། གསལ་རྒྱལ་གྱིའམ་སློབ་དཔོན་ཀླུའི་གསུང་། །སྣང་ནས་སྣང་བའི་
མཐར་ཐུག་གལ་ཆེ། །ཐེག་པ་ཀུན་ལས་ཕྱི་རོལ་མ་གྱུར། །སྣང་ཚབས་འདི་
ལས་ཆེ་མེད་དེ་ཐོབ། །མུན་མཐར་འགྲོ་བའི་ལུགས་མེད་སྣང་མཐའ། །
འདོད་ན་ཀླུ་ཡི་སྨོན་ལམ་གྲུབ་དགོས། །དེ་འདོད་མཁན་སློབ་ལ་སོགས་ཀུན་
དང༌། །མི་མཐུན་བྱེད་དགོས་བསྟུན་པས་མི་འོང་། །སྣ་ཚོགས་ཚུལ་ནས་
ཚོགས་རྣམས་གསོག་དགོས། །གནས་སྐབས་ཀུན་ཏུ་བྲེལ་ལེ་འདུག་པས། །
ཚོགས་བསག་བློ་སྦྱངས་སྨོན་ལམ་བཏབ་ན། སྣང་བའི་མཐའ་འོང་གཞན་དུ་
353



མ་ཡིན། །ཞེས་གསུངས་ཤིང་། དེ་ཡང་དགེ་བཤེས་པོ་ཏོ་བ་སྦྲགས་ཞེས་བྱ་
བའི་ཡུལ་དུ་བཞུགས་པའི་དུས་སུ། མིང་ལ་ཐེང་བུ་ཡེ་ཤེས་འབར་ཞེས་བྱ་བ་
ཞིག་གིས། སྤྱིལ་ལ་སྐོར་གང་ཙམ་ཞིག་ལ་ཇ་ཞིག་བསྐོལ་ཞིང༌། དགེ་བཤེས་
ལ་ཁབ་གཅིག་ཕུལ་ནས། དེའི་དགེ་རྩས་ཚེ་རབས་ཕྱི་མ་ལ་རྗེ་བཙུན་འཇམ་
པའི་དབྱངས་ཀྱི་ཤེས་རབ་ལྟ་བུ་ཞིག་ཐོབ་པར་སྐྱབས་འཇུག་ཞུས་པས།
དེར་དགེ་བཤེས་ཀྱི་ཞལ་ནས། གསལ་རྒྱལ་གྱི་ཚིགས་སུ་བཅད་པ་ནས་
གསུངས་པ་བཞིན་དུ་བྱས་ན་འོང་བས། ཇི་ལྟར་རྒྱལ་བ་རྣམས་ལ་མི་རྣམས་
ཀྱིས། །མཆོད་པ་བྱས་པས་སྲིད་པ་གཞན་དག་ཏུ། རྣམ་སྨིན་འདོད་པ་རྒྱ་
ཆེན་སྣ་ཚོགས་ཐོབ། །གསོལ་བའི་དོན་དེ་རྒྱལ་པོས་གསན་པར་གྱིས། །ཞེས་
པ་ལ་སོགས་གསུངས་ཏེ། དལ་འབྱོར་གྱི་མི་ལུས་ཐོབ་པའི་དུས་འདིར་
དཀོན་མཆོག་གསུམ་ལ་བརྟེན་ནས་དགེ་བའི་ཚོགས་བསགས་ན། ཚེ་རབས་
ཕྱི་མ་ལ་གནས་སྐབས་དང་མཐར་ཐུག་གི་འབྲས་བུ་ཐམས་ཅད་རང་གི་་་་་་
འདོད་པ་ལྟར་དུ་འཐོབ་པར་འགྱུར་བས་དེ་ལྟར་བྱ་བར་གསུངས། འདོད་
པའི་འབྲས་བུ་ཡང་སློབ་དཔོན་ཀླུ་སྒྲུབ་ཀྱིས། སྣང་ནས་སྣང་བའི་མཐར་
ཐུག་མུན་པ་ནས། །མུན་པའི་མཐའ་དང་སྣང་ནས་མུན་མཐར་ཐུག །མུན་
ནས་སྣང་བའི་མཐར་ཐུག་གང་ཟག་ནི། །བཞི་སྟེ་དེ་དག་རྣམས་ཀྱི་དང་པོ་
མཛོད། །ཅེས་སྣང་བ་ནས་སྣང་བའི་མཐར་ཐུག་ཏུ་འགྲོ་བ་དང་། མུན་པ་
ནས་མུན་པའི་མཐར་ཐུག་ཏུ་འགྲོ་བ། སྣང་བ་ནས་མུན་པའི་མཐར་ཐུག་ཏུ་
འགྲོ་བ། མུན་པ་ནས་སྣང་བའི་མཐར་ཐུག་ཏུ་འགྲོ་བ་དང་བཅས་མུ་བཞི་
354



ལས། མུ་དང་པོ་སྣང་བ་ནས་སྣང་བའི་མཐར་ཐུག་ཏུ་འགྲོ་བ་སྟེ་ཚེ་རབས་
ཕྱི་མ་ལ་དལ་འབྱོར་གྱི་མི་ལུས་བསྟུད་མར་ཐོབ་ཅིང་། ལམ་སོགས་རིམ་གྱིས་
བགྲོད་པའི་མཐར་རྫོགས་པའི་སངས་རྒྱས་ཀྱི་གོ་འཕང་འཐོབ་པར་བྱེད་རྒྱུ་
འདི་ཤིན་ཏུ་གལ་ཆེ་བར་གསུངས་པ་ལ། ད་རེས་ཚེ་རབས་འདི་ལ་དལ་
འབྱོར་གྱི་མི་ལུས་ཐོབ་ནས། སོ་སོར་ཐར་བ་ནས་རིག་པ་འཛིན་པའི་བར་ཏེ་
མདོ་སྔགས་ཐེག་པ་ཆེ་ཆུང་ཀུན་ལས་ཕྱི་རོལ་ཏུ་མ་གྱུར་བར། བསྟན་པ་
མཐའ་དག་གི་སྒོར་ཞུགས་ནས་བསླབ་ཏུ་ཡོད་པ་འདི་ཉིད། སྣང་བའི་ནང་
ནས་སྣང་བ་ཡིན་ཏེ། སྣང་ཚབས་འདི་ལས་ཆེ་ཐབས་མེད་པ་ཞིག་ཐོབ་པ་
ཡིན། དེ་ཐོབ་ནས་ཁས་བླངས་པ་མི་སྲུང་ཞིང་། སྡིག་པ་སྣ་ཚོགས་བྱེད་ན་
སྣང་བ་ནས་མུན་པའི་མཐར་འགྲོ་བ་ཡིན་ཏེ། དེའི་ལུགས་མེད་དེ་མི་རིགས་
པས་སྣང་བ་ནས་སྣང་བའི་མཐར་འགྲོ་བ་ཞིག་བྱེད་དགོས། དེ་ལ་ཇི་སྐད་
ཁས་བླངས་པ་སྟེ་སོ་ཐར། བྱང་སེམས། གསང་སྔགས་ཀྱི་སྡོམ་པ་ཁས་བླངས་
ཡོད་པ་རང་གི་མིག་འབྲས་ལ་ཤིན་ཏུ་གཅེས་པ་བཞིན་སྲུང་ཞིང༌། ། སྔར་
བསགས་པའི་མི་དགེ་བའི་ལས་ངན་པ་ཐམས་ཅད་གཉེན་པོ་སྟོབས་བཞིའི་
སྒོ་ནས་སྦྱངས་ལ། ཐབས་སྣ་ཚོགས་ཀྱི་སྒོ་ནས་དགེ་བའི་ཚོགས་གསོག་ཅིང་།
བློ་སྦྱོང་བ་སྟེ་དལ་འབྱོར་རྙེད་པར་དཀའ་བ་དང་དོན་ཆེ་བ་ལ་བློ་སྦྱོང་བ་་་
ནས་བཟུང་རིམ་གྱིས་ངེས་འབྱུང་གི་བསམ་པ། བྱང་ཆུབ་ཀྱི་སེམས། ཡང་
དག་པའི་ལྟ་བ་ལ་བློ་སྦྱོང་ཞིང་། དེ་ནས་རིམ་གཉིས་ཀྱི་རྟོགས་པ་རྣམས་ལ་
བློ་སྦྱངས་ནས་བདེ་འགྲོའི་རྟེན་གཅིག་ནས་གཅིག་ཏུ་བསྟུད་མར་ཐོབ་པ་་་་་
355



བརྒྱུད་དེ་མཐར་སངས་རྒྱས་ཀྱི་སའི་བར་དུ་འགྲོར་ཡོད་པ་དེ་ལྟར་བྱ་དགོས་
ཏེ། དེ་འདོད་ན་སློབ་དཔོན་ཀླུ་སྒྲུབ་ཀྱིས་སྨོན་ལམ་དུ། འཁོར་བར་འཁོར་
ཚེ་སྐྱེ་གནས་ཐམས་ཅད་དུ། །ཞེས་གསུངས་པ་ལ་སོགས་པའི་སྨོན་ལམ་
འགྲུབ་དགོས་ལ། དེ་འགྲུབ་པར་འདོད་ན་མཁན་པོ་དང་སློབ་དཔོན་གྱི་
མཚན་ཐོགས་ཡོད་པ་དང་བཅས་པ་རྣམས་ཀྱིས་ཚེ་འདི་བ་སྟེ་ཚེ་འདིའི་སྐྱིད་
ཐབས་བདེ་ཐབས་དང་། དགྲ་འདུལ་གཉེན་སྐྱོང་། དབང་མངའ་ཐང་།
མཚན་སྙན་གྲགས་ཁོ་ནར་བསམ་པ་དུད་འགྲོ་དང་མཚུངས་པའི་ལྟ་སྤྱོད་་་་
ཀུན་དང་མི་མཐུན་པར་བྱེད་དགོས་ཏེ། དེ་ཡང་བྱ་བའི་ཆ་སྟེ་སྒྲུབ་པར་བྱེད་
ཅིང་ཉམས་སུ་ལེན་དགོས་པ་བསླབ་པ་གསུམ་གྱི་ལམ་དུ་འཇུག་པར་བྱེད་་་་
ཅིང༌། བྱ་བ་མ་ཡིན་པ་མི་དགེ་བ་ལས་ལྡོག་པར་བྱེད་པ་ནི། ཀ་ཡ་ན་མི་ཏྲ་
སྟེ་དགེ་པའི་བཤེས་གཉེན་མཚན་ཉིད་པ་བྱ་བ་ཡིན་པས། དེ་དང་མི་མཐུན་
པར་ག་ན་བྱེད་དེ་བསྟུན་དགོས་པ་རང་ཡིན་ཞེས་པ་སྟེ། དེ་འདྲ་བའི་དགེ་
བའི་བཤེས་གཉེན་མཚན་ཉིད་དང་ལྡན་པས་ཅི་གསུང་བཀའ་བཞིན་དུ་་་་་
སྒྲུབ་དགོས་པ་ཡིན་གསུངས་སོ། །འོ་ན་དགེ་བའི་བཤེས་གཉེན་གང་དང་
བསྟུན་པར་བྱེད་མི་ཆོག་པ་ཡིན་ཞེ་ན། མིང་ལ་མཁན་པོ་སློབ་དཔོན་དུ་
བཏགས་ཤིང་། ངག་ནས་སློབ་མ་རྣམས་ལ་ཆོས་ལ་འཇུག་དགོས་པར་
བཤད་ཀྱང་ལག་ལེན་དུ་སྡིག་པའི་ལས་ལ་སྦྱོར་བ་དང་། ཁས་མར་ཟན་
བླངས་ནས་ལག་ཏུ་བྲ་ཕུ་སྟེར་བ་སྟེ་ཁ་ཡིས་ཕྱེ་མར་སྟེར་ཟེར་ནས་ལག་ཏུ་བྲ་
བོའི་ཕུབ་མ་སྟེར་བ་ལྟ་བུའི་མི་དགེ་བའི་བཤེས་གཉེན་དང་བསྟུན་མི་ཆོག་
356



སྟེ། དགེ་བཤེས་པོ་ཏོ་བ་རྭ་སྒྲེང་དགོན་པར་བཞུགས་པའི་དུས་སུ། དགེ་
འདུན་གྱི་བཞོན་མ་འབྲི་གནག་རི་མགོར་འདེད་པ་ལ་ཆུ་ལ་བརྒལ་མ་ཐུབ་་་
པར། མཇུག་ཏུ་གཡོག་རྒན་ཞིག་གིས་སྣ་དྲངས་ནས་སོང་བ་དང་ད་ནི་འགྲོ་
བར་འདུག་སྙམ་ཙ་ན་ཆུ་དཀྱིལ་དུ་བསྡད་ནས་གཡས་གཡོན་དུ་རེ་ཀྱོག་བྱས་
ནས་གཞན་ཡང་འགྲོ་རུ་མ་བཅུག་པའི་ཚུལ་དེ་གཟིགས་པས། ད་མན་ཆད་
ཀྱི་མཁན་སློབ་ཀུན་ཏེ་བསྟན་པ་མར་འགྲིབ་དུས་ཀྱི་མཁན་སློབ་འགའ་རེ་་་་
དང་པོ་རབ་ཏུ་བྱུང་ནས་བསྟན་པའི་སྒོ་ལ་ཞུགས་ཤིང་། དེ་ནས་གཡག་རྒན་
ཆུ་དཀྱིལ་དུ་བསྡད་དེ་གཡས་གཡོན་ཏུ་རྭ་ཀྱོག་བྱས་ནས་གཞན་ཡང་འགྲོ་རུ་
མ་བཅུག་པ་བཞིན་འཁོར་བའི་རྒྱ་མཚོ་ནས་བརྒལ་དུ་མ་བཅུག་པར་བྱ་བ་
མ་ཡིན་པ་ལ་སྦྱོར་བ་འདི་དང་འདྲ་བ་ཡིན་སྙམ་པ་ཞིག་བྱུང་གསུངས་པ་དེ་
ལྟ་བུ་དང་བསྟུན་ན་ཆོས་མི་འོང་བས། སྟོན་པ་བཅོམ་ལྡན་འདས་ཀྱི་བཀའ་
འདུལ་བ་ལུང་སྡེ་བཞི་ལས། མཁན་པོ་སློབ་དཔོན་མི་ཡི་དབང་ཕྱུག་དང་། །
དེ་བཞིན་གནས་བརྟན་དགེ་འདུན་དག་གི་བཀའ། །བརྟག་པས་རིགས་པ་
ཉིད་ན་ཚིག་བཞིན་བྱ། །གལ་ཏེ་དེ་ལྟར་མིན་ན་བརྡ་སྤྲད་བྱ། །ཞེས་མཁན་
པོ་དང་། སློབ་དཔོན། མི་ཡི་དབང་ཕྱུག་སྟེ་རྒྱལ་བོ། གནས་བརྟན་དགེ་
འདུན་རྣམས་ཀྱི་བཀའ་ཡིན་ན་ཡང་དེ་ལ་རིགས་པས་དཔྱད་ཅིང་བརྟགས་
ནས། དེ་དག་གི་བཀའ་རྣམ་པར་དག་པ་ཡིན་ཚེ་དེ་རྣམས་ཀྱི་བཀའ་བཞིན་
དུ་སྒྲུབ་དགོས་ལ། གལ་ཏེ་དེ་དག་གི་བཀའ་རྣམ་པར་དག་པ་མ་ཡིན་ཞིང་
སངས་རྒྱས་ཀྱི་གསུང་དང་མི་མཐུན་ཚེ་དེ་དག་གི་བཀའ་འམ་ཚིག་བཞིན་དུ་
357



སྒྲུབ་མི་རུང་བར་བརྡ་སྤྲད་པར་བྱ་བ་སྟེ་རྒྱུ་མཚན་བརྗོད་པའི་སྒོ་ནས་ཤན་
འབྱེད་བྱེད་དགོས་གསུངས་པ་ཡིན་པས། མཁན་སློབ་ཀུན་ན་རེ། ད་རེས་
དགེ་འདུན་ལ་གནོད་པ་བྱེད་པ་འདི་ལ་ཅིག་བྱེད་དགོས་ཟེར་ན། གལ་ཏེ་
རང་ལ་ནུས་པ་ཡོད་ཚེ་དེ་ལྟར་མི་མཛད་པར་ཞུ་ཞེས་རྒྱུ་མཚན་བརྗོད་པའི་
སྒོ་ནས་དེ་ལྟར་བྱེད་པ་བཟློག་དགོས་སོ། གལ་ཏེ་དེ་འདྲ་བྱེད་རྒྱུའི་ནུས་པ་
མེད་ཚེ། ལས་ངན་པ་འདི་འདྲ་བ་བདག་རང་མི་སྒྲུབ་བོ་ཞེས་དགོངས་པ་ཞུ་
ཞིང་རྒྱུ་མཚན་བརྗོད་པའི་སྒོ་ནས་ཤན་འབྱེད་བྱེད་དགོས་ལ། དེ་ལྟར་
དགོངས་པ་ཞུ་པས། ཁྱེད་རང་ལས་འདི་མི་བྱེད་ན་ཕྱིན་ཆད་འདི་གར་སྡོད་
མི་ཆོག་ཟེར་ན་ཡར་ལངས་ནས་འགྲོ་དགོས་པ་ཡིན་གསུངས་སོ། །དེ་
ལྟར་ལས་ངན་པ་བྱེད་ཏུ་བཅུག་ཀྱང་ད་དུང་སོབ་བེ་སྟེ་རྒྱུ་མཚན་ཅི་ཡང་མ་
བརྗོད་པར་འཚབ་བེ་འཚུབ་བེའི་ངང་བསྡད་པས་མི་ཆོག་པར་ཐབས་སྣ་་་་
ཚོགས་ཀྱི་སྒོ་ནས་དགེ་བའི་ཚོགས་གསོག་གང་ཐུབ་བྱེད་དགོས་ཏེ། མདོར་
ན་མི་དགེ་བའི་བྱ་བ་ཐམས་ཅད་ཡོངས་སུ་སྤངས་ནས། བྱ་བ་བཟང་བོ་རང་
གཞན་གྱི་དོན་དུ་འགྱུར་བའི་དཀོན་མཆོག་ལ་མཆོད་པ་ལ་སོགས་པའི་དགེ་
བའི་ལས་ལ་དུས་དང་རྣམ་པ་ཀུན་ཏུ་བྲེལ་ལེ་བ་འདུག་པ་སྟེ་དཀོན་མཆོག་
ལ་མཆོད་པ་དང་། དམ་པའི་ཆོས་ལ་ཐོས་བསམ་གྱི་སློབ་གཉེར་བྱེད་པ་
ལ་སོགས་པས་མ་ཁོམ་པར་བྲེལ་བའི་ངང་འདུག་པ་ཞིག་ལ་ཟེར་བ་ཡིན་གྱི།
བྲེ་སྒྱེ་ཐོགས་ནས་ཏེ་འབྲུ་འཇལ་བྱེད་ཀྱི་བུ་འམ་ཤིང་ཙེ་འཁུར་ནས་ཡར་་་་་་
རྒྱུགས་མར་རྒྱུགས་ཀྱི་བྱ་བས་བྲེལ་ཏེ་འདུག་པ་ལ་ཟེར་བ་མིན་གསུངས་སོ། །
358



དེ་ལྟར་དགེ་བའི་ལས་ཀྱི་ཕྱོགས་ལ་དུས་དང་རྣམ་པ་ཀུན་ཏུ་བྲེལ་བ་ལངས་
བཞིན་དུ་ཚོགས་བསགས་ཤིང་། སྐྱེས་བུ་ཆེ་འབྲིང་ཆུང་གསུམ་གྱི་ལམ་ལ་
རིམ་གྱིས་བློ་སྦྱོང་བ་ལ་བརྩོན་དགོས་ཤིང༌། སྐྱེ་བ་ཕྱི་མ་རྣམས་སུ་ཡང་དེ་
ལྟར་དགེ་བའི་ཕྱོགས་ཁོ་ན་ལ་བྲེལ་བ་བྱེད་པ་ཞིག་འོང་བར་སྨོན་ལམ་་་་་་་
འདེབས་དགོས་ལ། ད་ལྟའི་ཚེ་རབས་འདི་ལ་བསམ་པ་དང་སྦྱོར་བ་གཉིས་
ཀྱིས་དངོས་སུ་སྒྲུབ་མ་ནུས་པ་སྟེ། དཔེར་ན་སྟོང་ཉིད་རྟོགས་པའི་ལྟ་བ།
སྙིང་རྗེ་ཆེན་པོ། བྱང་ཆུབ་ཀྱི་སེམས་དང་བཅས་པ་རྣམས་ད་ལྟའི་ཚེ་རབས་
འདིར་རང་གི་རྒྱུད་ལ་མ་སྐྱེས་པ་ལོ། བྱང་ཆུབ་སེམས་མཆོག་རིན་པོ་ཆེ། །མ་
སྐྱེས་པ་རྣམས་སྐྱེ་གྱུར་ཅིག། སྐྱེས་པ་ཉམས་པ་མེད་པར་ཡང་། །གོང་ནས་
གོང་དུ་འཕེལ་བར་ཤོག །ཅེས་པ་ལ་སོགས་པའི་སྒོ་ནས་སྨོན་ལམ་གྱི་ཡུལ་དུ་
བྱས་ནས་བསྒྲུབས་ན། སྣང་བ་ནས་སྣང་བའི་མཐར་ཐུག་ཏུ་འགྲོ་ནུས་ལ།
དེ་ལས་གཞན་་རྐང་བརྐྱངས་ལག་བརྐྱངས་བྱས་ནས་དོན་མེད་བག་ཡངས་
སུ་བསྡད་ཚེ་མུན་པ་ནས་མུན་པའི་མཐར་ཐུག་ཏུ་འགྲོ་བ་ལས་སྣང་བའི་་་་་
མཐར་ཐུག་ཏུ་འགྲོ་བ་མི་འོང་གསུངས་སོ། །ཞེས་པ་དེས་མངོན་མཐོ་
དང་ངེས་ལེགས་སྒྲུབ་པའི་རྟེན་དལ་འབྱོར་རྙེད་པར་དཀའ་བ་སྒོམ་པར་་་་་་
གསུངས་པ་ལགས་སོ་ཞེས་པའོ། །
།
བདུན་པ། འཆི་བ་མི་རྟག་པ་སྒོམ་ཚུལ།
ད་ནི་རྙེད་དཀའ་ལ་འཇིག་པར་སླ་བ་མི་རྟག་པ་འཆི་བ་རྗེས་སུ་དྲན་
359



པ་སྒོམ་པར་སྟོན་པ་ལ། རྩ་བ་ལས། དེ་ལྟར་དལ་འབྱོར་རྙེད་དཀའ་ཐོབ་
ནས། །ཚེ་འདིའི་སྤྱོད་པ་དུད་འགྲོ་དང་མཚུངས། །དེ་ཡང་མི་བས་དུད་འགྲོ་
རླབས་ཆེ། །དེ་བས་ཚེ་འདིར་ཤི་སྤུར་འཐམས་པ། །སྣང་སེལ་ཆེན་པོ་བསྒོམ་
པས་ཐག་བཅད། །སྣང་བ་སེལ་དང་མི་སེལ་བྱར་མེད། །ངེད་ཀྱི་སྣང་སེལ་
འཆི་བ་རྗེས་དྲན། །སྣང་བ་ཐམས་ཅད་བསལ་ནས་འགྲོ་ཕྱིར། །དེ་བས་
ཐབས་ཚུལ་ཀུན་གྱིས་དེ་བསམ། དེ་ཡང་རྣལ་མར་སྐྱེས་པའི་ཚད་ནི། །བྱེད་
པ་ཐག་རིང་བྱེས་སུ་ཡུན་རིངས། །བསྡད་པ་དང་ནི་ཡུལ་དུ་འགྲོ་བ། །དེ་
ཡང་ཕྱིར་མི་ལྡོག་པར་གནས་འགྲོའི། །གྲོགས་པོ་ཐུག་པ་ལྟ་བུ་ཡིན་ཏེ། །དེ་
ཡི་ཇི་ལྟར་ལོང་མེད་དེ་འདྲ། །དེ་ལྟ་ན་ནི་བློ་ལ་བྱུང་བ། །བེའུ་བརྟོད་བཞིན་
ཚེ་འདིར་བཏགས་པས། །རྒྱང་རིང་འགྲོ་བཞིན་ཆོས་ལ་ཞུགས་ཀྱང་། །ཁ་
ཕྱིར་འཁོར་ཞིང་ཚེ་འདིར་སླད་དམ། །བརྟོད་བཀྲོལ་གློད་ནས་འགྲོ་བ་
བཞིན་དུ། །འདི་ལ་མི་ལྟ་གློད་ལ་མུར་གཞུག །ཅེས་པ་འདི་ནི་སྟོན་པ་སེང་གེ་
སྤུན་གཉིས་ཀྱིས་སྟོན་མོ་བྱས་ནས་ཞུས་པའི་སྐབས་སུ་དགེ་བཤེས་པོ་ཏོ་བས་
གསུངས་པ་ཡིན་ལ། དེ་ཡང་དལ་འབྱོར་གྱི་མི་ལུས་ཐོབ་ནས་ཕྱི་མ་ཕན་ཆད་
ཀྱི་ཆོས་མི་བྱེད་པར། ཚེ་འདི་ཡི་ཚིགས་གཅིག་པུ་སྟེ་ཚེ་འདིའི་དོན་ཁོ་ན་
དོན་ཏུ་གཉེར་ན་དུད་འགྲོ་དང་ཁྱད་མེད་ལ། ནན་ཏར་ཏེ་མཐར་གཏུགས་
ན་ཚེ་འདི་སྐྱོང་བ་ལ་མི་ལས་དུད་འགྲོ་རླབས་ཆེ་བ་སྟེ་མི་ལས་དུད་འགྲོ་ནུས་
པ་ཆེ་བ་མན་ཆད་ནས་ཀྱང་གསུང་བར་འགྱུར་རོ་ཞེས་པའོ། །དེ་ཡང་ཚེ་
འདིའི་སྤྱོད་པ་གང་ཡིན་ཞེ་ན། ད་ལྟ་སྐྱ་བོ་ཁྱིམ་པ་རྣམས་ཀྱིས་རང་ཉིད་སྐྱེ་
360



བ་སྔ་མ་གང་ནས་འོངས་པ་དང༌། སྐྱེ་བ་ཕྱི་མ་ལ་དམྱལ་བ། ཡི་དྭགས། དུད་
འགྲོ་སྟེ་ངན་འགྲོ་དང་བདེ་འགྲོ་གཉིས་ལས་གང་དུ་སྐྱེ་བ་ལ་རྟོག་དཔྱོད་ཅི་
ཡང་མི་གཏོང་བར། བུ་ཅི་ཕོགས་ཏེ་རང་གི་བུ་ལ་ནོར་ཅི་འབྱོར་དང༌། བུ་
མོ་བག་མར་རྫོངས་ཅི་ཐུབ། རང་དང་མི་མཐུན་པའི་དགྲ་ཅི་ཐུལ། རྒྱུན་ཅི་
ཁྱོངས་ཏེ་རང་གི་གཉེན་སྐྱོང་ཅི་ཐུབ་ཀྱི་ལས་ཁོ་ནས་ཚེ་འཛད་པར་བྱེད་་་་་་
པའི་མི་དེ་དུད་འགྲོ་དང་ཁྱད་པར་མེད་དེ། དཔེར་ན་རིན་པོ་ཆེའི་གླིང་དུ་
ཕྱིན་ནས་གསེར་དང་། ནོར་བུ། བཻ་ཌཱུརྱ་སོགས་བསྐྱུར་ནས་དུག་རྫས་བླངས་
ཏེ་འོང་བ་དང་འདྲ་ལ། རབ་ཏུ་བྱུང་བ་རྣམས་ཀྱང་ཚེ་འདིའི་རྙེད་པ་རྒྱུ་
ནོར་དང༌། ཐོབ་གོ་ས་ལ་སོགས་པའི་བཀུར་སྟི། མཚན་སྙན་གྲགས་སོགས་
ལ་དམིགས་ནས་ཐོས་བསམ་སྒོམ་གསུམ་ལ་སོགས་པའི་དགེ་བ་ཅི་བྱེད་ཀྱང་
ཚེ་འདིའི་དོན་ཁོ་ན་གཉེར་བར་སོང་བས། རིན་པོ་ཆེ་གསེར་གྱི་སྣོད་ཀྱིས་མི་
གཙང་བ་ཁྱིམ་ཕྱུགས་སོགས་འཕོ་སྤྱད་བྱས་པ་དང་འདྲ་བར་གསུངས། དེ་
བས་མགོན་པོ་ཀླུ་སྒྲུབ་ཀྱིས་ཀྱང་། གང་ཞིག་གསེར་སྣོད་རིན་ཆེན་སྤྲས་པ་
ཡིས། ངན་སྐྱུག་འཕྱག་པར་བགྱིད་བ་དེ་བས་ཀྱང་། །གང་ཞིག་མི་རུ་སྐྱེས་
ནས་སྡིག་པའི་ལས། །བགྱིད་པ་དེ་ནི་ཆེས་རབ་བླུན་པ་ལགས། །ཞེས་
གསུངས་སོ། །དེ་ལྟར་ཚེ་འདིའི་དོན་རྙེད་པ་དང་བཀུར་སྟི་སོགས་དོན་དུ་
གཉེར་བས་དགེ་སྦྱོར་བྱེད་པའི་མི་དེ་ཡིས་གཞན་དད་ལྡན་འགུགས་པ་དང་།
དེ་ལ་བརྟེན་ནས་རྒྱུ་ནོར་ལོངས་སྤྱོད་ཀྱི་རྙེད་པ་ཐོབ་པའི་སླད་དུ་མི་རྣམས་
ཀྱི་མིག་སྔར་མཁས་པ་དང་ཚུལ་ལྡན་གྱི་མཛེས་ཉམས་སྣ་ཚོགས་སྟོན་ཞིང་་་་་
361



གཞན་གྱིས་དེ་འདྲའི་མཛེས་ཉམས་མཐོང་ཅི་ཐུབ་ལ་བརྩོན་པའི་མི་དེ་འདྲ་
ལ། ན་ཚོད་གཞོན་པའི་དུས་སུ་མི་རྣམས་ཀྱིས་གྲྭ་བཙུན་དེ་ཉིད་ཁོང་རྣམ་པ་
བཟང་ལ་ཚུལ་དང་ལྡན་པ་ཞིག་དང་། དགེ་སྦྱོར་ལ་བརྩོན་པའི་མཁས་པ་
ཆེན་པོ་ཞིག་རེད་ཅེས་ཟེར་ན་ཡང་། ན་ཚོད་རྒས་ནས་གདོང་ལ་གཉེར་མ་
འུབས་ཀྱིས་སོང་པའི་དུས་སུ་ཁྱི་རོ་ལས་ཀྱང་བཙོག་པ་ཞིག་ལས་མི་འོང་་་་་་
བར་འགྲོ་བ་ཡིན་གསུངས་སོ། །མདོར་ན་ཚེ་འདི་ལ་ཤིན་ཏུ་གཞོལ་ཚེ་མ་ཎི་
དུང་ཕྱུར་བརྒྱ་ཕྲག་ཏུ་མ་བཟླས་པ་དང་། བཀའ་བསྟན་བློར་ཟིན་པར་བྱས་
ན་ཡང་ཐམས་ཅད་ཚེ་འདི་ལ་རྒྱུ་ནོར་ལོངས་སྤྱོད་ཐོབ་པ་དང༌། དབང་
མངའ་ཐང་ཆེན་པོ་ཐོབ་པ། ནད་སོས་ཤིང་ཚེ་རིང་བ་སོགས་ཀྱི་ཆེད་དུ་སོང་
བས་ཅི་བྱས་ཐམས་ཅད་སྡིག་པའི་ལས་སུ་འགྲོ་བ་ཡིན་ན་ཡང༌། ད་དུང་
དེའི་ཚུལ་མ་ཤེས་པར་རང་གིས་ཚེ་གང་བོར་དགེ་བའི་ལས་གཉེར་བཞིན་་་་་
ཡོད་སྙམ་ནས་མཐར་སྡིག་པའི་ཕུང་བོར་འགྱུར་བའི་ཉེན་ཁ་ཡོད་པ་ཡིན་་་་
གསུངས་ལ། ད་ལྟ་ཡང་རང་ཅག་མི་འགའ་ཞིག་ཕྱི་ཚུལ་ནས་བལྟས་ཚེ་ཆོས་
སྒྲུབ་མཁན་ཡ་རབས་ཅིག་འདུག་སྙམ་ཙ་ན། བྱ་ཕོའི་རིལ་མ་ལྟར་ཁྲེ་ལོག་རེ་
རེ་བྱས་པས། བཏེག་བཏེག་ནས་བརྡབས་པའམ། འཐེན་འཐེན་ནས་བཏང་
བ་བཞིན་དུ་རིང་རྒྱངས་རྒྱུངས་སོང་བ་སྟེ་ཆོས་སྒྲུབ་ཁུལ་བྱས་ཀྱང་ཆོས་དང་
སེམས་གཉིས་མ་འདྲེས་པར་བར་ཐག་ཇེ་རིང་ཇེ་རིང་དུ་སོང་བ་ཐམས་ཅད་
གང་གིས་རྐྱེན་ཡིན་ཞེ་ན། ཚེ་འདི་ལ་ཤི་སྤར་འཐམས་པ་སྟེ་ཚེ་འདི་ལ་ཤིན་
ཏུ་ཆགས་ཤིང་ཞེན་པའི་དབང་གིས་ལན་པ་ཡིན་པས། དེའི་གཉེན་པོར་
362



སྣང་སེལ་ཆེན་པོ་བསྒོམས་པ་སྟེ་འཆི་བ་མི་རྟག་པ་བསྒོམས་པས། ཚེ་འདིའི་
བྱ་བ་ལ་དོན་མེད་པ་སྟེ་ཚེ་འདིའི་བྱ་བ་དོན་དུ་གཉེར་བས། དོན་མཐར་
ཐུག་ཐར་བ་དང་ཐམས་ཅད་མཁྱེན་པའི་གོ་འཕང་སྒྲུབ་མི་ནུས་པར་ཐག་་་་་
བཅད་ནས། ཚེ་ཕྱི་མར་མངོན་མཐོ་ངེས་ལེགས་འཐོབ་པའི་བྱ་བ་ལ་འཇུག་
པར་བྱ་དགོས་གསུངས་སོ། །དེ་ཡང་དགེ་བཤེས་པོ་ཏོ་བའི་ཞལ་ནས། ད་ལྟ་
སྣང་བ་སེལ་ལོ་མི་སེལ་ལོ་ཟེར་ཏེ། དེས་ནན་ཏར་ན་ངེད་ལ་བྱ་རྒྱུ་རང་མེད་
ཅེས་པ་སྟེ། བདག་རང་ཆོས་སྒྲུབ་མ་སྒྲུབ་ཟེར་ཡང་མཐར་གཏུགས་ཚེ་བྱ་རྒྱུ་
གཞན་མེད་པར། ཁོང་རང་གི་སྣང་སེལ་གང་ཡིན་ཞེ་ན། འཆི་བ་མི་རྟག་པ་
སྒོམ་པ་འདི་ཡིན་ཏེ། ཉེ་དུ་འབྲེལ་བ་དང་རྫས་ཡོ་བྱད་ལ་སོགས་པ་ལ་
ཆགས་ཤིང་ཞེན་པའི་ཚེ་འདིའི་སྣང་བ་ཐམས་ཅད་ཡོངས་སུ་བསལ་ཞིང་་་་་་
སྤངས་ནས། རང་གཅིག་པུ་ལས་གྲོགས་གཞན་མེད་པར་ཚེ་ཕྱི་མར་ཕྱེད་
ཀྱིས་འགྲོ་བ་སྟེ་རྦད་ཀྱིས་འགྲོ་དགོས་པ་ཤེས་ཙ་ན། ཆོས་མ་གཏོགས་རྒྱུ་ནོར་
ལོངས་སྤྱོད་དང་། དབང་མངའ་ཐང་། མཚན་སྙན་གྲགས་ལ་སོགས་ཅི་འདྲ་
ཞིག་ཡོད་ཀྱང་རང་ལ་ཅུང་ཟད་ཙམ་ཡང་མི་ཕན་ནོ་སྙམ་ཚེ། ཚེ་འདིའི་བདེ་
བ་ཙམ་ལ་མ་ཆགས་པར་ཀོང་པོ་ཞེས་བྱ་བའི་ཡུལ་གྱི་རྣ་བས་མི་ཚོར་བ་འོན་
པ་དང་འདྲ་བ་ཞིག་ཀྱང་ད་གཟོད་འོང་བ་ཡིན་གསུངས་ལ། གལ་ཏེ་དལ་
འབྱོར་རྙེད་དཀའ་དང་འཆི་བ་མི་རྟག་པ་བསྒོམས་ནས་རང་རྒྱུད་ལ་མྱོང་བ་
རྣལ་མ་ཞིག་མ་སྐྱེས་ཀྱི་བར་དུ་སྐྱེས་བུ་ཆེ་འབྲིང་ཆུང་གསུམ་དང་ཐེག་པ་ཆེ་
ཆུང་གང་ཉམས་སུ་བླངས་ཀྱང་ཅི་བྱས་ཐམས་ཅད་ཚེ་འདིའི་སྣང་ཤེས་ཀྱི་་་་
363



དབང་དུ་སོང་ནས་ཆོས་ཐམས་ཅད་ཀྱི་ལམ་འགགས་ནས་འདུག་པ་ཡིན་་་་་
གསུངས་སོ། །དེ་ཡང་བཀའ་གདམས་པའི་དགེ་བཤེས་ཆེན་མོ་ཀ་མ་དེ་བ་
ཀུན་ཞེས་བྱ་བ་ཉིད་ཀྱིས་དུས་དང་རྣམ་པ་ཀུན་ཏུ་འཆི་ཚགས་གཅིག་པུ་་་་་
མཛད་པ་སྟེ་འཆི་གྲབས་ཁོ་ན་གྲ་སྒྲིག་མཛད་ནས་འདུག་པ་ལ། མཐར་མྱ་
ངན་ལས་འདའ་ཁར་འཆི་བ་གཤའ་མ་སྟེ་འཆི་བ་མི་རྟག་པའི་མྱོང་བ་རྣལ་
མ་རྒྱུད་ལ་སྐྱེས་པར་གྱུར་ཞེས་གསུངས་པ་ལྟར་ན། འཆི་བ་མི་རྟག་པ་འདི་
གཅིག་པུ་རང་རྒྱུད་ལ་མྱོང་བ་རྣལ་མ་ཐོན་ཚེ་ད་གཟོད་ཆོས་རྣམ་དག་ཅིག་
འོང་བ་ཡིན་པས། དགེ་བཤེས་དགོན་པའི་ཞལ་ནས། གྲོགས་ཇོ་བོ་རྣམས་
ཀྱིས་ཐོས་བསམ་སྒོམ་གསུམ་བྱ་ཁུལ་གྱི་འཚབ་བེ་འཚུབ་བེའི་ལས་མཐའ་་་་་
དག་སྐྱུར་ཞོག་ལ། འཆི་བ་མི་རྟག་པ་གཅིག་པུ་སོམས་ཤིག་དང༌། ཆོས་ཀྱི་
ཉམས་ལེན་མཐའ་དག་དེ་ཡིས་སྣ་དྲངས་འོང་བས་ན། འཆི་བ་མི་རྟག་པ་
འདི་ཉིད་རྒྱུད་ལ་སྐྱེ་ཅི་ཐུབ་བྱེད་དགོས་པས། ཐབས་སྣ་ཚོགས་ཀྱི་སྒོ་ནས་
འཆི་བ་མི་རྟག་པ་འདི་ཉིད་ཡིད་ལ་བསམ་པ་གལ་ཆེ་སྟེ། རྒྱལ་དབང་
བདུན་པ་སྐལ་བཟང་རྒྱ་མཚོའི་མི་རྟག་པའི་མགུར་ལས། སྤང་སེར་བོ་
གསེར་གྱི་རི་བོ་ལ། །རླངས་ན་བུན་དངུལ་མདོག་སྐེད་ལ་འཁྲིགས། །དུས་ད་
ལྟ་ཡོད་ལ་ད་ལྟ་མེད། །རྐྱེན་འདིས་ཀྱང་མི་རྟག་དྲན་ནས་བྱུང་། །དབྱར་སོ་
གའི་ལང་ཚོ་རྒྱས་པ་ན། །ལོ་ཡགས་ཀྱི་སྙེ་མ་གཡུ་ཡི་མདོག །སྟོན་ཐ་མར་
ཞིང་སྟོང་སྐྱ་བོར་སོང་། རྐྱེན་འདིས་ཀྱང་མི་རྟག་དྲན་ནས་སོང་། །ཞེས་
གསུངས་པ་ལྟར་ཐབས་སྣ་ཚོགས་ཀྱི་སྒོ་ནས་འཆི་བ་མི་རྟག་པ་བསམ་དགོས།
364



དེ་ཡང་འཆི་བ་མི་རྟག་པ་རྟོགས་པའི་བློ་རྣལ་མ་རྒྱུད་ལ་སྐྱེ་དགོས་ན། འཆི་
བ་མི་རྟག་པ་སྒོམ་པ་ཙམ་གྱིས་མི་ཆོག་པར་ཞར་ལ་ཚོགས་གསོག་ཤིང་སྒྲིབ་
པ་སྦྱོང་བ་དང་། རང་གི་ལྷག་པའི་ལྷ་དང་བླ་མ་ལ་གསོལ་བ་འདེབས་པ་
དང་བཅས་བསག་སྦྱོང་བྱ་བར་འབད་དགོས་ཏེ། དེ་ཡང་ཚོགས་གསོག་སྒྲིབ་
སྦྱོང་། ལྷ་དང་བླ་མ་ལ་གསོལ་བ་འདེབས་པ་གསུམ་ནི་ལྷན་ཅིག་བྱེད་རྐྱེན་
ཡིན་ལ། འཆི་བ་མི་རྟག་པ་ཡང་དང་ཡང་དུ་བསམ་ཞིང་སྒོམ་པ་ནི་སྐབས་
འདིའི་ཉམས་ལེན་དངོས་གཞི་ཡིན་པས། ཉམས་ལེན་དང་ལྷན་ཅིག་བྱེད
རྐྱེན་གཉིས་ཚང་ན་འབྲས་བུ་འབྱུང་བ་ཡིན་ཏེ། རྟེན་འབྲེལ་མི་བསླུ་བའི་
ཆོས་ཉིད་ཡིན་པའི་ཕྱིར་རོ། །དེ་ལྟར་ལོ་བརྒྱར་ཡང་མི་སྐྱེ་སྙམ་པ་ཞིག་ཀྱང་
ནན་ཏན་གྱིས་བསམ་ན་སྐྱེ་ངེས་ཏེ། ་འདུས་བྱས་ཀྱི་ཆོས་ཤིག་ཡིན་ཕྱིན་
འགྱུར་བ་མེད་པར་གནས་ཚད་གཅིག་གི་སྟེང་དུ་དུས་ནམ་ཡང་མི་འདུག་་་་
པས་ཅི་ཞིག་ལྟར་དུ་སྐྱེ་ངེས་པ་ཡིན་ནོ་གསུངས་སོ། །
དེ་ལྟར་མི་རྟག་པ་སྒོམ་པ་འདི་ཤིན་ཏུ་གལ་ཆེ་བས། དགེ་བཤེས་
པོ་ཏོ་བས་དུས་དང་རྣམ་པ་ཀུན་ཏུ་འཆི་བ་མི་རྟག་པ་མང་དུ་གསུངས་པས་
བརྗེད་དོགས་མེད་པ་ལ་མང་པོ་ཞིག་མ་བྲིས་ཀྱང་། སྐབས་གཞན་དུ་
གསུངས་པ་དང་། མི་རྟག་པ་སྟོན་པའི་མདོ་བསྟན་བཅོས་རྣམས་རྒྱབ་ཏུ་
བྱས་པ་སྟེ་ཁུངས་སུ་བྱས་ཤིང་། བླ་མའི་གདམས་ངག་གིས་ལྡེ་མིག་བྱས་ནས།
རི་ར་བ་ཁང་ཁྱིམ་དང་ས་ཆུ་མེ་རླུང་སོགས་ཕྱི་ཡི་མི་རྟག་པ་དང་། སྐྱེ་བོའི་
ཤེས་རྒྱུད་ཀྱིས་བསྡུས་པའི་ནང་གི་མི་རྟག་པ་སྟེ་འཆི་བ་མི་རྟག་པ་དེ་ཉིད་་་་་
365



ཚུལ་སྣ་ཚོགས་སམ་སྒོ་སྣ་ཚོགས་ནས་བསམ་ན་བློ་རྒྱ་ཇེ་ཆེར་འགྲོ་བར་་་་་་་་
གསུངས་ལ། དེ་ཡང་རང་གི་བློ་ལ་གང་སྐྱེ་བ་ཞིག་གི་ངོས་ནས་བློ་བསུས་ན་
ཞེས་པ་སྟེ། དེ་ཡང་གཞི་གང་གི་སྟེང་ནས་བློ་སྣ་འགྱུར་ཚབས་ཆེ་བ་དེ་
ཉིད་གཞི་གཙོ་བོ་བྱས་ནས་སྒོམ་ཚེ་མྱོང་བ་ཐོན་སླ་བས་དེ་མན་ངག་ཡིན་་་་་
གསུངས་སོ། །དེ་ལྟར་མི་རྟག་པ་ཚུལ་སྣ་ཚོགས་ཀྱི་སྒོ་ནས་བསམས་པས། མི་
རྟག་པ་རྒྱུད་ལ་སྐྱེ་དགོས་ལ། འོ་ན་རྒྱུད་ལ་སྐྱེས་པའི་ཚད་གང་ཡིན་ཞེ་ན།
རྩ་བ་ལས། དེ་ཡང་རྣལ་མར་སྐྱེས་པའི་ཚད་ནི། །ཞེས་པ་ལ་སོགས་པ་སྟེ།
སྟོན་པ་དབང་ཕྱུག་གཞོན་ནུ་ཞེས་བྱ་བ་བཀའ་གདམས་པའི་དགེ་བའི་་་་་་
བཤེས་གཉེན་ཞིག་གིས་དགེ་ཚུལ་ཞིག་གི་ཆེད་དུ་དགེ་བཤེས་པོ་ཏོ་བ་ལ་་་་་་
ཞུས་པའི་དུས་སུ། དགེ་བཤེས་པོ་ཏོ་བས་དཔེའི་སྒོ་ནས་འདི་ལྟར་གསུངས་
ཏེ། དཔེར་ན་ཁམས་པ་ལྟ་བུའི་ཐག་རིང་གི་བྱེས་སུ་སྟེ་ལམ་ཐག་རིང་པའི་
ཡུལ་དུ་ཡུན་རིང་བསྡད་ནས། ཡུལ་དུ་འགྲོ་མཁན་གྱི་གྲོགས་མེད་པ་ལ་ཅིག་
གིས་ན་རེ། ཁྱེད་ཀྱི་གྲོགས་པོ་བཟང་ལ་མང་བ་སང་ཉིན་ཕ་ཡུལ་དུ་འགྲོ་
ཟེར་བ་ཐོས་པ་ན། དེ་རྣམས་དང་འགྲོགས་ནས་འགྲོ་བའི་དུས་སམ་གོ་
སྐབས་བཟང་བོ་དང་ཐུག་པས་ཁ་སང་དེ་རིང་བྱ་བ་གཞན་སྒྲུབ་པའི་ཁོམ་་་་
ལོང་མེད་པར། ཕན་ཚུན་ལ་དོམ་མམ་བུ་ལོན་ཆད་པ་རྣམས་ཕར་སྟེར་ཚུར་
འཇལ་བྱེད་ཅིང་། ཞོན་རྟ་གསོས་ཤིང་ཕྱོགས་འགྲོའི་རྒྱགས་ཕྱེ་འཐག་
པ། རང་ཡུལ་དུ་བྲིན་པ་སྟེ་རིན་གོང་མཐོ་བའི་ཚོང་རྫས་དང་ལམ་བར་དུ་
འཚོང་རྒྱུའི་ཚོང་རྫས་འཚོལ་བ། ལམ་གྱི་གདོས་སེལ་སྐྱེལ་མ་འཚོལ་བ་སྟེ་
366



ལམ་བར་གྱི་ཇག་རྐུན་སོགས་ཀྱི་གནོད་པ་ཟློག་མཁན་གྱི་གྲོགས་འཚོལ་བས་
ཕར་འགྲོ་ཚུར་འོང་གིས་ཡུད་ཙམ་ལ་ཡང་ངལ་གསོ་ཁོམ་མེད་པ་ཞིག་འོང་་་་
བའི་སྐབས་དེར་མི་གཞན་ཞིག་གིས་འདི་གར་ཅུང་ཙམ་སྡོད་ལ་ཆང་རེ་་་་་་
འཐུང་བཞིན་གླུ་ཞིག་ལོངས་ཤིག་ཅེས་བརྗོད་པའི་ཚེ། ཁོ་བོ་ལ་དེ་ལྟར་སྡོད་
པའི་ཁོམ་ལོང་མེད་ལ། ཁྱེད་རྣམས་དེ་ལྟར་མཛོད་ཅིག་ཟེར་བ་ལ། དེ་
བཞིན་དུ་འཆི་བ་རྗེས་སུ་དྲན་པ་དེ་ཡང་། ནམ་འཆི་ངེས་པ་མེད་པར་དྲན་
ནས། ཚེ་འདིའི་རྒྱུ་ནོར་ལོངས་སྤྱོད་དང་། དབང་མངའ་ཐང་། མཚན་
སྙན་གྲགས་སོགས་ལ་ཆགས་ཞེན་མེད་པར། ཚེ་ཕྱི་མའི་དོན་ཁོ་ན་མ་
གཏོགས་ཚེ་འདི་ཉིད་ཀྱི་དོན་བསྒྲུབ་པར་བྱ་བ་ཡིད་ལ་དྲན་པ་ཙམ་ཡང་མི་
འོང་བར། ཚུར་འོང་བའི་བུ་ལོན་ལྟ་བུའི་ལས་ངན་པ་ཐམས་ཅད་གཉེན་པོ་
སྟོབས་བཞི་ཡིས་སྦྱོང་བར་བྱེད་ཅིང་། སྒོ་སྣ་ཚོགས་ནས་དགེ་བའི་ཚོགས་
མང་དུ་བསགས་ནས་བསོད་ནམས་ལེན་པ། གནས་སྐབས་ཀྱི་ཚོང་ཟོང་ལྟ་
བུའི་ཐེག་མཆོག་འཁོར་བཞི་ལྡན་གྱི་རྟེན་ཐོབ་པའི་རྒྱུ་སྒྲུབ་པ། བྱང་ཆུབ་
སེམས་ཀྱི་རྟ་གསོ་བ་སྟེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བར་བྱེད་པ།
སྦྱིན་པའི་རྒྱགས་ཕྱེ་འཐག་པ་སྟེ་ཕྱོགས་འགྲོའི་རྒྱགས་ཕྱེ་དང་འདྲ་བའི་སྦྱིན་
པའི་ཉམས་ལེན་ལ་བརྩོན་པ། ཡུལ་དུ་བྲིན་པའི་ཟོང་དང་འདྲ་བའི་དགེ་བ་
རླབས་ཆེ་དགུ་སྒྲུབ་པ། སྐྱེལ་མ་དང་འདྲ་བའི་དཀོན་མཆོག་གསུམ་ལ་
སྐྱབས་སུ་འགྲོ་བ་སོགས་དགེ་བའི་ལས་ཁོ་ན་ཡིས་ཁོམ་ལོང་ཅུང་ཙམ་ཡང་་་་
མེད་པ་དེ་འདྲ་བ་ཞིག་བྱུང་ཚེ། འཆི་བ་མི་རྟག་པ་རྒྱུད་ལ་སྐྱེས་པའི་རྟགས་
367



ཡིན་ཏེ། བོད་དུ་འཆི་བ་མི་རྟག་པ་རྟོགས་པའི་བློ་རྣལ་མ་རྒྱུད་ལ་སྐྱེས་པ་ནི་
ཡེར་པའི་ཞང་བཙུན། གཉན་སྟོན། འབན་གུང་རྒྱལ་གསུམ་མ་གཏོགས་མ་
བྱུང་ལ། གཞན་འོ་སྐོལ་ཐམས་ཅད་ཚེ་འདིའི་རྟོད་ཐག་མ་གྲོལ་བ་སྟེ་ཚེ་
འདིའི་ཆགས་ཞེན་ལས་མ་གྲོལ་བའི་དབང་གིས་གང་དུ་རྒྱུགས་ཀྱང་བརྡེག་
འཆོས་པ་ལས་མི་འོང་བ་སྟེ་ཐང་ལ་རྒྱག་པ་ལས་མི་འོང་གསུངས་སོ། །
དེ་ཡང་དགེ་བཤེས་པོ་ཏོ་བ་རྭ་སྒྲེང་ན་བཞུགས་པའི་དུས་སུ། བེའུ་
ཞིག་རྟོད་ཐག་རིང་པོ་ཞིག་གིས་བཏགས་ཡོད་པ་ལ། མ་མོས་ཧུར་བ་དང་
སྲེང་གིས་རྒྱུགས་ནས་སོང་། དེར་མ་དང་ཕྲད་པར་འདུག་སྙམ་ཙ་ན། ཐག་
པ་ཟད་ནས་ཕྱི་གན་ཏུ་ཅིག་བརྡབས་ཏེ་ཐག་པ་ཕུར་བ་ལ་ཀོར་ཀོར་བྱས་་་་
རྟོད་ཕུར་ལྐོག་མའི་འོག་ཏུ་བཅུག་ནས་ངུར་ངུར་དབུགས་ལྷེབ་འདུག་པ་་་་་
གཟིགས་པས། ད་ལྟ་ཆོས་བྱེད་པ་ཀུན་ཀྱང་འདི་དང་འདྲ་བ་སྙམ་པ་ཞིག་
བྱུང་གསུངས་པ་སྟེ། ཕྱི་ཚུལ་ནས་བལྟས་ཚེ་དམ་པའི་ཆོས་དོན་དུ་གཉེར་
མཁན་ཟེར་བ་རྣམས་ཀྱིས་ཐོས་བསམ་སྒོམ་གསུམ་ཤ་སྟག་བྱེད་བཞིན་ཡོད་
པ་རང་འདྲ་ན་ཡང་། དོན་དངོས་སུ་ཚེ་འདིའི་རྒྱུ་ནོར་ལོངས་སྤྱོད་དང་།
ཐོབ་གོ་ས། མཚན་སྙན་གྲགས་ཐོབ་པ་ཁོ་ནའི་ཆེད་དུ་སོང་ནས་ཐར་བའི་
ཆེད་དུ་ཆོས་རྣལ་མ་ཞིག་བསྒྲུབ་ཨེ་ཐུབ་སྙམ་པའི་ཀུན་སློང་རྣམ་པར་དག་
པ་ཞིག་མི་ལྡན་པར་བསྟན་པ་ཡིན་ཏེ། ངས་ཆོས་བྱེད་པ་ཡིན་ཟེར་ནས་སོང་
བ། དཔེར་ན། ང་ཚོའི་ཨ་མདོའི་ཕྱོགས་ཀྱི་གྲྭ་པ་མང་པོ་ཞིག་ལམ་ཐག་ཧ་
ཅང་རིང་བའི་ལྷ་ལྡན་དུ་ཐོས་བསམ་བྱ་བར་ཕེབས་ནས། སེ་འབྲས་དགེ་
368



གསུམ་སོགས་ཆོས་སྡེ་ཆེན་པོར་ཞུགས་ཏེ་ཡུན་རིང་འགོར་བ་ལ། ད་དེ་དག་
དགེ་བཤེས་ཡག་པོ་ཞིག་འཁྱོངས་ཡོད་སྙམ་ཙ་ན། དེ་དག་ལས་ཕལ་ཆེར་
ཞིག་རང་གི་ཉེ་དུ་དང་ལོངས་སྤྱོད་སོགས་ལ་ཆགས་ནས་འདིར་གསུང་་་་་
བཞིན་ཚེ་འདིའི་ལུས་ལོངས་སྤྱོད་ཉེ་དུའི་རྟོད་ཐག་གིས་ཕྱི་གན་དུ་བརྡབས་
ནས། ཚེ་འདིའི་ཆགས་ཞེན་སྔར་ལས་ཇེ་ཆེར་སོང་སྟེ། ཆོས་གཏན་ནས་མི་
དྲན་པར་བློ་དྲེད་ནས་བསམ་པ་སྐྱེ་བོ་ཐ་ལམ་བ་ལས་ཀྱང་ཇེ་སྡུག་ཏུ་སོང་བ་
དེ་ནི། ཚེ་འདིའི་རྟོད་ཕུར་ཆཊ་ཞེན་གྱི་བློའི་འཆིང་བ་མ་བཅད་པའི་དབང་
གིས་གར་ཡང་འགྲོ་མ་ཤེས་པ་ཡིན་གསུངས། དེ་ཡང་བེའུ་རྟོད་ཕུར་གློད་
པས་མའི་དྲུང་དུ་འགྲོ་བ་བཞིན་དུ། འཆི་བ་མི་རྟག་པ་བསམ་ཞིང་འཆི་བ་
མི་རྟག་པ་རྟོགས་པའི་བློ་རྣལ་མ་ཞིག་སྐྱེས་པ་ན་ཚེ་འདིའི་ལུས་ལོངས་སྤྱོད་
ཉེ་དུ་སོག་ས་ལ་མི་ཆགས་ཤིང༌། དེ་དག་ལ་དགོས་པ་མེད་པར་རྟོགས་པ་ན།
ཆོས་མུ་སྲོང་དུ་ཚུད་པ་སྟེ། ཆོས་ཀྱི་དྲང་ལམ་དུ་ཞུགས་ནས་ཚེ་འདིའི་ཀྱག་
ཀྱོག་ཏུ་མི་འཆོར་བར་འོང་བ་ཡིན་པས། དབྱར་དགུན་སྟོན་དཔྱིད་མེད་
པ་སྟེ་དུས་དང་རྣམ་པ་ཀུན་ཏུ་ལུས་ངག་ཡིད་གསུམ་ཆོས་ཀྱི་དྲང་ལམ་་་་་
བཅུག་ནས་བརྩོན་འགྲུས་ཀྱིས་འབད་པར་བྱ་བ་ཡིན་དགོས་གསུངས་སོ། །
དེ་ལྟར་འཆི་ཙ་ན་ཆོས་མིན་པ་ཅིས་ཀྱང་མི་སྟོངས་པར་སྟོན་པ་ལ། རྩ་
བ་ལས། ཁྱོད་ནི་བདོག་པ་ཀུན་བོར་དབང་མེད། །ག་ཤེད་གཤེགས་འཚལ་
རྒྱལ་ལ་གསུངས་པ། །ངེད་ལའང་དེ་ཡིན་ཕྱིར་མི་འོང་ལ། །ཕྱི་ཚིས་མེད་
ཟེར་དེ་ཙམ་ཡང་མེད། །སྔ་མའི་བདོག་པ་གསར་བའི་དབང་གྱུར། སྔ་མའི་
369
ཚ-
-
-
-
-，，，，
，
，
，
，
，，



ཆོས་སམ་བདེ་བའམ་གྲགས་འགྱུར། །གང་ཡང་མིན་ན་ཕྱི་ཚོས་ཅི་བྱེད། །ད་
ལྟ་རྣལ་གནས་རིང་ལ་འབད་བྱ། །ཇི་ཞིག་ན་ནི་རང་དབང་མེད་འགྱུར། །
འཆི་བདག་རྐྱེན་གྱི་ནང་ན་གནས་པ། །རླུང་དམར་ནང་འདུག་མར་མེ་འདྲ་
བའང་། །ཡང་དང་ཡང་བསམ་མྱུར་དུ་འབད་བྱ། །ཞེས་གསུངས་ཤིང་། དེ་
ཡང་སློབ་དཔོན་ཀླུ་སྒྲུབ་ཀྱིས་རྒྱལ་པོ་བདེ་སྤྱོད་བཟང་པོ་ལ། ཁྱོད་ནི་བདོག་
པ་ཀུན་བོར་ནས། དབང་མེད་དུ་ག་ཤེད་ཅིག་ཏུ་གཤེགས་པར་འཚལ་ན།
གསུངས་པ་སྟེ། རྒྱལ་པོ་ཁྱོད་ལ་དབང་བའི་རྒྱུ་ནོར་ལོངས་སྤྱོད་དང་།
དབང་མངའ་ཐང་། སྲས་དང་བཙུན་མོ། འཁོར་བློན་འབངས་དམག་
དཔུང་དང་བཅས་པ་ཐམས་ཅད་མི་འདོད་བཞིན་དུ་སྐྱུར་ནས། རང་དབང་
མེད་པར་ཚེ་འདིར་གཏན་ནས་འགྲོ་མ་མྱོང་བའི་ས་ཆ་མེད་ག་ཤེད་ཅིག་ཏུ་
གྲོགས་མེད་པར་རང་གཅིག་པུར་འགྲོ་བའི་ཚེ་ན། ཁྱོད་རང་དམ་པའི་ཆོས་
ཀྱི་སླད་དུ་སྤྱད་པ་ཀུན་ཁྱོད་ཀྱི་མདུན་དུ་འོང་བ་མ་གཏོགས། རྒྱལ་སྲིད་ཀྱི་
མངའ་ཐང་ལ་སོགས་ཁྱོད་ལ་ཅུང་ཙམ་ཡང་མི་དབང་ཞིང་ཕན་ཐོགས་མི་་་
འབྱུང་བས་ན། དུས་དེ་ལ་མ་སླེབས་སྔོན་དུ་དམ་པའི་ཆོས་ལ་ཐོས་བསམ་
གང་ལེགས་ཤིག་མཛོད་ཅིག་ཅེས་གསུངས་པ་སྟེ། ངེད་ལ་ཡང་འོང་བས་
ཆོས་ཅན་ཁ་སྤོས་ནས་བསྒོམ་པར་བྱ་སྟེ། འདི་ལྟར་སྐྱེས་པ་ལས་མ་ཤི་བ་
མཐོང་ཐོས་གང་ཡང་མེད་པས་ངེས་པར་འཆི་བར་བསམ་དགོས་ཏེ། ས་
འམ་ཅི་སྟེ་མཐོ་རིས་ན། །སྐྱེས་ནས་ལ་ལ་མ་ཤི་བ། །འགའ་ཞིག་ཁྱོད་ཀྱིས་
མཐོང་བ་འམ། །ཐོས་སམ་འོན་ཏེ་ཐེ་ཚོམ་ཟ། །ཞེས་ས་སྟེང་ངམ་མཐོ་རིས་
370



ཀྱི་གནས་གང་ཞིག་ནས་སྐྱེས་ཏེ་མ་ཤི་བར་བསྡད་པ་ཞིག་ཁྱོད་ཀྱིས་མཐོང་
བ་དང་ཐོས་པ། ཡང་ན་ཐེ་ཚོམ་ཟ་བ་ཙམ་ཡང་མེད་པས་ན་སྐྱེས་པ་ཐམས་
ཅད་མཐར་ངེས་པར་དུ་འཆི་བའི་ཕྱིར་ན། ཡུན་རིང་ལྷན་ཅིག་འཁོད་
འཁོད་ནས། །འཆི་བས་སོ་སོར་འབྲལ་འགྱུར་ཏེ། མྱ་ངན་ཆེན་པོ་ལྡང་
འགྱུར་བ། །དེ་ནི་འཇིག་རྟེན་འདི་ན་ངེས། །ཞེས་གསུངས་པ་བཞིན་དུ་ཡིན་
གསུངས་སོ། །འོ་སྐོལ་འཆི་བ་ལ་ལམ་བྱོལ་ས་སྟེ་ལམ་གཞན་དུ་གཡོལ་ས་
མེད་དེ། ལམ་རྣམས་ཐམས་ཅད་འཆི་བདག་ཉིད་ཀྱིས་བཀག ་ །དོགས་པ་
མེད་པར་རབ་ཏུ་དགའ་ཞིང་སྤྱོད། །སྐྱེ་དང་རྒ་དང་འཆི་བའི་གནོད་བྱེད་
དགྲ །མཐུ་ཆེན་དགག་ཏུ་མི་ཐུབ་ཡོད་བཞིན་དུ། །འཇིག་རྟེན་ཕ་རོལ་ཉམ་
ངར་ངེས་འགྲོ་ན། །བསམ་ཤེས་སུ་ཞིག་དེ་ལ་དགའ་བར་སེམས། །ཞེས་སྐྱེ་བ་
དང་། རྒ་བ། འཆི་བའི་གནོད་བྱེད་ཀྱི་དགྲ་མཐུ་ཆེན་པོ་དང་ལྡན་པ་དེ་ཉིད།
སུ་གང་གིས་ཀྱང་འགོག་མི་ཐུབ་པས་ན་ཚེ་ཕྱི་མར་ངེས་པར་དུ་འགྲོ་དགོས་
ལ། ཚེ་ཕྱི་མར་འགྲོ་དགོས་པ་དེ་ཤེས་སམ་རྟོགས་མཁན་སུ་ཞིག་གིས་ཚེ་
འདིའི་ཕུན་ཚོགས་ལ་དགའ་བར་སེམས་ཏེ་གཏན་ནས་མི་སེམས་སོ་ཞེས་་་་་
གསུངས་པའོ། །མཐུ་ཆེན་དགག་ཏུ་མི་ནུས་པ་ཡང་། རྒྱལ་པོ་གསལ་རྒྱལ་ལ་
གདམས་པའི་མདོ་ལས། དཔེར་ན། ཕྱོགས་བཞི་ནས་རི་ཆེན་པོ་སྲ་ཞིང་
མཁྲེགས་པ་བཞི་ས་ལ་འགྲེ་ཞིང་གནམ་ལ་ཟློག་ཀྱིན་བྱུང་ན། དེ་ལ་སྟོབས་
ཀྱིས་ཟློག་པའམ། ནོར་གྱིས་བླུ་བའམ། སྨན་དང་སྔགས་ཀྱིས་ཟློག་པའམ།
སྨྲ་མཁས་ཅན་གྱིས་ཤད་སྦྱང་གིས་མི་ཟློག་པར་འབྱུང་བོ་སྟེ་སེམས་ཅན་སྲོག་
371



ལྡན་ཐམས་ཅད་ཕྱེ་མར་འཐག་ཅིང་འོང་བ་ལྟར། རྒ་བ་དང་ན་བ་དང་
འཆི་བ་དང་རྒུད་པ་བཞི་བོ་འདི་ཡང་། དར་ལ་བབ་པ་དང་ནད་མེད་པ་
དང་ཚེ་དང་ཕུན་སུམ་ཚོགས་པ་ཐམས་ཅད་འཇོམས་ཤིང་འོང་སྟེ། དེ་ལ་
སྟོབས་ལ་སོགས་པས་ཟློག་མི་ནུས་པར་འཆི་བར་འགྱུར་བས་ན། །བཅོམ་
ལྡན་འདས་ཀྱི་ཞལ་ནས། རྒྱལ་པོ་ཆེན་པོ་འཇིག་རྟེན་འདི་ནི་འདོར། ཕ་
རོལ་ཏུ་ནི་འགྲོ། སྐྱེས་ཆེན་པོ་ནི་འདེགས་པ་སྟེ་ཁྱིམ་གཞི་ཆེན་པོ་གནས་
གཞན་དུ་སྤོ་བ། མུན་ཁྲོད་སྟུག་པོར་ནི་འཇུག དགོན་པ་སྟེ་མི་མེད་པ་ས་
སྟོང་ཆེན་པོར་ནི་འཁྱམ། ཟས་ཀྱི་ཐ་མ་ནི་ཟ། མལ་གྱི་ཐ་མ་ནི་ཉལ། གཉེན་
གྱི་ཐ་མས་བསྐོར་ནས་སྦྱིན་པ་བྱིན་ནོ་ཞེས་གསོལ་བ་ནི་འདེབས། དེའི་ཚེ་
དེའི་དུས་ན། ཆོས་འབའ་ཞིག་སྐྱབས་དང་མགོན་དང་དཔུང་གཉེན་དུ་
འགྱུར་རོ། །ཞེས་གསུངས་པ་དེ་དག་རང་ལ་སྦྱར་ནས་བསྒོམ་པར་བྱ་སྟེ། དེ་
ཡང་བཤེས་སྤྲིང་ལས། དུས་ཀྱིས་ཉེན་ནས་རྒྱལ་པོ་འགྲོ་འགྱུར་ན། །ལོངས་
སྤྱོད་མཛའ་དང་གཉེན་བཤེས་རྗེས་མི་འབྲང་། །སྐྱེས་བུ་དག་ནི་གང་ནས་
གར་འགྲོ་ཡང་། །ལས་ནི་གྲིབ་མ་བཞིན་དུ་རྗེས་སུ་འབྲང་། །ཞེས་གསུངས་
པ་དེ་མིང་སྤོས་ནས་བསྒོམ་དགོས་ཞེས་པ། རྒྱལ་པོ་སྟེ་རྒྱལ་པོ་བདེ་སྤྱོད་
བཟང་པོ་ཞེས་པའི་མིང་དེའི་ཚབ་ཏུ་རང་གི་མིང་གང་ཡིན་དེ་སྤྲད་ནས་་་་་
བསྒོམ་དགོས་པ་ཡིན་ཞེས་པའོ། །དེ་ཡང་རང་ཉིད་འཆི་བའི་དུས་ཀྱི་ཉིན་
ནས་ཚེ་རབས་ཕྱི་མར་འགྲོ་ཚེ། སྐྱེས་བུ་དག་ནི་ཡུལ་གང་ནས་གནས་གར་
འགྲོ་ཡང་དཀར་ནག་གི་ལས་ནི་ལུས་དང་གྲིབ་མ་བཞིན་རྗེས་སུ་འབྲང་བ་
372



མ་གཏོགས་རང་ལ་ལོངས་སྤྱོད་དང་མཛའ་བཤེས་གཉེན་འབྲེལ་ཇི་འདྲ་་་་་
ཞིག་ཡོད་ཀྱང་རང་གི་རྗེས་སུ་འབྲངས་ནས་འགྲོ་མི་སྲིད་པར་གསུངས་པ་དེ་
མིང་སྤོས་ནས་བསྒོམ་དགོས་ལ། དེ་ཡང་འཆི་བ་མི་རྟག་པ་རྒྱུད་ལ་སྐྱེས་ན་
ཚིག་འདི་ཙམ་ལ་བརྟེན་ནས་བསྒོམས་ཀྱང་ཆོག་གསུངས་སོ། ། །རང་ཅག་
འཆི་ཚགས་ཏེ་འཆི་གྲབས་གཏན་ནས་མི་བྱེད་པར། ཚེ་འདིའི་ཚིས་དེ་ཚེ་
འདིའི་འཚོ་ཐབས་ཁོ་ན་བྱེད་པ་དེ། འཆི་བ་བློ་ལ་མ་སྐྱེས་པའི་རྟགས་ཡིན་
ལ། གལ་ཏེ་འཆི་བ་མི་རྟག་པ་བློ་ལ་སྐྱེས་པའི་ཚེ། ཤིང་ལས་ལོ་འབྲུལ་འདྲ་
ཞིང་ཆུ་བོའི་རྒྱུན་དང་མཚུངས། །ཞེས་གསུངས་པ་ལྟར་ཐམས་ཅད་བོར་
ཞིང་སྐྱུར་ནས་ཕྱིར་མི་ལྡོག་པར་ངེས་པར་འཆི་ཙ་ན་ཚིས་ཏེ་ཕྱི་མའི་འཚོ་་་་
ཐབས་ཀྱིས་ཅི་བྱེད་འཇིག་རྟེན་པའི་གཏམ་ངག་ལས་ཕྱིས་མི་འོང་ལ་ཕྱི་ཚིས་
མེད་ཟེར་བ་དེ་ཙམ་གྱི་ཚོད་ཀྱང་ངེད་ལ་མེད་པས། ཤི་བའི་རྟིང་སྟེ་ཤི་བའི་
རྗེས་སུ་ཡང་འདིར་ལོག་ནས་འོང་བ་བཞིན་དུ། ། ཁ་ཆེམས་ཚུན་ཆད་
འབོགས་ཏེ། འཕན་པའི་ཡུང་པ་ཞེས་བྱ་བའི་ཡུལ་གྱི་གཙོ་བོ་རྒད་པོ་ཞིག་
འཆི་བར་ཉེ་བ་ལ་ཉེ་དུ་རྣམས་ཀྱིས་ངེད་ཅག་ཇི་ལྟར་བྱེད་ཅེས་དྲིས་པས།
ཁོ་རང་གསོན་པའི་དུས་སུ་བཤད་པ་ཁྱོད་རྣམས་ཀྱིས་མི་ཉན་པར། ད་ལྟ་
འཆི་བར་ཕྱོགས་པ་ཞིག་ལ་འདྲིའམ་ཟེར་བ་ལྟར། ངེད་ལ་ཁོའི་བློ་ཚོད་དེ་
ཙམ་ཡང་མེད་གསུངས་སོ། །དེ་ཡང་། མི་དབང་སྔ་མའི་བདོག་པ་ཀུན། །
གསར་བ་ཡི་ནི་དབང་གྱུར་ན། །ཞེས་གསུངས་པ་ལྟར་ཕྱི་ཚིས་བྱས་ཀྱང་རང་
ཅག་ལ་ཅི་ཡང་མི་ཕན་ཏེ། རྒྱལ་པོ་ཆོས་རྒྱལ་མྱ་ངན་མེད་ཅེས་བྱ་བ་སྟོབས་
373



ཀྱིས་འཁོར་ལོས་སྒྱུར་བའི་རྒྱལ་པོ་འཛམ་བུ་གླིང་ལ་དབང་བ་ལྟ་བུ་ཞིག་་་་་
ཡིན་ལ། ནོར་གྱི་ལྷ་ཛམ་བྷ་ལ་གྲུབ་པས། ནུབ་གཅིག་སྟེ་མཚན་མོ་གཅིག་གི་
ཡུན་དུ་མཆོད་རྟེན་བརྒྱད་ཁྲི་བཞི་སྟོང་བཞེངས་ཀྱང་ཟེར་ལ། བྱེ་བ་ཡང་
ཟེར། དེ་ཙམ་བཞེངས་པར་ནུས་པའི་སྟོབས་མངའ་ཐང་གཞལ་དུ་མེད་པ་
དང་ལྡན་པའི་རྒྱལ་པོ་ཆེན་པོ་དེ་ཡང་ནད་ཀྱིས་བཏབ་ནས་དགེ་འདུན་ལ་་་་་་
རྣམས་བསྙུན་འདྲི་ལ་བྱོན་པའི་དུས་སུ། དགེ་འདུན་ལ་བསྙེན་བཀུར་བྱེད་
པའི་ཡོ་བྱད་ཁྱེར་ཤོག་ཅེས་བཀའ་ཕབ་ཀྱང་། བློན་པོ་རྣམས་མིག་ས་བལྟས་
ནས་རྒྱལ་བུ་ཕྱི་མ་རྣམས་ལ་དགོས་ཟེར་ནས། བསྙེན་བཀུར་བྱེད་མ་ཐུབ་པ་
ལ། བློན་པོ་ཆུ་གང་ཆེ་བ་སྟེ་སྙིང་སྟོབས་ཆེན་པོ་དང་ལྡན་པ་ཞིག་གིས་ཨ་རུ་
ར་རློན་པ་རྡོག་པོ་གཅིག་བྱིན་ནས། དགེ་སློང་སུམ་བརྒྱ་ཙམ་གྱིས་རྒྱལ་པོ་
ཚོགས་བསགས་པའི་ཕྱིར་པུ་ས་ལའི་འདབ་མ་ཙམ་རེ་རེ་བགོས་ནས་གསོལ་
བ་ཡིན་ཟེར་བ་ལྟར། རང་ལ་དབང་མེད་པར་རྒྱལ་པོ་ཕྱི་མའི་དབང་དུ་
འགྱུར་བའི་འབྱོར་བ་དེ་སྦྱིན་གཏོང་ལ་སོགས་མ་བྱས་པ་དང་། རང་གི་ཚེ་
ཕྱི་མའི་ཆོས་སུ་ཡང་མ་གྱུར་ལ། ཚེ་འདིའི་ལུས་སེམས་བདེ་བའི་རྒྱུར་ཡང་མ་
གྱུར་བར་མ་ཟད། ཡོ་བྱད་ཐམས་ཅད་ཕྱི་མ་ལ་བཞག་པ་ངོ་མཚར་ཆེ་བ་
དང་། གྲགས་པ་དང་སྙན་པའི་རྒྱུར་ཡང་མ་སོང་བས། ཕྱི་ཚིས་བྱས་པ་ལ་
དགོས་པ་མེད་གསུངས་སོ། །དེ་བཞིན་དུ་ད་ལྟ་ཡང་འཆི་ཁར་ཀ་ཅ་སྟེ་རྒྱུ་
ནོར་ལོངས་སྤྱོད་སྦྱིན་པ་གཏོང་འདོད་པ་ལ་གཏོང་དབང་མེད་པ་མང་ལ།
དེ་མེད་ཀྱང་ཡོ་བྱད་བསགས་པས་ཉེ་དུ་ལ་ཕན་སྙམ་ན། དེ་དང་འཁོར་བ་
374



ཐོག་མ་མེད་པ་ནས་ཉེ་དུ་བསྐྱངས་ཤིང་དགྲ་བཏུལ་བ་སོགས་ཀྱི་ལས་སྣ་་་་་
ཚོགས་བྱས་ཀྱང་། རང་གི་ཚེ་འདི་དང་ཕྱི་མར་བདེ་བའི་རྒྱུར་ཡང་མ་གྱུར་
ལ། ཆོས་སུ་ཡང་མ་གྱུར། གྲོགས་པར་ཡང་མ་གྱུར་ན། ཕྱི་ཚིས་བྱས་
པ་ལ་དགོས་པ་མེད་པས་ད་ལྟ་མ་ན་ཞིང་མ་ཤི་བར་རྣལ་མར་གནས་པ་རང་
དབང་ཡོད་པའི་རིང་ལ། སྦྱིན་པ་ལ་སོགས་པའི་བསོད་ནམས་ཀྱི་ལས་ལ་
འབད་པ་བྱེད་དགོས་ལ། དེ་ལྟར་མ་བྱས་ཚེ་ཅི་ཞིག་ལྟར་ན་རང་དབང་མེད་
པར་འགྲོ་དོགས་ཡོད་དེ། འདི་ལྟར་རང་གི་རྒྱུད་ལ་ལས་མྱོང་ངེས་བྱེད་ངེས་
ཡོད་ན་དབང་མི་འོང་སྟེ། འཕགས་པ་མོའུ་འགལ་གྱི་བུ། ཕྱི་རོལ་པ་ཀུན་ཏུ་
རྒྱུ་རྣམས་ཀྱིས་ལུས་འདམ་བུ་བཅོམ་པ་ལྟར་བྱས་པ་སྟེ་ལུས་འདམ་བུའི་རྩྭ་་་
བཞིན་དུ་དུམ་བུར་གཏུབ་པ་ལྟར་བྱས་པའི་དུས་ན། མོའུ་འགལ་གྱི་དངོས་
སློབ་ཅིག་གིས་ཁྱེད་རང་རྫུ་འཕྲུལ་ཅན་གྱི་མཆོག་ཡིན་པས་རྫུ་འཕྲུལ་་་་་་་
བསྟན་ནམ་ཞེས་དྲིས་པ་ལ། ཁོང་གིས་རྫུ་བ་བྱེད་པ་ཡང་མ་དྲན་ན་འཕྲུལ་
བསྟན་པ་ལྟ་ཅི་སྨོས་ཟེར་བ་ལྟ་བུ་དང་། འཕགས་པ་འཆར་ཀ་གཡོན་ཅན་
རྣམས་ཀྱིས་བཀྲོངས་ནས་ཐལ་དོང་དུ་སྦས་པའི་གཏམ་རྒྱུད་ལྟ་བུ་དང་།
བཙུན་མོ་སྔོ་བསངས་ཅན་ལ་བཅོམ་ལྡན་འདས་ཀྱིས་མེས་འཆི་བར་ལུང་་་་་་
བསྟན་པས། བྲེད་ཅིང་འཇིགས་ནས་ཁྱིམ་དུ་མེ་མ་བུས་ཀྱང་། སྐར་ཁུང་ན་
ཚུར་ཉི་ཟེར་བྱུང་བ་མེ་ཤེལ་ལ་ཕོག་ནས་གཡོག་ལྔ་བརྒྱ་དང་བཅས་པ་མེས་
ཚིག་པ་དང་། རྒྱལ་པོ་ཨུ་ཏྲ་ཡ་ནས་རྒྱལ་སྲིད་རང་གི་བུ་གཙུག་ཕུད་ཅན་ལ་
གཏད་ནས། ཁོ་རང་ཡུལ་དབུས་སུ་རབ་ཏུ་བྱུང་ལ། རྒྱལ་བུའི་ཡིད་ཆོས་
375



མིན་སྡིག་པའི་ལས་སོགས་ཆོས་དང་མི་མཐུན་པའི་ལས་སྣ་ཚོགས་ཀྱི་སྒོ་ནས་
རྒྱལ་སྲིད་སྐྱོང་བ་ཐོས་ནས། དེ་འགོག་པའི་སླད་དུ་སྟོན་པ་བཅོམ་ལྡན་
འདས་ཀྱི་མདུན་དུ་སོང་ནས་ཞུས་པས། སྟོན་པས་ཚེའི་བར་ཆད་དུ་འགྲོ་བ་
མཁྱེན་ཀྱང༌། མྱོང་བར་ངེས་པའི་ལས་འགོག་པར་མི་ནུས་པ་ལ། རྒྱལ་པོ་
ཆེན་པོ་ལས་བདག་གིར་བྱ་བ་ལ་སོམས་ཤིག་གསུངས་ནས་ལས་དེ་བྱེད་པར་
གནང་ལ། དེ་ནས་ཕར་ཕྱིན་པས་ལམ་དུ་གཤེད་མ་དང་ཇི་ལྟར་ཕྲད་པ་
དང༌། རྒྱལ་བུ་ལ་ཞལ་ཆེམས་བསྐུར་བས་རྒྱལ་བུ་མྱ་ངན་སྐྱེས་པ་ལ། དེར་
བློན་པོ་སྡིག་ཅན་གཉིས་ཀྱིས་རྒྱལ་བུའི་འགྱོད་པ་མེད་པར་བྱ་བའི་ཆེད་དུ་་་་
དགྲ་བཅོམ་པ་རྒྱལ་དང་ཀར་རྒྱལ་གཉིས་ཀྱི་མཆོད་རྟེན་དབྱིབས་ལྟུང་་་་་་་
བཟེད་ལྟ་བུའི་ནང་དུ་བྱི་ལ་ལ་ཤ་བྱིན་ཏེ། བརྡ་བསླབས་ནས་རྒྱལ་བུ་ལ་
ལོག་ལྟ་བསྐྱེད་དེ་དམག་གི་དཔུང་དང་བཅས་ཏེ་ནང་དུ་འོངས་པའི་དུས་ན།
འཕགས་པ་ཀ་ཏྱཱ་ཡ་ན་བྱོལ་བ་སྟེ་ལྐོག་ཏུ་བསྐུངས་ནས་བསྡད་པས། རྒྱལ་
བུས་བློན་པོ་ལ་འཕགས་པ་ངེད་ལ་ཅིའི་ཕྱིར་དུ་འབྱོལ་བ་ཡིན་ཞེས་དྲིས་་་་་
པས། བློན་པོ་སྡིག་ཅན་གྱི་ཡབ་རྒྱལ་པོ་གསོད་པའི་སྡིག་ཅན་དེའི་དྲུང་དུ་མི་
འགྲོ་ཟེར་བ་ཡིན་ཞེས་ཕྲ་མ་བྱས་པས། རྒྱལ་བུ་ཁྲོས་ཏེ་དམག་རྣམས་ཀྱིས་ས་
གཏོར་ཅིག་ཟེར་ནས་ས་གཏོར་ཏེ་འཕགས་པ་ཀ་ཏྱཱ་ཡ་ན་སའི་འོག་ཏུ་་་་་་་་
བཅུག་པ་ལ། འཕགས་པ་ཉིད་ཀྱིས་ལོ་མའི་སྤྱིལ་བུར་གཟིམས་ནས་བཞུགས་
པས། ཕྱི་ནས་ཚུར་ཡབ་ཀྱི་བློན་པོ་ཧེ་རུ་ཀ་དང་གཉིས་འོངས་པས་མཐོང་སྟེ།
ཁོང་གཉིས་ཀྱིས་བསལ་ནས་འཕགས་པ་ལ་ཁྱེད་རང་ས་འོག་ཏུ་བཅུག་པའི་
376



རྒྱུ་མཚན་ཅི་ཡིན་ཞེས་པས། ལས་ཡིན་གསུངས་ནས་ད་ལྟ་ཞག་བདུན་ནས་
སའི་ཆར་བབས་ནས་རྒྱལ་པོ་འཁོར་དང་བཅས་པ་འཆི་བར་འགྱུར་ཏེ། དེ་
ཡང་ཉི་མ་དང་པོ་ལ་ཆར་འབབ། གཉིས་པ་ལ་རླུང་ལྡང་། གསུམ་པ་ལ་ཟས།
བཞི་པ་ལ་གོས། ལྔ་པ་ལ་ནོར། དྲུག་པ་ལ་རིན་པོ་ཆེའི་ཆར་བབས་ནས།
བདུན་པ་ལ་སའི་ཆར་འབབ་པར་འགྱུར་ཏེ། འབྲོས་པར་འདོད་ན་ཡང་
གནོད་སྦྱིན་ལག་ན་རྡོ་རྗེས་འབྲོས་སུ་མི་འཇུག་ཅེས་ལུང་བསྟན་པ་ལ། བློན་
པོ་གཉིས་ཀྱིས་འོ་ན་ངེད་གཉིས་མི་འཆིའམ་ཞུས་པས། ཁྱེད་གཉིས་ལ་དེའི་
ལས་མེད་པས་མི་འཆི་བར་གྱུར་ཅིག བློན་པོ་གཉིས་ཀྱི་ཁྱིམ་དང་མཚོ་ཐག་
ཉེ་བར་ཡོད་པས། འོག་ན་ཕར་བྲུས་ལ། དེའི་ཉིན་མོ་གྲུ་བསྡོགས་གྱིས་ལ།
རིན་པོ་ཆེའི་གྲུ་ཁོངས་སུ་བྲོས་གསུངས་ནས། བློན་པོ་གཅིག་གི་བུ་འཕགས་
པ་ལ་ཉེ་གནས་སུ་ཕུལ། ་ གཅིག་གི་བུ་མོ་དགེ་སློང་མ་རི་མ་ལ་ཉེ་གནས་སུ་
ཕུལ་ནས། རྒྱལ་པོ་ལ་འཕགས་པས་འདི་སྐད་གསུངས་ཞེས་ཞུས་པས། རྒྱལ་
པོ་བྱེད་ཅིང་འཇིགས་ནས་བློན་པོ་སྡིག་ཅན་གཉིས་ལ་དྲིས་པས། ཁོ་དེ་སྐད་
ཟེར་བ་དེ་རིགས་ངེད་ཀྱི་སས་གཡོགས་པ་བྱས་པས། སྤྱིར་སྡིག་ཅན་ལ་དགེ་
བའི་བཤེས་གཉེན་གྱིས་དཀའ་བ་ལ། སྡིག་པའི་གྲོགས་པོའི་ཚིག་བཙན་པར་
འགྱུར་བས། དེ་བདེན་པར་བཟུང་ནས། བློན་པོ་མཆོག་གཉིས་དང་
འཕགས་པའི་བཀའ་མི་བདེན་པར་བཟུང་ནས་ཡོད་པ་དང་། ཉི་མ་དང་
པོར་ཆར་བབས། གཉིས་པ་ལ་རླུང་ལངས་ནས་ཐེ་ཚོམ་ཟོས་ཏེ། བློན་པོ་
སྡིག་ཅན་གཉིས་ལ་དྲིས་པས། ཁོ་གཉིས་ན་རེ། སྔོན་རྒྱལ་པོ་སྤྱི་བོ་སྐྱེས་ལ་
377



ཡང་འདི་ལྟར་བྱུང་བས། འཁོར་ལོས་སྒྱུར་བའི་རྒྱལ་པོར་གྱུར་པ་ཡིན་པས།
ལྷ་ཡང་དེ་ལྟར་འགྱུར་བ་ཡིན་ནོ་ཟེར་བས། “ དེ་ལ་བདེན་པར་བཟུང་ནས་
ཡོད་པ་ལ། ཞག་བདུན་པ་ལ་སའི་ཆར་བབས་ནས་ཐམས་ཅད་འོག་ཏུ་ནུབ་
ནས་ཤི་བ་ལྟར། ལས་མྱོང་ངེས་བྱེད་ངེས་ཀྱིས་རང་དབང་མེད་པར་རྣམ་
སྨིན་མྱོང་བར་ངེས་པའི་ལས་དང༌། ། འཕེན་བྱེད་དང་འགྲུབ་བྱེད་ཀྱི་ལས་
ཀྱིས་རང་དབང་མེད་པར་འགྲོ་ཉེན་ཡོད་པས། དེ་ལྟ་བུ་མ་བྱུང་བའི་གོང་སྟེ་
འཆི་བ་རང་ཐོག་ལ་མ་བབ་པར་ལུས་བདེ་ཐང་ཡིན་པའི་དུས་སུ་དམ་པའི་
ཆོས་གཉེར་དགོས་པ་ཡིན་གསུངས་སོ། །དེ་ཡང་རང་ཅག་སྔོན་དུ་མཐུན་
རྐྱེན་འཛོམས་པར་བསགས་ལ། རྒས་ཁར་ཆོས་བྱ་སྙམ་པ་སྟེ། རང་ཅག་
རྣམས་ཀྱིས་ལོ་ན་གཞོན་ཞིང་མཐུན་རྐྱེན་འཛོམས་པའི་དུས་སུ་ཁྱིམ་གཞི་་་་་
སོགས་ལེགས་པར་བཅོས་ནས། རྒས་ནས་འཆི་ཁར་ཆོས་ཤིག་བྱ་སྙམ་གྱིན་
ཡོད་མོད། དེའི་ཐོག་ཏུ་འབབ་པ་ཤིན་ཏུ་དཀའ་གསུངས་པ་ཡིན་ནོ། །མདོ་
ལས་ཀྱང་། དེ་རིང་དེ་བཞིན་སོང་སྙམ་མེད་པ་ཡི། །སྐྱེ་བོ་ནོར་རྣམས་ཕུན་
སུམ་ཚོགས་འདོད་པ། །སྙིམ་པ་ཆུ་ཡིས་བཀང་བ་འཛག་པ་ནི། །མི་མངོན་
འདྲའོ་ཀ་ཡེ་བཞིན་བཟང་དག །ཅེས་རྒྱུ་ནོར་ཕུན་སུམ་ཚོགས་པ་ཐོབ་པར་
འདོད་པ་དེ་ནི་ལག་པའི་ཁྱོར་བ་ཆུ་ཡིས་བཀང་བ་དུས་ཡུན་མ་འགྱངས་་་་་་
པར་ཟགས་ནས་འཛད་པར་གྱུར་པ་ཡང་མི་མངོན་ཞིང་མི་ཤེས་པ་དང་་་་་་་
འདྲའོ། །བཞིན་བཟང་དག་ཅེས་རྒྱུ་ནོར་ཕུན་སུམ་ཚོགས་པ་ཇི་འདྲ་ཞིག་
བསགས་ཀྱང་མཐར་འཛད་པར་བསྟན་པ་ཡིན་ནོ། །
378



དེ་བས་ཆོས་སྒྲུབ་པ་ལ་ཕྱི་བཤོལ་མི་བྱེད་པར་དེ་རིང་གི་ཉི་མ་ནས་་་་་་
མགོ་བཟུང་སྟེ་བྱ་དགོས་ཏེ། སྦྱིར་འུ་ཅག་སྙིགས་མ་ལྔའི་དུས་སུ་སྐྱེས་པས།
ཚེ་རིང་ཐུང་གཉིས་ལས་ཚེ་ཐུང་བ་ཤས་ཆེ་བས་ཚེ་ཤིན་ཏུ་ཐུང་ལ། གལ་ཏེ་
ཚེ་མཐར་འཁྱོལ་བའི་དབང་དུ་བྱས་ན་ཡང་། ལོ་དྲུག་ཅུ་ལྷག་ཙམ་ལས་མི་
འདུག་ལ། གལ་ཏེ་དེ་ལས་ལྷག་ཙམ་ཐུབ་པ་རྣམས་ཀྱང་བསོད་ནམས་ཀྱི་
ལས་བླ་ལྷག་ཏུ་བསགས་པ་ཡིན་གསུངས་སོ། དེ་ལྟར་ཚེ་མཐར་འཁྱོལ་བ་
ཤིན་ཏུ་དཀའ་སྟེ། གླིང་གཞན་གྱི་སེམས་ཅན་གྱི་ཚེ་ལ་ངེས་པ་ཡོད་ཀྱང་།
འཛམ་བུ་གླིང་པའི་ཚེ་ལ་ངེས་པ་མེད་པས། ཡུལ་ལ་རྣམ་གཡེང་ཉིན་མཚན་
དོན་མེད་འདས། །འཛམ་བུ་གླིང་པ་དུས་མིན་འཆི་བ་སྟེ། །ངེས་པ་ཅན་ཡང་
ཟད་པར་འགྱུར་བས་ན། །ཡང་དང་ཡང་དུ་ངེས་པར་འཆིའོ་ཞེས། །བསམ་
པར་རིགས་སོ་ཀ་ཡེ་བཞིན་བཟང་རྣམས། །ཞེས་གསུངས་པ་དང་། ཡང་།
ཁ་ཅིག་མངལ་དུ་འཆི་བར་འགྱུར། །དེ་བཞིན་ཁ་ཅིག་གོག་ཙམ་ན། །དེ་
བཞིན་ཁ་ཅིག་ཡོངས་རྒྱུག་ན། །ལ་ལ་རྒན་དང་ལ་ལ་གཞོན། །རིམ་གྱིས་རབ་
ཏུ་འགྲོ་འགྱུར་ཏེ། །འབྲས་བུ་སྨིན་པ་ལྟུང་བ་བཞིན། །ཞེས་གསུངས་པ་གོ་
སླའོ། ། །
དེ་བས་ན་འོ་སྐོལ་ད་ལྟ་ད་དུང་ལོ་ཆུང་ཞིང་གཞོན་ཞེས་ཚེ་ལ་ཡིད་་་་་
བརྟན་བྱེད་མི་རུང་ལ། འཆི་བའི་རྐྱེན་བསམ་གྱིས་མི་ཁྱབ་པ་ཤིན་ཏུ་མང་པོ་
ཡོད་པའི་ནང་དུ་རང་ཅག་རྣམས་ཞུགས་ནས་འདུག་པ་ཡིན་ཏེ། མི་དང་མི་
མ་ཡིན་པ་རྣམས་ཀྱིས་གནོད་པ་དང༌། ལུས་ཀྱི་ཚ་གྲང་ལ་སོགས་པའི་འབྱུང་
379



ཁམས་འཁྲུགས་པ་བཅས་ཀྱིས་འཆི་བའི་རྐྱེན་དུ་མ་གྱུར་པ་ཕལ་ཆེར་མེད་ལ།
ཐ་ན་འཚོ་བར་བྱེད་པའི་ཟས་གོས་ཚུན་ཆད་ཀྱང་འཆི་བའི་རྐྱེན་ཏུ་འདུག་
བ་སྟེ། དཔེར་ན། རླུང་ནག་འཚུབ་མ་ཆེན་མོའི་ནང་དུ་མར་མེ་ཆུང་ངུ་ཞིག་
བཞག་ཚེ། ཅུད་ཀྱིས་འགྲོ་བ་ལ་ཚེགས་མེད་པ་ལྟར་རྐྱེན་གང་ཡང་རུང་བ་
ཞིག་གིས། དབུགས་ངར་གྱིས་འགྲོ་བ་སྟེ་དབུགས་འབྱུང་རྔུབ་ཆད་དེ་འགྲོ་
བ་ལ་ཚེགས་མེད་པས། མར་མེ་མེ་ལྕེ་ཤུགས་དྲག་རླུང་གིས་བསྐྱོད་ལྟ་བུའི། །
ཚེ་ནི་སྐད་ཅིག་གནས་པའི་གདེང་ཡང་ཡོད་མ་ཡིན། །ཞེས་ཚེ་སྲོག་ནི་
རླུང་ཤུགས་དྲག་པོས་བསྐྱོད་པའི་མར་མེའི་མེ་ལྕེ་བཞིན་དུ་འཇིག་སླ་བར་་་་་
གསུངས་སོ། །འོ་སྐོལ་མའི་མངལ་ནས་སྐྱེས་ཏེ་གོམ་པ་གང་ཡང་མ་བྱོལ་བ་
སྟེ་གོམ་པ་གང་ཡང་མ་སྤོས་པར་འཆི་བའི་ཕྱོགས་སུ་རྒྱུག་བཞིན་འདུག་པ་
ཡིན་ཏེ། ཚོམས་ལས། དང་པོ་མངལ་དུ་ཞུགས་པའི་ནུབ་མོ་ནས། །རབ་ཏུ་
བརྩམས་ཏེ་འཇིག་རྟེན་འདི་རྣམས་ནི། །ལམ་དུ་ཞུགས་ཏེ་གཞན་དུ་མ་གོལ་
བར། །འཆི་བདག་དྲུང་དུ་དེ་ནི་མྱུར་དུ་འགྲོ། །ཐབས་དང་རབ་ཏུ་ལྡན་པའི་
མཐུ་སྟོབས་ཀྱིས། །རྒ་དང་འཆི་ལ་སུ་ཡང་ཐར་བ་མེད། །འདི་ཉིད་ཀྱིས་ནི་
འདི་དག་རབ་ཏུ་གཅེས། །ཞེས་མའི་མངལ་དུ་ཉིང་མཚམས་སྦྱར་བའི་སྐད་
ཅིག་གཉིས་པ་ནས་རྒ་བའི་རྟེན་དུ་གྱུར་ཅིང་། འཆི་བདག་གི་དྲུང་དུ་
མགྱོགས་པོར་རྒྱུག་པར་བྱེད་པའི་ཚུལ་དེ་ཉིད། ཐབས་དང་མཐུ་སྟོབས་གང་
གིས་ཀྱང་ཟློག་ཏུ་མི་ནུས་ཤིང་། འཆི་བ་དེ་ལས་སུས་ཀྱང་ཐར་ཐབས་མེད་
པས་ན། སྔར་བསགས་པའི་སྡིག་པ་རྣམས་གཉེན་པོ་སྟོབས་བཞིའི་སྒོ་ནས་
380



སྦྱོང་བར་བྱེད་པ་དང༌། དགེ་བ་བསོད་ནམས་ཀྱི་ལས་གསོག་པ་ལ་དུས་ད་
ལྟ་ཉིད་ནས་བཟུང་མྱུར་བ་མྱུར་བར་འབད་པ་བྱེད་རྒྱུ་ཤིན་ཏུ་གལ་ཆེ་བར་
གསུངས་སོ། །
བརྒྱད་པ། ལས་འབྲས་ཀྱི་རྣམ་བཞག་ལ་
ངེས་པ་ཇི་ལྟར་རྙེད་ཚུལ།
དེ་བས་འཆི་བ་རྗེས་སུ་དྲན་པ་བག་ཙམ་སྟེ་ཅུང་ཟད་ཙམ་ཞིག་་་་་་་་་
གསུངས་ནས། ད་ནི་ཤི་ནས་མེད་དེ་མི་འགྲོ་བར་སླར་ཡང་སྐྱེ་ངེས་པ་ཡིན་
ལ། སྐྱེ་བ་དེའི་རྒྱུ་གང་ཡིན་ཞེ་ན་ལས་ཡིན་པས་ན། ལས་འབྲས་ཀྱི་མཚན་
ཉིད་མདོར་བསྡུས་ཏེ་སྟོན་པ་ལ། རྩ་བ་ལས། དེ་ལྟར་འཆི་བ་རྗེས་སུ་དྲན་
པས། །ཕ་རོལ་བདེ་སྡུག་ཇི་ལྟར་འགྱུར་བསམ། བདེ་སྡུག་ཀུན་གྱི་རྒྱུ་ནི་ལས་
ཡིན། བསྐལ་པ་བརྒྱར་ཡང་ལས་ཆུད་མི་ཟ། །ལས་ཆུང་འབྲས་བུ་དཔག་ཏུ་
མེད་འབྱུང༌། །དེ་ཡང་རང་ཉིད་ཁོ་ནའི་ལས་ལས། །རང་གི་བདེ་དང་སྡུག་
བསྔལ་འབྱུང་བས། །ལས་འབྲས་སྒོམ་པ་མདོར་བསྡུས་དེ་ཡིན། །ཞེས་
གསུངས་ཤིང་། དེ་ལྟར་འཆི་བ་རྗེས་སུ་དྲན་པ་དེ་བསྒོམས་པའི་ཚེ་འབྲས་བུ་
གང་འབྱུང་ཞེ་ན། ངེས་པར་འཆི་དགོས་པ་ཤེས་ནས་ཚེ་ཕྱི་མ་ཡིད་ལ་དྲན་
པ་ཞིག་འོང་བ་ཡིན་ཏེ། ཤི་བའི་རྗེས་སུ་ནམ་མཁར་སྤྲིན་དེངས་པ་བཞིན་
ཅང་མེད་དུ་མི་འགྲོ་བ་སྟེ་གཏན་མེད་དུ་ཡང་མི་འགྲོ་ལ། ས་རྡོ་ལྟར་བེམ་
381



པོར་ཡང་མི་འགྱུར་བར་སླར་ཡང་རྣམ་པར་ཤེས་པ་དང་བཅས་པའི་ལུས་་་
ཤིག་ངེས་པར་དུ་ལེན་དགོས་ལ། དེ་ཡང་རྒྱུ་མེད་དང་མི་མཐུན་པའི་རྒྱུ་ལས་
མི་འབྱུང་སྟེ། སློབ་དཔོན་ཀླུ་སྒྲུབ་ཀྱིས། ཕུང་པོ་འདོད་རྒྱལ་ལས་མིན་དུས་
ལས་མིན། །མི་ཤེས་ལས་དང་སྲེད་ལས་བྱུང་རིག་མཛོད། །ཅེས་སྐབས་
འདིའི་མི་ཤེས་ཞེས་པ་མ་རིག་པ་ལ་གོ་དགོས་ཏེ། རང་གི་ཕུང་པོ་དེ་ནི་
འདོད་རྒྱལ་རྒྱུ་མེད་རྐྱེན་མེད་ལས་བྱུང་བ་མ་ཡིན་པར་མ་རིག་པའི་དབང་་་་
གིས་ལས་བསགས་ཤིང་། ལས་དེ་སྲེད་པ་དང་ལེན་པ་གཉིས་ཀྱིས་གསོས་
བཏབ་པ་ལ་བརྟེན་ནས་སྐྱེ་བ་ལེན་དགོས་པ་ཡིན་པས་དེ་ཤེས་པར་གྱིས་་་་་
ཤིག་ཅེས་གསུངས་པའི་ཕྱིར་ན། ཤི་ནས་ཚེ་རབས་ཕྱི་མ་ལ་བདེ་སྡུག་ཇི་ལྟར་
མྱོང་བའམ་བདེ་སྡུག་གཉིས་ལས་གང་མྱོང་དགོས་པ་དེ་ཉིད། རྒྱུའི་སྒོ་ནས་
ཤེས་པར་བྱས་ཏེ་བསམ་དགོས་ལ། སེམས་ཅན་ཐམས་ཅད་ལས་ཀྱི་བགོ་
སྐལ་ལ་སྤྱོད་པ་སྟེ་ལས་ཀྱི་གཞན་དབང་ཅན་ཡིན་པས་རང་གི་ལས་ཀྱི་བགོ་
སྐལ་དུ་གང་བགོས་ཡོད་ཚེ་དེ་ཉིད་སྤྱོད་དགོས་པ་ལས་རང་གི་འདོད་པ་་་་་
ལྟར་སྤྱོད་པའི་རང་དབང་གཏན་ནས་མེད་པས། མདོ་ལས། བདེ་དང་སྡུག་
བསྔལ་གང་ཡིན་པ། །ལས་འབྲས་ཡིན་པར་ཤེས་པར་བྱ། །ཞེས་དང་། ཡང་།
དགེ་དང་མི་དགེའི་ལས་ལས་འཇིག་རྟེན་ཕ་རོལ་དུ། །བདེ་དང་སྡུག་བསྔལ་
འབྱུང་བར་རབ་ཏུ་ངེས་བྱས་ནས། །སྡིག་པ་རྣམ་པར་སྤངས་ཏེ་དགེ་ལ་རབ་
ཏུ་འབད། །དད་པ་མེད་པའི་མི་རྣམས་ཇི་ལྟར་འདོད་པར་སྤྱོད། །ཅེས་དགེ་
བ་དང་མི་དགེ་བའི་ལས་བསགས་པ་ལས་ཚེ་རབས་ཕྱི་མ་ལ་བདེ་བ་དང་་་་་་
382



སྡུག་བསྔལ་འབྱུང་བ་དེ་རྟོགས་ཤིང་ངེས་པར་བྱས་ནས། སྡུག་བསྔལ་གྱི་རྒྱུ་
སྡིག་པ་རྣམས་སྤོང་བ་དང་། བདེ་བའི་རྒྱུ་དགེ་བ་སྒྲུབ་པ་ལ་ཤིན་ཏུ་འབད་
དགོས་སོ། །དེ་ཡང་ལས་འབྲས་ལ་ཡིད་ཆེས་ཀྱི་དད་པ་མེད་པའི་མི་རྣམས་
སྡིག་པའི་ལས་སྣ་ཚོགས་གང་འདོད་འདོད་དུ་སྤྱོད་ཀྱིན་ཡོད་ཀྱང་། དེ་ལྟར་
སྤྱད་ན་མཐར་རང་འཕུང་བར་འགྱུར་བ་མ་གཏོགས་ཅི་ཡང་མེད་པ་སོགས་
ལེགས་པར་བསམ་ནས་དགེ་བ་ལ་འབད་དགོས་སོ། །ཞེས་གསུངས་སོ། །དེ་
ལྟར་བྱས་ན་ལས་འབྲས་མི་བསླུ་བའི་ཕྱིར་ན། འབྲས་བུ་འབྱིན་ངེས་པ་ཡིན་
ནོ། །དེ་ཡང་ཉན་ཐོས་སྡེ་པ་རྣམས་ཀྱིས་ལས་བསྐལ་པ་བརྒྱར་ཡང་ཆུད་མི་
ཟ་བར་འདོད་དེ། བཅོམ་ལྡན་འདས་ཀྱིས་ལས་ཀྱི་རྣམ་པར་སྨིན་པ་ནི་མ་
གཏོགས་སོ། །ཞེས་གསུངས་པ་ཁུངས་སུ་བྱས་ཏེ། དགེ་སྡིག་གི་ལས་གང་
རུང་ཞིག་བསགས་ཕན་ཆད་ལས་དེ་བསྐལ་པ་བརྒྱར་ཡང་ཆུད་མི་ཟ་བར་་་་་
འདོད་དོ། །འདིར་ཉན་ཐོས་སྡེ་པ་ཞེས་པ་གྲུབ་མཐའ་འོག་མ་བྱེ་མདོ་གཉིས་
དང་། དེ་ལས་ཀྱང་གཙོ་བོ་བྱེ་བྲག་སྨྲ་བ་བསྟན་པ་ཡིན་ལ། དེ་ཡང་ཉན་
ཐོས་སྡེ་པ་ཞེས་པ་དང་ཉན་ཐོས་གང་ཟག་གཉིས་ལ་ཁྱད་པར་ཡོད་དེ། ཉན་
ཐོས་གང་ཟག་ནི་ཉན་ཐོས་ལམ་ཞུགས་གང་ཟག་ཡིན་ལ། ཉན་ཐོས་སྡེ་པ་
ཡིན་ན་ཉན་ཐོས་ལམ་ཞུགས་ཡིན་པས་ཁྱབ་པ་མེད་དེ། བྱང་ཆུབ་སེམས་
དཔར་གྱུར་པའི་ཉན་ཐོས་སྡེ་པ་ཡང་ཡོད་པའི་ཕྱིར་རོ། །བྱེ་བྲག་སྨྲ་བའི་
འདོད་པ་ནི་དགེ་སྡིག་གི་ལས་གང་རུང་ཞིག་བསགས་ཕན་ཆད་བསྐལ་པ་་་
བརྒྱ་ཕྲག་འགོར་ཡང་ལས་དེ་ཆུད་མི་ཟ་བ་སྟེ་གཏན་མེད་དུ་མི་འགྲོ་བར་་་་་་
383



འབྲས་བུ་འབྱིན་ངེས་པ་བཅོམ་ལྡན་འདས་ཀྱིས་ལས་ཀྱི་རྣམ་པར་སྨིན་པ་ནི་
མ་གཏོགས་སོ། །ཞེས་གསུངས་པ་ལ་ཁུངས་སུ་བྱེད་པ་ཡིན། འདི་ལ་ཞིབ་ཆ་
འབྱེད་རྒྱུ་ཡོད་དེ། ཐེག་པ་ཆེན་པོ་སྟེ་གྲུབ་མཐའ་གོང་མའི་རང་ལུགས་ནི།
གཉེན་པོ་ས་མ་བཅོམ་ཞིང་། འབྲས་བུ་མ་བྱུང་བ་བསྐལ་པ་བརྒྱར་ཡང་ཆུད་
མི་ཟ་བར་འདོད་དེ། །ལུས་ཅན་དག་གི་ལས་རྣམས་ནི། །བསྐལ་པ་བརྒྱར་
ཡང་ཆུད་མི་ཟ། །ཞེས་གཉེན་པོས་མ་བཅོམ་པ་དང་འབྲས་བུ་མ་སྨིན་པའི་
ལས་དེ་ནི་བསྐལ་པ་བརྒྱ་ཕྲག་འགོར་ཡང་ཆུད་མི་ཟ་བར་འདོད་ལ། དེ་ཡང་
གཉེན་པོས་བཅོམ་ན་ཆུད་ཟ་བ་སྟེ་འབྲས་བུ་མི་འབྱིན་པ་ཡོད་པར་འདོད་
པ་ཡིན་ནོ། །དེ་ཡང་གཉེན་པོས་བཅོམ་ཞེས་པ་ལ། དགེ་བ་གཉེན་པོས་
བཅོམ་པ་དང༌། མི་དགེ་བ་གཉེན་པོས་བཅོམ་པ་གཉིས་ཡོད་པས། སྡིག་པ་
ཚབས་ཆེན་བསགས་ན་ཡང་གཉེན་པོ་སྟོབས་བཞིས་སྦྱངས་ན་འབྲས་བུ་་་་་
སྡུག་བསྔལ་མི་འབྱིན་པ་དང་། དགེ་བ་གཉེན་པོའི་བཅོམ་པ་ནི། དགེ་བ་རྒྱ་
ཆེན་བསགས་ན་ཡང་ལོག་ལྟ་དང་ཁོང་ཁྲོ་སོགས་ཀྱིས་བཅོམ་པ་ལྟ་བུའོ། །དེ་
ཡང་དགེ་སྡིག་གི་ལས་སམ་རྒྱུ་ཆུང་ངུ་ཙམ་ལས་མ་བསགས་ཀྱང་འབྲས་བུ་་་
ཆེན་པོ་འབྱིན་ཏེ། ཨ་ཤྭ་ཏ་སྟེ་རྟ་གནས་ཞེས་བྱ་བའི་ཤིང་གི་འབྲས་བུ་ཤིན་
ཏུ་ཆུང་ན་ཡང་ལྗོན་ཤིང་ཧ་ཅང་ཆེན་པོ་རྒྱས་པ་དང༌། ཀུ་མུ་ཏ་སྟེ་ས་མོས་
དང་ཨུཏྤ་ལ་དཀར་བོའི་འབྲས་བུ་ཤིན་ཏུ་ཆུང་ན་ཡང་མེ་ཏོག་གི་ལྗོན་པ་་་་༌་
ཆེན་པོར་འགྱུར་བ་བཞིན་དགེ་བའི་ལས་ཆུང་ངུ་ལས་ཀྱང་འབྲས་བུ་བདེ་བ་
ཆེན་པོ་འཐོབ་པ་དང༌། སྡིག་པའི་ལས་ཆུང་ངུ་ལས་ཀྱང་འབྲས་བུ་སྡུག་
384



བསྔལ་ཆེན་པོ་འབྱིན་ངེས་པ་ཡིན་ནོ། ཞེས་གསུངས་ལ། དེ་ཡང་ཁྱིམ་བདག་
ཅིག་གི་ཆུང་མས་སངས་རྒྱས་བཅོམ་ལྡན་འདས་ལ་ཆོས་སྟོན་ཏེ་གསོལ་་་་་་་
ཚིགས་དྲངས་པ་ལ། བཅོམ་ལྡན་འདས་ཀྱིས་བུད་མེད་དེ་ལ་ཆོས་སྟོན་
དྲངས་པའི་དགེ་བའི་རྩ་བས་ཁྱེད་རང་མ་འོངས་པ་ན་རང་སངས་རྒྱས་སུ་་་
འགྱུར་རོ་ཞེས་ལུང་བསྟན་ལ། བུད་མེད་དེས་བཅོམ་ལྡན་འདས་ཀྱིས་ཁོ་མོ་
ལ་འདི་ལྟར་ལུང་བསྟན་ནོ་ཞེས་ཁྱིམ་ཐབ་ལ་བརྗོད་པས། ཟན་རྡོག་གཅིག་
ལ་ཤོ་པེ་སྟེ་རྫུན་དེ་འདྲ་གསུང་བ་ཟེར་ནས་མ་རློམ་པར་སངས་རྒྱས་བཅོམ་
ལྡན་འདས་ལ་ངའི་མཆིས་བྲང་སྟེ་ཆུང་མ་ལ་རང་སངས་རྒྱས་སུ་འགྱུར་བར་
ལུང་བསྟན་པ་བདེན་ནམ། ཞེས་ཞུས་པས་བདེན་ནོ་གསུངས་པས། རང་
སངས་རྒྱས་སུ་འགྱུར་བ་ཇི་ལྟར་ཤེས་པ་ཡིན་ཞེས་ཞུས་པ་ལ། དེར་བཅོམ་
ལྡན་འདས་ཀྱིས།་ཁྱིམ་ཐབ་དེ་ལ་ཁྱོད་ཀྱིས་འཇིག་རྟེན་ན་རྒྱུ་ཆུང་ངུ་ལས་
འབྲས་བུ་ཆེན་པོ་འབྱིན་པ་མཐོང་ངམ་གསུངས་པས། - དེ་མཐོང་ནྱ་གྲོ་དྷ་
འདི་ཉིད་ཡིན་ནོ་ཟེར། དེའི་རྒྱུའམ་ས་བོན་གྱི་ཆེ་ཆུང་ནི་ཡུངས་དཀར་གྱི་
བཞི་ཆ་ཙམ་ལས་མེད་པའི་ས་བོན་ཧ་ཅང་ཆུང་དུ་དེ་ལས་སྐྱེས་པའི་སྡོང་བོ་
དེའི་ཡལ་གའི་འོག་ཏུ་ཤིང་རྟ་ལྔ་བརྒྱ་ཕན་ཚུན་མ་རེག་པར་འགྲོ་ནུས་པ་དེ་
ཙམ་འབྱུང་བ་མི་རིགས་གསུངས་པས། དེར་ཁྱིམ་ཐབ་དེས་དེ་ཡི་ཚུལ་ང་
ཡིས་མངོན་སུམ་ཡིན་ནོ་ཟེར་ལ། བཅོམ་ལྡན་འདས་ཀྱིས་དེ་ལྟ་བས་ན་ཆོས་
སྟོན་དྲངས་པའི་དགེ་རྩིས་ཁྱོད་ཀྱི་ཆུང་མ་རང་སངས་རྒྱས་སུ་འགྱུར་བ་དེ་་་
ཡང་བཅོམ་ལྡན་འདས་ཁོང་ཉིད་ཀྱི་ཡེ་ཤེས་ཆེན་པོས་མངོན་སུམ་ཡིན་ནོ། །
385



ཞེས་གསུངས་པ་ལྟ་བུ་དང་། ཡང་བྲམ་ཟེ་བཟའ་མི་གཉིས་ཀྱིས་རང་སངས་
རྒྱས་ཤིག་ལ་ཆོས་སྟོན་དྲངས་པས། ཚེ་འདི་ཉིད་རང་ལ་ཞིང་ལ་གསེར་གྱི་ལོ་
ཐོག་སྐྱེས་པ་ལྟ་བུ་དང་། ཡང་བཅོམ་ལྡན་འདས་མཉན་ཡོད་ན་ཆོས་གསུང་
བའི་དུས་ན། གནག་རྫི་དགའ་བོ་ཞེས་བྱ་བ་འཁར་བ་སྟེ་ལག་རྟེན་དབྱུག་པ་
ལ་ཨོཾ་ཚུགས་བྱས་ཏེ་ཆོས་ཉན་པ་ལ། འཁར་བའི་འོག་ཏུ་སྦལ་བ་ཞིག་ཚུད་
པས། སྦལ་བའི་བསམ་པ་ལ་ངས་སྐད་ངན་བཏོན་ན་ཆོས་ཀྱི་བར་ཆད་དུ་
འགྲོ་ལ། གལ་ཏེ་སྐད་ངན་མ་བཏོན་ན་ང་རང་འཆི་བར་འགྱུར་པས་ཇི་ལྟར་
བྱ་སྙམ་པ་དང༌། མཐར་ང་རང་ཤི་དགོས་ཀྱང་རུང་ཆོས་ཉན་པ་ལ་བར་
ཆད་མི་བྱ་སྙམ་དུ་ཆོས་ལ་དད་བཞིན་དུ་ཤི་བས། སུམ་ཅུ་རྩ་གསུམ་གྱི་ལྷར་
སྐྱེས་ཏེ་གནས་གསུམ་སྟེ་སྐྱེ་བ་སྔ་མ་གནས་ཡུལ་གང་དུ་སྐྱེས་པ་དང་། སྐྱེ་བ་
ཕྱི་མར་གནས་ཡུལ་གང་དུ་སྐྱེ་བར་འགྱུར་བ། སྐྱེ་བ་ད་ལྟའི་གནས་སྐབས་
གསུམ་ཤེས་པས་གནས་གསུམ་ལ་མངོན་པར་བརྟགས་ཏེ། ལྷའི་མེ་ཏོག་ཁྱེར་
ནས་འཕགས་ཡུལ་གྱི་གྲོང་ཁྱེར་ཆེན་པོ་མཉན་ཡོད་དུ་སངས་རྒྱས་བཅོམ་་་་
ལྡན་འདས་ཀྱི་བཀའ་དྲིན་རྗེས་སུ་དྲན་པའི་མཆོད་པ་བྱ་བར་འོངས་ནས།
བཅོམ་ལྡན་འདས་ལ་ཆོས་ཞུས་པས་བདེན་པ་མཐོང་བ་སྟེ། སྟོང་ཉིད་
མངོན་སུམ་དུ་རྟོགས་ཤིང་། མཉན་ཡོད་གྲོང་ཁྱེར་འོད་ཀྱིས་གང་བར་བྱས་
ནས་སླར་སུམ་ཅུ་རྩ་གསུམ་དུ་སོང་བ་ལ། དེ་གའི་དགེ་སློང་མི་ཉལ་བར་
རྣལ་འབྱོར་ལ་བརྩོན་པ་རྣམས་ཀྱིས་མཉན་ཡོད་གྲོང་ཁྱེར་འོད་ཀྱིས་གང་བ་
མཐོང་ནས། བཅོམ་ལྡན་འདས་ལ་ཞུས་པས། སྔར་གྱི་ལོ་རྒྱུས་རྣམས་རྒྱས་
386



པར་གསུངས་པ་ལ། འོ་ན་སྦལ་བར་སྐྱེས་པའི་རྒྱུ་གང་ཡིན་ཞུས་པས།
སངས་རྒྱས་འོད་སྲུང་གི་བསྟན་པ་ལ་དགེ་སློང་སྤོང་བ་ལ་བརྩོན་པ་སྟེ་རྣལ་
འབྱོར་ལ་བརྩོན་པ་ཞིག་ཡོད་པ་དེས་ཀློག་པའི་གནས་སུ་ཕྱིན་པས། མི་མང་
པོའི་འུར་ཟིང་ཆེ་བས་ཁོའི་སྤོང་བ་བྱར་མ་ཐུབ་པ་སྟེ་མཉམ་གཞག་སྒོམ་མ་
ཐུབ་པར་ཚིག་པ་ཟོས་ནས། སངས་རྒྱས་འོད་སྲུང་གི་དགེ་སློང་འདི་དག་
ནི་མཚན་ཐོག་ཐག་སྟེ་མཚན་གང་བོ་སྦལ་བ་བཞིན་སྐད་འབྱིན་པ་སྟེ་འུར་་་་
བརྒྱབ་པོ་ཞེས་བརྗོད་པས། དེའི་རྣམ་སྨིན་གྱིས་སྐྱེ་བ་ལྔ་བརྒྱར་སྦལ་བར་
སྐྱེས་པའི་ཐ་མ་དེ་ཡིན་ནོ། །ཞེས་གསུངས་པ་དང་། ཡང་གནག་རྫི་དགའ་བོ་
ལས་ཅི་ཞིག་བྱས་པར་གྱུར་ཞེས་ཞུས་པས། སངས་རྒྱས་འོད་སྲུང་གི་བསྟན་
པ་ལ་དགེ་སློང་སྡེ་སྣོད་འཛིན་པ་སྡེ་སྣོད་གསུམ་ལ་མཁས་པ་ཞིག་མཁས་་་་་
པའི་ང་རྒྱལ་གྱིས་ཁེངས་ནས་མི་གཞན་རྣམས་ལ་ཅང་མི་ཤེས་པའི་གནག་རྫི་
དང་འདྲ་ཞེས་འཕྱས་པའི་རྣམ་སྨིན་གྱིས་སྐྱེ་བ་ལྔ་བརྒྱ་གནག་རྫི་བྱེད་པར་་་་
གྱུར་པའི་ཐ་མར་གནག་འཚོར་ཕྱིན་པ་སྟེ་ཕྱུགས་འཚོ་རུ་ཕྱིན་པ་དང་། ..
མཉན་ཡོད་གྲོང་ཁྱེར་དུ་བཅོམ་ལྡན་འདས་ཀྱིས་ཆོས་གསུང་ཞིང་བཞུགས་
པ་དང་ཕྲད་ནས་ཆོས་མཉན་པས་དད་པར་གྱུར་ཏེ། ང་རང་ད་ལྟ་ཉིད་དུ་
རབ་ཏུ་འབྱུང་བར་ཞུ་ཟེར་བ་ལ། རབ་ཏུ་མ་བྱུང་སྔོན་དུ་ཕྱུགས་བདག་པོ་
ལ་གཏོད་ཅིག་གསུངས་པས། ཕྱུགས་རྣམས་བདག་པོ་སོ་སོ་ལ་གཏད་ནས་
བཅོམ་ལྡན་འདས་ཀྱི་དྲུང་དུ་རབ་ཏུ་བྱུང་སྟེ་ཆོས་ཐོས་པས་དགྲ་བཅོམ་པར་
གྱུར་གསུངས་ལ། དེའི་རྒྱུ་གང་ཡིན་ཞུས་པས། འོད་སྲུང་གི་བསྟན་པ་ལ་སྡེ་
387



སྣོད་གསུམ་ཤེས་ཤིང་ཚུལ་ཁྲིམས་སྲུང་བ་ལ་སོགས་པའི་དཀའ་བ་སྤྱད་ཅིང་།
སྐུ་ཚེ་དེར་དགྲ་བཅོམ་པའི་འབྲས་བུ་མ་ཐོབ་པས། མ་འོངས་པ་ན་བྲམ་ཟེའི་
ཁྱེའུ་བླ་མ་སྟེ་བདག་ཅག་གི་སྟོན་པ་བཅོམ་ལྡན་འདས་དང་རྒྱུད་གཅིག་པ་་་
བྲམ་ཟེ་ཁྱེའུ་བླ་མ་ཞེས་བྱ་བར་འགྱུར་བར་ལུང་བསྟན་པ་དེའི་བསྟན་པ་ལ་
རབ་ཏུ་འབྱུང་བར་གྱུར་ཅིག་ཅེས་སྨོན་ལམ་བཏབ་པས། དེ་ལྟ་བུར་གྱུར་པ་
ཡིན་ཞེས་གསུངས་པ་ལྟ་བུ་དང་། ཡང་དེ་བཞིན་གཤེགས་པའི་དབུ་སྐྲ་དང་
སེན་མོའི་མཆོད་རྟེན་ལ་དགེ་སློང་གིས་གུས་པས་ཕྱག་བྱས་པའི་དགེ་བའི་་་་
རྣམ་སྨིན་ཆེན་པོ་འཐོབ་བར་གསུངས་པ་ལྟ་བུ་དང་། ཡང་མཉན་ཡོད་
གྲོང་ཁྱེར་དུ་ཉ་བ་ལྔ་བརྒྱས་ཉ་བཤོར་དུ་ཕྱིན་པ་སྟེ་ཉ་འཛིན་དུ་སོང་བས།
ཆུ་སྲིན་ཉའི་རིགས་ཆེན་པོ་མགོ་མང་པོ་དང་ལྡན་པ་ཞིག་བྱུང་བ་དང་།
བཅོམ་ལྡན་འདས་ཀྱིས་འགྲོ་བ་ལ་ཕན་པར་དགོངས་ནས་ཆུ་ཁ་དེར་ཕེབས་
ཏེ། སྟོན་པས་ཆུ་སྲིན་དེ་སྐྱེ་བ་སྔ་མར་གང་དུ་སྐྱེས་པ་དང་། ལས་གང་དང་
ཅི་བྱས་པ་དྲན་པར་བྱིན་གྱིས་བརླབས་ནས་ཁྱེད་སེར་སྐྱ་ཡིན་ནམ་ཞེས་དྲི་
བ་མཛད་པས། ཆུ་སྲིན་དེའི་མགོ་ཐམས་ཅད་ཀྱིས་སྐད་ཕྱུང་སྟེ། ལགས་སོ་
རིང་གིས་བྱུང་ནས་ཏེ་སྐད་ཆེན་པོའི་ལགས་སོ་ཞེས་ལན་བཏབ་ལ། དེར་
ཁྱོད་ཀྱི་མི་དགེ་བའི་བཤེས་གཉེན་སུ་ཡིན་གསུངས་པས། རང་གི་མ་ཡིན་
ཟེར། དེ་ལྟར་སྐྱེ་བའི་རྒྱུ་མཚན་སྟོན་པ་ལ། དེ་ཡང་སྔོན་སངས་རྒྱས་འོད་
སྲུང་གི་བསྟན་པ་ལ། བྲམ་ཟེ་ཤེད་བུ་སེར་སྐྱ་ཞེས་བྱ་བ་ལ། བུ་སེར་སྐྱ་ཞི་བ་
ཞེས་བྱ་བ་བྲམ་ཟེའི་རིག་བྱེད་ལ་མཁས་པ་ཞིག་ཡོད་པ་དེ། ཕྱིས་རབ་ཏུ་
388



བྱུང་ནས་སྡེ་སྣོད་གསུམ་ལ་མཁས་པར་ཡོད་པ་དང་། མ་ན་རེ། ཁྱོད་ཀྱིས་
དགྲ་བཅོམ་པ་འདི་རྣམས་ལ། ཁྱོད་ནི་ཁྱིའི་མགོ་བོ་ཅན་ཡིན། ཁྱོད་ནི་ཕག་
གི་མགོ་བོ་ཅན་ཡིན་གྱིས་ལ་ཚར་ཆོད་ཅིག་ཟེར་ནས་དེ་ལྟར་བྱས་པས། ལས་
དེའི་རྣམ་སྨིན་གྱིས་སྐྱེ་བ་ལྔ་བརྒྱར་འདི་འདྲ་བར་སྐྱེས་པར་གྱུར་ཏོ། །ཞེས་
གསུངས་སོ། དེ་ལྟར་བུ་སེར་སྐྱ་ཞི་བས་རང་གི་མས་བསྐུལ་བ་ལྟར་དགྲ་
བཅོམ་པ་རྣམས་དམའ་འབེབས་བྱས་པའི་ལས་དེའི་རྣམ་སྨིན་གྱིས་སྐྱེ་བ་ལྔ་
བརྒྱར་འདི་འདྲར་སྐྱེས་པར་གྱུར་པ་ཡིན་པས། རང་ཉིད་རབ་བྱུང་བ་ཡིན་
པ་ཙམ་དང་སྡེ་སྣོད་གསུམ་ལ་མཁས་པ་ཙམ་གྱིས་གང་འདོད་དུ་དགྲ་བཅོམ་
པ་ལྟ་བུ་ལྟ་ཞོག་སེམས་ཅན་ཕལ་བ་རྣམས་ལ་ཡང་འཕྱ་དམོད་དང་བརྙས་་་་
ཚིག་སོགས་བརྗོད་མི་རུང་ངོ༌། །དེ་ཡང་མ་ཡང་ཡིན་ལ་དགྲ་བཅོམ་པ་
ཡང་ཡིན་པ་སུན་འབྱིན་པར་བྱས་པའི་དུས་སྐད་ཅིག་མ་གཅིག་གིས་བར་གྱི་
བསྐལ་པ་ཕྱེད་ལ་སོགས་པར་དམྱལ་བར་སྐྱེ་བར་འགྱུར་བ་དང་། ཡང་
སངས་རྒྱས་འོད་སྲུང་གི་བསྟན་པ་ལ་དགེ་སློང་སྤོང་བ་པ་ཞིག་གིས་སངས་་་
རྒྱས་ལ་མ་རངས་པ་སྟེ་མ་དགའ་བར་ཤིང་གི་ཡལ་ག་བཅད་པས། ཀླུའི་
རྒྱལ་བོ་ཨེ་ལའི་འདབ་ཅེས་བྱ་བར་སྐྱེས་ཏེ་སྡུག་བསྔལ་ཇི་ལྟར་མྱོང་བ་ཡང་
གསུངས་ཏེ། འདི་ན་ལ་ལ་རྒྱལ་པོའི་ཚིག་ཆེན་ལས། །འདས་ལ་ལན་འགར་
ཆད་པ་ཐོབ་མི་འགྱུར། །ཐུབ་པའི་བཀའ་ལུང་ཚུལ་མིན་འདའ་བྱེད་པ། །
དུད་འགྲོར་གྱུར་པ་ཨེ་ལའི་འདབ་ཀླུ་བཞིན། །ཞེས་གསུངས་པ་ལ་སོགས་པ་
མདོ་སྡེ་ནས་དཔག་ཏུ་མེད་པ་གསུངས་པ་རྣམས་དྲན་པར་བྱས་ཏེ། མི་དགེ་
389



བའི་ལས་ཕྲ་མོ་ཙམ་ལ་ཡང་ཁྱད་དུ་མ་བསད་པར་སྤོང་ལེན་བྱེད་རྒྱུ་ནི་ཤིན་
ཏུ་གལ་ཆེ་སྟེ། སྡིག་པ་ཕྲ་མོ་ཆུང་ངུ་ལའང་། །མི་གནོད་སྙམ་དུ་བརྙས་མི་བྱ།
ཆུ་ཡི་ཐིགས་པ་བསགས་པ་ཡིས། །སྣོད་ཆེན་རིམ་གྱིས་འགེངས་པ་བཞིན། །
ཞེས་གསུངས་པ་དང་། ཡང་། བསོད་ནམས་ཆུང་ཡང་བརྙས་མི་བྱ། །དེ་ནི་
བདག་ལ་མི་འོང་མིན། །ཆུ་ཡི་ཐིགས་པ་བསགས་པ་ཡིས། །སྣོད་ཆེན་གང་
བར་གྱུར་པ་བཞིན། །བརྟན་པ་རྣམས་ཀྱི་བསོད་ནམས་ནི། །ཅུང་ཟད་ཅུང་
ཟད་བྱས་པས་རྫོགས། །ཞེས་གསུངས་སོ། །དེ་ཡང་ལས་བདག་གིར་བྱ་བ་
ཡིན་པ་སྟེ་ལས་དགེ་སྡིག་གང་བྱས་ཀྱང་དེའི་འབྲས་བུ་རང་ལ་དབང་ཞིང་་་་
གཏོགས་པས། རང་གིས་ལས་དགེ་སྡིག་བྱས་པ་ཐམས་ཅད་ཀྱི་འབྲས་བུ་
བདེ་སྡུག་རང་གིས་མྱོང་དགོས་པ་མ་གཏོགས་གཞན་ལ་བགོ་བྱ་བྱེད་མི་ཐུབ་
པས། ཆོས་ལས། ལས་བྱས་ཤིང་བསགས་པའི་འབྲས་བུ་དེ་བེམ་པོར་གྱུར་
པའི་ས་དང་རྡོ་སོགས་ལ་མི་སྨིན་པར། ཟག་བཅས་ཉེར་ལེན་གྱི་ཕུང་བོ་ཁོ་
ན་ལ་སྨིན་པར་གསུངས་སོ། །དེ་ནི་ལས་དང་འབྲས་བུ་ཐམས་ཅད་མདོར་
བསྡུས་ནས་བསྟན་པ་ཡིན་གསུངས།
ད་ནི་ལས་འབྲས་ཀྱི་རྣམ་གཞག་དེ་དག་རྒྱས་པར་སྟོན་པ་ལ། གོང་དུ་
གསུངས་པའི་ཚུལ་གྱིས་ལས་དང་འབྲས་བུ་བསྒོམས་ནས་ཡིད་ཆེས་པའི་སྒོ་
ནས་དགེ་བའི་ལས་ལའང་འཇུག་ཅིང་མི་དགེ་བའི་ལས་ལྡོག་པར་བྱེད་པར་
སྟོན་པ་ལ། རྩ་བ་ལས། ལས་འབྲས་ཕྲ་མོ་ཡན་ཆད་དག་ནས། །ཆོས་རྣམས་
ཀུན་ལ་སངས་རྒྱས་དཔང་པོར། །དྲན་པ་དེ་ལས་འདའ་བར་མི་བྱ། །རྟོག་
390



གེས་གང་ཡང་རྟོགས་པར་མི་ནུས། །ཞེས་གསུངས་ཤིང་། གོང་དུ་གསུངས་
པ་ལྟ་བུའི་ལས་འབྲས་ཕྲ་མོ་ནས་གསུངས་པའི་སྤང་བར་བྱ་བ་ཀུན་ནས་་་་་་
ཉོན་མོངས་པ་དང་བླང་བར་བྱ་བ་རྣམ་པར་བྱང་བའི་རྒྱུ་འབྲས་ཀྱི་ཆོས་་་་་་
ཐམས་ཅད་ལ། རང་ཅག་གིས་དད་པ་གཙོ་བོར་བྱས་ཏེ་འཇུག་པར་བྱ་སྟེ།
བླ་མས་གསུངས་པ་དང་སངས་རྒྱས་ཀྱིས་གསུངས་པའི་ལུང་ངམ་བཀའ་དེ་
དཔང་པོ་སྟེ་བདེན་པའི་ཚད་གཞི་བྱས་ནས། དེ་ལས་དུས་ནམ་ཡང་མི་
འདའ་བར་བྱེད་པ་ཞིག་དགོས་ལ། དེར་དང་པོ་ཡོན་ཏན་དྲན་པའི་སྒོ་ནས་
སངས་རྒྱས་དྲན་པ་ཞིག་དགོས། དེ་ཡང་སྟོན་པ་བཅོམ་ལྡན་འདས་ལ་ཚད་
མའི་སྐྱེས་བུའི་ཡིད་ཆེས་རྣལ་མ་ཞིག་སྐྱེས་ཚེ་དེས་གསུངས་པའི་ཆོས་ལ་ཡང་
ཡིད་ཆེས་ཤིང་། སངས་རྒྱས་ཀྱི་གསུང་དེ་ལས་མི་འདའ་བ་ཞིག་འོང་བ་ཡིན་
ཏེ། སངས་རྒྱས་ལ་སྟོབས་བཅུའི་ཡོན་ཏན་མངའ་བ་སྟེ་གནས་དང་གནས་
མ་ཡིན་པ་མཁྱེན་པའི་སྟོབས། ལས་ཀྱི་རྣམ་པར་སྨིན་པ་མཁྱེན་པའི་སྟོབས།
མོས་པ་སྣ་ཚོགས་པ་མཁྱེན་པའི་སྟོབས། ཁམས་སྣ་ཚོགས་པ་མཁྱེན་པའི་
སྟོབས། དབང་བོ་མཆོག་དང་མཆོག་མ་ཡིན་པ་མཁྱེན་པའི་སྟོབས། ཐམས་
ཅད་དུ་འགྲོ་བའི་ལམ་མཁྱེན་པའི་སྟོབས། ཀུན་ནས་ཉོན་མོངས་པ་དང་
རྣམ་པར་བྱང་བ་མཁྱེན་པའི་སྟོབས། སྔོན་གྱི་གནས་རྗེས་སུ་དྲན་པ་མཁྱེན་
པའི་སྟོབས། འཆི་འཕོ་བ་དང་སྐྱེ་བ་མཁྱེན་པའི་སྟོབས། ཟག་པ་ཟད་པ་
མཁྱེན་པའི་སྟོབས་དང་བཅས་པའི་ཡོན་ཏན་མངའ་འོ། །སྟོབས་བཅུ་ལས་
དང་པོ་གནས་དང་གནས་མ་ཡིན་པ་མཁྱེན་པའི་སྟོབས་ཞེས་པའི་དོན་གང་
391



ཡིན་ཞེ་ན། སྡིག་པ་ལས་སྡུག་བསྔལ་འབྱུང་བ་གནས་ལུགས་སམ་ཆོས་ཉིད་
ཡིན་པ་ལས། ། བདེ་བ་འབྱུང་བ་གནས་ལུགས་སམ་ཆོས་ཉིད་མ་ཡིན་པའི་
དོན་ལ་སོགས་པ་མཁྱེན་ནས་གསུངས་པ་དང་། མི་འཇིགས་པ་བཞི་ལས་
ཀྱང་། ངས་བར་དུ་གཅོད་པར་གསུངས་པ་དང་ངེས་པར་འབྱུང་བར་
གསུངས་པ་ལ། གཞན་སུས་ཀྱང་ཆོས་དང་མཐུན་པས་རྒོལ་བར་མི་ནུས་
པར་གསུངས་པ་ཞེས་པ་སྟེ། བཅོམ་ལྡན་འདས་ཀྱིས་འདིས་ཐར་བ་དང་
ཐམས་ཅད་མཁྱེན་པའི་གོ་འཕང་འཐོབ་པར་བྱེད་པ་ལ་བར་དུ་གཅོད་པར་
བྱེད། འདིས་ངེས་པར་འབྱུང་བར་བྱེད་ཅེས་གསུངས་པ་ལ། ཕྱི་རོལ་པ་ལ་
སོགས་པའི་གཞན་སུས་ཀྱང་ཆོས་དང་མཐུན་པས་རྒོལ་བར་མི་ནུས་པ་སྟེ་་་
ཆོས་དང་མཐུན་པའི་རྩོད་པའམ་ཀླན་ཀ་འཇུག་མི་ནུས་པར་གསུངས་པ་ན།
ལས་འབྲས་ནི་ཤིན་ཏུ་ལྐོག་གྱུར་གྱི་ཆོས་ཡིན་པ་ལ་བཅོམ་ལྡན་འདས་ཉིད་་་་
ཀྱིས་ཇི་སྐད་གསུངས་པ་བཞིན་དུ་ཡིད་ཆེས་བྱས་ནས་སྤོང་ལེན་བྱ་དགོས་པ་
མ་གཏོགས། རང་གི་རིག་པས་ལས་འབྲས་དེའི་དོན་དེ་མ་ཡིན་ལ་འདི་ཡིན་
ཞེས་དཔྱད་པས་གཞལ་བར་མི་ནུས་པས་ངེས་པར་དུ་ལུང་ཚད་མ་ཁོ་ན་ལ་
བརྟེན་དགོས་པ་ཡིན་ཏེ། རྗེས་སུ་དཔག་པ་གཙོར་འཛིན་པ། །རྣམ་པར་
ལྟུང་བར་དཀའ་མ་ཡིན། །ཞེས་གསུངས་པའི་ཕྱིར་ན། ཉན་ཐོས་དང་རང་
སངས་རྒྱས་ཀྱིས་ཀྱང་རྟོགས་མི་ནུས་ན། སོ་སོ་སྐྱེ་བོས་རྟོགས་མི་ནུས་པ་ལྟ་
ཅི་སྨོས་གསུངས།།
དེ་ལྟར་སངས་རྒྱས་ཀྱི་གསུང་ཚད་མར་བཟུང་སྟེ་མི་བསླུ་བར་ཡིད་་་་་་
392



ཆེས་བསྐྱེད་ནས། མི་དགེ་བ་སྤོང་ཞིང་དགེ་བ་སྒྲུབ་པར་བྱེད་པ་དེ། ཐེག་པ་
གང་གི་ལམ་ཡིན་ཞེ་ན། ཐེག་པ་ཀུན་གྱི་ལམ་ཡིན་པར་སྟོན་པ་ལ། རྩ་བ་
ལས། མི་དགེ་བཅུ་སྤོང་ཐེག་པ་ཀུན་ལས། །འཁོར་བར་ལྷ་མིའི་བདེ་བ་
འདོད་པས། །ལས་འབྲས་ཡིད་ཆེས་མི་དགེ་བཅུ་སྤོང་། །མངོན་མཐོའི་ཐེག་
པ་སྐྱེས་བུ་ཐ་མ། །བཅུ་བོ་འདི་ཉིད་བདེན་ཞེས་སྦྱངས་ན། · །ཉན་ཐོས་ལམ་
ཡིན་རྟེན་འབྲེལ་གྱིས་སྦྱངས། །རང་རྒྱལ་ལམ་སྟེ་སྐྱེས་བུ་འབྲིང་ཡིན། །
ཐབས་དང་ཤེས་རབ་གཉིས་ཀྱིས་སྦྱངས་པ། །ཐེག་ཆེན་ལམ་སྟེ་སྐྱེས་བུ་
མཆོག་ཡིན། །མི་དགེ་བཅུ་བོ་སྤོང་ལ་ཁྱད་མེད། །དེ་བས་ཀུན་གྱིས་མི་དགེ་
བཅུ་སྤོངས། །དེ་མ་སྤངས་པས་གང་ཡང་མི་ཐོབ། །ཅེས་གསུངས་ཤིང་། །
འདིའི་དོན་ནི་སའི་སྙིང་བོ་འཁོར་ལོ་བཅུ་བ་ནས་གསུངས་ཏེ། བྱང་ཆུབ་
སེམས་དཔའ་རྡོ་རྗེ་སྙིང་བོས། ། བཅོམ་ལྡན་འདས་ལ་ཇི་ལྟར་ན་ཐེག་པ་
གསུམ་དང༌། ཐེག་པ་གསུམ་གྱི་གང་ཟག་ལ་འཁྲུལ་བ་མེད་པ་གང་ཡིན་ཞེས་
དྲི་བ་ཞུས་པའི་ལན་དུ། བཅོམ་ལྡན་འདས་ཀྱིས་གསུངས་པ་ནི། བྱང་ཆུབ་
སེམས་དཔའ་རྡོ་རྗེ་སྙིང་བོ་ལ་རིགས་ཀྱི་བུ། འཁོར་ལོ་བཅུ་བོ་འདི་དག་དང་
ལྡན་ན། ཐེག་པ་གསུམ་དང་ཐེག་པ་གསུམ་གྱི་གང་ཟག་ལ་འཁྲུལ་བ་མེད་
པར་འགྱུར་ཏེ། དེ་ལ་འཁོར་ལོ་བཅུ་ཞེས་བྱ་བའི་མིང་ངམ་མཚན་ལ་གཞན་
ཞིག་བཏགས་པ་མ་ཡིན་པར། དགེ་བ་བཅུའི་ལས་ཀྱི་ལམ་ཉིད་ལ་འཁོར་ལོ་
བཅུ་ཞེས་མིང་དུ་བཏགས་པ་ཡིན་པར་ཤེས་པར་བྱ་སྟེ། དེ་ཅིའི་ཕྱིར་ཞེ་ན།
རིགས་ཀྱི་བུ་འདས་པའི་སངས་རྒྱས་རྣམས་ཀྱིས་ཀྱང་མི་དགེ་བ་བཅུའི་ལས་
393



མ་སྤངས་ནས་དགེ་བ་བཅུའི་ལམ་འདི་བསྔགས་པས་འབྲས་བུ་ཐོབ་པར་་་
གྱུར་ཏོ། །དེ་བཞིན་དུ་མ་འོངས་པ་དང་། ད་ལྟར་གྱི་སངས་རྒྱས་རྣམས་ཀྱིས་
ཀྱང་མི་དགེ་བ་བཅུ་བོའི་ལམ་སྤངས་ཤིང་དགེ་བ་བཅུའི་ལམ་བསྔགས་པས་
འབྲས་བུ་འཐོབ་པར་འགྱུར་ཞེས་གསུངས་སོ། །
མི་དགེ་བ་བཅུ་བོ་འདི་ཐེག་པ་གསུམ་གྱིས་ཇི་ལྟར་སྤོང་བ་བཤད་པ་ནི།
མདོ་སྡེ་ས་བཅུ་བ་སྟེ། ས་དང་པོ་རབ་ཏུ་དགའ་བ་དང༌། ས་གཉིས་པ་དྲི་
མ་མེད་པ། ས་གསུམ་པ་འོད་བྱེད་པ། ས་བཞི་པ་འོད་འཕྲོ་བ། ས་ལྔ་པ་
སྦྱངས་དཀའ་བ། ས་དྲུག་པ་མངོན་དུ་གྱུར་པ། ས་བདུན་པ་རིང་དུ་སོང་བ།
ས་བརྒྱད་པ་མི་གཡོ་བ། ས་དགུ་བ་ལེགས་པའི་བློ་གྲོས། ས་བཅུ་བ་ཆོས་ཀྱི་
སྤྲིན་དང་དེ་བཅུ་ལས་ས་གཉིས་པ་དྲི་མ་མེད་པ་ནས། ཚུལ་ཁྲིམས་རྣམ་པ་
གསུམ་སྟེ་དགེ་བ་ཆོས་སྡུད་ཀྱི་ཚུལ་ཁྲིམས་དང་། སེམས་ཅན་དོན་བྱེད་ཀྱི་
ཚུལ་ཁྲིམས། ཉེས་སྤྱོད་སྡོམ་པའི་ཚུལ་ཁྲིམས་དང་གསུམ་ལས་གསུམ་པ་ཉེས་
སྤྱོད་སྡོམ་པའི་ཚུལ་ཁྲིམས་ཀྱི་སྐབས་སུ་ཤིན་ཏུ་གསལ་བར་གསུངས་སོ། །དེ་
བས་ན་མི་དགེ་བ་བཅུ་སྟེ། སྲོག་གཅོད་པ། མ་བྱིན་པ་ལེན་པ། ལོག་པར་
གཡེམ་པ་ཞེས་ལུས་ཀྱི་ལས་ཏེ་ལུས་ཀྱི་སྟེང་ནས་བསག་པར་བྱ་བའི་མི་དགེ་
བའི་ལས་གསུམ་དང་། རྫུན། ཕྲ་མ། ཚིག་རྩུབ། ངག་ཀྱལ་ཞེས་ངག་གི་ལས་
ཏེ་ངག་གི་སྟེང་ནས་བསག་པར་བྱ་བའི་མི་དགེ་བའི་ལས་བཞི་དང་། བརྣབ་
སེམས། གནོད་སེམས། ལོག་ལྟ་ཞེས་ཡིད་ཀྱི་ལས་ཏེ་ཡིད་ཀྱི་སྟེང་ནས་བསག་
པར་བྱ་བའི་མི་དགེ་བའི་ལས་གསུམ་དང་བཅས་པ་ལ་མི་དགེ་བ་བཅུ་ཞེས་
394



བརྗོད་ཅིང་། མི་དགེ་བ་བཅུ་བོ་འདི་ཉིད་སྤོང་བར་བྱེད་པ་ནི་ཐེག་པ་ཆེ་
ཆུང་གི་གཞུང་ཀུན་ནས། མངོན་མཐོ་ངེས་ལེགས་ཀུན་གྱི་ཐུན་མོང་གི་ལམ་
ཡིན་པར་གསུངས་པས་ན། ཐར་པ་མྱ་ངན་ལས་འདས་པ་འཐོབ་པར་
འདོད་པ་རྣམས་ཀྱིས་མི་དགེ་བ་བཅུ་སྤོང་དགོས་པ་ཨ་ཅང་ཡང་ཆེ་ཞེས་པ་
སྟེ་ལྟ་ཅི་སྨོས། འཁོར་བའི་བདེ་བ་སྟེ་ཚེ་རབས་ཕྱི་མར་མངོན་མཐོ་ལྷ་མིའི་
གོ་འཕང་འཐོབ་པར་འདོད་པ་རྣམས་ཀྱིས་ཀྱང་མི་དགེ་བཅུ་མ་སྤངས་པར།
གནས་སྐབས་ཀྱི་ཐར་བ་ཙམ་དང་མཐར་ཐུག་གི་ཐར་བ་གང་ཡང་འཐོབ་་་་
པར་མི་འགྱུར་བས་ན་ངེས་པར་སྤོང་དགོས་ཏེ། དེ་ཡང་དང་པོ་བླ་མ་ཞིག་
གིས་དགེ་བ་བཅུ་ཉམས་སུ་བླངས་ན་དེའི་འབྲས་བུར་བདེ་བ་ཐོབ་པ་དང་
མི་དགེ་བ་བཅུ་མ་སྤངས་ན་དེའི་འབྲས་བུར་སྡུག་བསྔལ་འབྱུང་ངེས་པའི་རྒྱུ་
མཚན་དང་བཅས་པ་གདུལ་བྱའི་སེམས་རྒྱུད་ལ་ངེས་པ་སྐྱེས་སུ་བཅུག་པས་
ལས་འབྲས་ལ་ཡིད་ཆེས་ཤིང་། མི་དགེ་བའི་འབྲས་བུ་ངན་སོང་གསུམ་སྟེ་
དམྱལ་བ། ཡི་དྭགས། དུད་འགྲོ་གསུམ་གང་རུང་དུ་སྐྱེ་ངེས་ལ། དེ་ཡང་
དམྱལ་བ། ཡི་དྭགས། དུད་འགྲོར་སྐྱེ་ཚེ་དེའི་སྡུག་བསྔལ་ཤིན་ཏུ་ཚབས་ཆེ་
ལ། དེ་ཡང་དུད་འགྲོའི་སྡུག་བསྔལ་ལས་ཡི་དྭགས་ཀྱི་སྡུག་བསྔལ་ཚབས་ཆེ་
ལ། ་ ཡི་དྭགས་ཀྱི་སྡུག་བསྔལ་ལས་དམྱལ་བའི་སྡུག་བསྔལ་ཚབས་ཆེ་བ་
སོགས་ངེས་པར་དུ་ལམ་རིམ་གྱི་གཞུང་སོགས་ལ་བལྟས་ནས་ཤེས་སུ་འཇུག་
དགོས། དེ་ཡང་དམྱལ་བ་དང༌། ཡི་དྭགས། དུད་འགྲོའི་སྡུག་བསྔལ་མ་ཤེས་
པར་དེ་ལ་འཇིགས་པ་མི་སྐྱེ་ལ། གལ་ཏེ་འཇིགས་པ་མ་སྐྱེས་ཚེ་སྡུག་བསྔལ་
395



དེ་ལས་སྐྱོབ་པའི་སྐྱབས་ཀྱང་མི་བཙལ་ལ། སྐྱབས་འགྲོ་ཡང་རྒྱུད་ལ་མི་སྐྱེས་
པས; ནང་བ་སངས་རྒྱས་པའི་གྲལ་དུའང་མི་ཚུད་ལ་ནང་བ་སངས་རྒྱས་པ་
ཡང་མ་ཡིན་ཏེ། ཕྱི་ནང་གི་ཁྱད་པར་སྐྱབས་འགྲོའི་སྟེང་ནས་འཇོག་པའི་
ཕྱིར་རོ། །དེ་ཡང་དམྱལ་བ། ཡི་དྭགས། དུད་འགྲོ་སྟེ་ངན་སོང་གི་སྡུག་བསྔལ་
ལ་ངེས་པ་ཟབ་མོ་ཐོབ་ཅིང་དེ་ལ་འཇིགས་པ་སྐྱེས་ཚེ། དེ་འདྲའི་སྡུག་བསྔལ་
ལས་གྲོལ་ཏེ་ལྷ་དང་མིའི་རྟེན་བཟང་ཕུན་སུམ་ཚོགས་པ་འཐོབ་པར་འདོད་
པའི་འདུན་པ་སྐྱེས་ངེས་ལ། དེ་ཡང་མི་དགེ་བ་མ་སྤངས་པར་ལྷ་མིའི་རྟེན་
བཟང་འཐོབ་པར་མི་འགྱུར་བས་མི་དགེ་བ་ཕྲ་ཞིང་ཕྲ་བའང་སྣང་མེད་དུ་
མི་འཇོག་པར་ཅི་ནུས་ཀྱིས་སྤང་དགོས་སོ། །དེ་ཡང་མི་དགེ་བ་བཅུ་སྤངས་
པའི་འབྲས་བུ་ཇི་ལྟ་བུ་ཡིན་ཞེ་ན། རྒྱུ་ལོག་པས་འབྲས་བུ་ལྡོག་པ་ཆོས་ཉིད་
དུ་གྲུབ་སྟེ། ངན་སོང་དུ་མི་སྐྱེ་བར་མངོན་མཐོ་ལྷ་མིའི་རྟེན་བཟང་ཞིག་ཐོབ་
ནས་འོང་སྟེ། །དེ་ལ་མངོན་པར་མཐོ་བའི་ཐེག་པ་ཞེས་བྱ་བ་ཡིན་ལ། བྱང་
ཆུབ་ལམ་རིམ་ཆེན་མོ་ལས་གསུངས་པའི་སྐྱེས་བུ་ཆུང་ངུའི་ལམ། སྐྱེས་བུ་
འབྲིང་གི་ལམ། སྐྱེས་བུ་ཆེན་པོའི་ལམ་ཞེས་པ་ལས་འདི་ནི་སྐྱེས་བུ་ཆུང་ངུ་
འམ་སྐྱེས་བུ་ཐ་མས་འདོད་པའི་འབྲས་བུ་དེ་ཡིན་གསུངས། དེ་ཡང་སྐབས་
འདིའི་སྐྱེས་བུ་ཐ་མ་ཞེས་པའི་སྐྱེས་བུ་ཐ་མ་ནི། རབ་འབྲིང་ཐ་གསུམ་དུ་ཕྱེ་
བའི་ཐ་མ་ལ་གོ་དགོས་པ་ལས། ཐ་ཤལ་དང་ཐ་ཆད་ཞེས་པའི་དོན་ལ་གོ་
བར་མི་བྱའོ། །དེ་ཡང་སྐྱེས་བུ་ཆུང་ངུ་དེ་ལ་ད་དུང་སྐྱེས་བུ་ཆུང་ངུ་ཁྱད་པར་
ཅན་དང་སྐྱེས་བུ་ཆུང་ངུ་ཕལ་བ་གཉིས་སུ་ཕྱེ་བ་ལས། སྐབས་འདིའི་སྐྱེས་བུ་
396



ཆུང་ངུ་ནི་སྐྱེས་བུ་ཆུང་ངུ་ཁྱད་པར་ཅན་ལ་གོ་དགོས་ཏེ། ཚེ་རབས་ཕྱི་མར་
བདེ་འགྲོ་ལྷ་མིའི་རྟེན་བཟང་རྣམ་པར་དག་པ་ཞིག་འཐོབ་པར་འདོད་པའི་
ཆེད་དུ་མི་དགེ་བ་བཅུ་སྤོང་བའི་ཚུལ་ཁྲིམས་སྲུང་ཞིང་། མི་དགེ་བ་བཅུ་
སྤངས་ཏེ་དགེ་བ་བཅུ་ཉམས་སུ་ལེན་པའི་གང་ཟག་ཡིན་པའི་ཕྱིར་རོ། །དེ་
ཡང་སྐྱེས་བུ་ཆུང་ངུ་ཕལ་བ་ཞེས་པ་ནི་གང་ཡིན་ཞེ་ན། ཚེ་འདི་ཁོ་ན་དོན་དུ་
གཉེར་བའི་གང་ཟག་སྟེ། ཚེ་འདིའི་བདེ་ཐབས་འཚོ་ཐབས་དང་དགྲ་འདུལ་
གཉེན་སྐྱོང་ཁོ་ན་ལས་གཞན་ཅི་ཡང་བསམ་དུ་མེད་པ་ལ་སྐྱེས་བུ་ཆུང་ངུ་་་་
ཕལ་བར་འཇོག་ལ། དེ་ནི་དམ་པའི་ཆོས་ཀྱི་སྣོད་རུང་མ་ཡིན་ཏེ། དེའི་
རིགས་ནི་དུད་འགྲོ་དང་གཉིས་སུ་མ་མཆིས་པར། ཕྱིའི་ཤ་ཚུགས་མིའི་རྣམ་
པ་ཡིན་ན་ཡང་། ནང་གི་འདུ་ཤེས་དུད་འགྲོའི་འདུ་ཤེས་དང་ཀུན་ནས་
མཚུངས་ཏེ། ཚེ་འདིའི་འཚོ་ཐབས་དང་དགྲ་འདུལ་གཉེན་སྐྱོང་ཙམ་མི་ལས་
དུད་འགྲོ་མཁས་པའང་སྲིད་དེ། དཔེར་ན། དུད་འགྲོ་ཅིག་གུ་ལྟ་བུར་མཚོན་
ན། རང་གི་ལྟོ་ཟས་འཚོལ་བ་དང་། འདུག་སའི་ཁུང་བུ་བརྐོ་བ་སོགས་ལ་
ཤིན་ཏུ་མཁས་པ་བཞིན་ནོ། །དེ་ཡང་སྐྱེས་བུ་ཆུང་ངུ་ཁྱད་པར་ཅན་གྱི་
འདོད་པ་དེ་ཙམ་གྱིས་གོ་ཆོད་དམ་ཞེ་ན། དེས་གོ་མི་ཆོད་དོ། བླ་མ་དེས།
ཁམས་གསུམ་སྟེ་འདོད་ཁམས་ཀྱི་ལྷ་མི་གཉིས་དང༌། གཟུགས་ཁམས་གནས་
རིགས་བཅུ་བདུན་གྱི་ལྷ། གཟུགས་མེད་སྐྱེ་མཆེད་མུ་བཞིའི་ལྷ་དང་བཅས་
པའི་ཁམས་གསུམ་གྱི་ལྷ་མི་གང་དུ་སྐྱེས་ཀྱང་སྡུག་བསྔལ་འབའ་ཞིག་ལས་ངོ་
བོ་ཉིད་ཀྱི་བདེ་བའམ་བདེ་བ་ཡང་དག་པ་དང་ལྡན་པའི་གནས་སྐབས་་་
397



ཤིག་བཙལ་ཀྱང་གཏན་ནས་མི་རྙེད་པ་ཡང་ནས་ཡང་དུ་བསྒོམ་དུ་བཅུག
ཁམས་གསུམ་གྱི་ལྷ་མིའི་བདེ་བ་ལྟར་སྣང་ངམ་སྲིད་པའི་ཕུན་ཚོགས་ལ་ཡིད་
འབྱུང་བའམ་སྐྱོ་བ་སྐྱེས་པ་སྟེ། དཔེར་ན། སྐྱུག་ནད་ཅན་གྱིས་ཟས་མཐོང་
བ་དང་། ཡང་ན་གཅན་གཟན་སྟག་སེང་གི་མདུན་དུ་རྩྭ་སྤུངས་བའམ་བྱི་
ལའི་མདུན་དུ་ཤིང་ཏོག་བཞག་པ་ལྟ་བུར་གྱུར་ནས་སྤོང་བར་འདོད་པ་ལ།
སྡུག་བསྔལ་དངོས་དེ་སྤོང་དུ་མི་བཏུབ་པ་སྟེ་ཚེ་རབས་འདི་ཉིད་ལ་སྤོང་མི་
ཐུབ་པར་མ་ཟད་ཚེ་རབས་ཕྱི་མ་དག་ལའང་སྡུག་བསྔལ་དངོས་དེ་སྤོང་མི་་་
ཐུབ་པས་ན། རྒྱུ་ཀུན་འབྱུང་པ་ཞེས་སྡུག་བསྔལ་བདེན་པ་དང་། ཀུན་
འབྱུང་བདེན་པ། འགོག་པའི་བདེན་པ། ལམ་གྱི་བདེན་པ་སྟེ་བདེན་པ་
བཞི་ལས་སྡུག་བསྔལ་ཐམས་ཅད་སྐྱེད་བྱེད་ཀྱི་རྒྱུ་ཀུན་འབྱུང་བདེན་པ་སྤོང་
དགོས་ལ། ཀུན་འབྱུང་བདེན་པ་དེ་ལ་ཡང་གཉིས་ཡོད་པ་ལས་གཙོ་བོར་
ཉོན་མོངས་པའི་ཀུན་འབྱུང་སྤོང་དགོས་སོ། །དེ་ལྟར་སྡུག་བསྔལ་རྒྱུ་དང་
བཅས་པ་སྤངས་པའི་ཆ་དེ་ལ་འགོག་པའམ་འགོག་པའི་བདེན་པ་དང༌། །
འགོག་པ་མྱ་ངན་ལས་འདས་པ་ཞེས་བྱའོ། །དེ་ཡང་མྱ་ངན་ལས་འདས་ཞེས་
པའི་འདའ་བྱའི་མྱ་ངན་ནི། གཙོ་བོ་སྡུག་བསྔལ་སྐྱེད་བྱེད་ཀྱི་རྒྱུ་ཉོན་མོངས་
ཡིན་ནོ། །དེ་ཡང་འགོག་པའི་བདེན་པ་དེ་མངོན་དུ་བྱེད་པའམ་འཐོབ་པར་
བྱེད་པ་ལ་ལམ་བསླབ་པ་གསུམ་སྟེ་ལྷག་པ་ཚུལ་ཁྲིམས་ཀྱི་བསླབ་པ་དང་།
ལྷག་པ་ཏིང་ངེ་འཛིན་གྱི་བསླབ་པ། ལྷག་པ་ཤེས་རབ་ཀྱི་བསླབ་པ་གསུམ་
རྒྱུད་ལ་སྐྱེ་དགོས། དེ་ཡང་ལྷག་པ་ཤེས་རང་ཀྱི་བསླབ་པ་ལ། ཐེག་ཆེན་གྱི་
398



L་
དབང་དུ་བྱས་པའི་ལྷག་པ་ཤེས་རབ་ཀྱི་བསླབ་པ་དང༌། ཐེག་དམན་གྱི་
དབང་དུ་བྱས་པའི་ལྷག་པ་ཤེས་རབ་ཀྱི་བསླབ་པ་གཉིས་སུ་དབྱེར་རུང་ལ།
དེ་ཡང་ཐེག་དམན་གྱི་དབང་དུ་བྱས་པའི་ལྷག་པ་ཤེས་རབ་ཀྱི་བསླབ་པ་ནི།
གང་ཟག་གི་བདག་མེད་རྟོགས་པ་ལ་གསུངས་ཤིང༌། འདི་ནི་གཙོ་བོ་དབུ་
མ་རང་རྒྱུད་པའི་ལུགས་ལྟར་བྱས་པ་ཡིན་ལ། དབུ་མ་ཐལ་འགྱུར་བའི་
ལུགས་ལ་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་ལ་ཁྱད་་་
གཞི་ཙམ་ལས་དགག་བྱ་ལ་ཁྱད་པར་མེད་དོ། །དེ་ཡང་འདིའི་སྐབས་ཀྱི་ལྷག་
པ་ཞེས་པ་དེ་གང་ལས་ལྷག་པ་ཡིན་ཞེ་ན། ཕྱི་རོལ་པའི་ཤེས་རབ་ཀྱི་བསླབ་
པ་སོགས་ལས་ལྷག་པ་སྟེ། ཕྱི་རོལ་པའི་ལུགས་ལའང་ཤེས་རབ་ཀྱི་བསླབ་པ་
སོགས་ལྟར་སྣང་ཙམ་ཡོད་ཀྱང་། དེར་ངེས་འབྱུང་གི་བསམ་པས་ཟིན་པ་
དང་། སྐྱབས་འགྲོས་ཟིན་པའི་ཤེས་རབ་ཀྱི་བསླབ་པ་སོགས་མེད་པ། དེ་
ལས་ལྷག་པའི་ཕྱིར་ན་ལྷག་པ་ཤེས་རབ་ཀྱི་བསླབ་པ་སོགས་སུ་བརྗོད་པ་་་་་
ཡིན་ནོ། །དེ་ལྟར་ཡིན་ཏེ་ངེས་འབྱུང་གི་བསམ་པས་ཟིན་ན་ཐམས་ཅད་
མཁྱེན་པ་འཐོབ་པའི་ཐབས་སུ་འགྲོ་བའི་ཕྱིར་རོ། །དེ་ཡང་གང་ཟག་གི་
བདག་མེད་རྟོགས་པས་ཤིང་རྩ་བ་ནས་བཅད་པ་སྟེ། དཔེར་ན། དུག་གི་
སྡོང་བོ་རྩ་བ་ནས་བཅད་ཚེ་དེའི་ཡལ་ག་དང་ལོ་འདབ་སོགས་རེ་རེ་ནས་་་་་
གཏུབ་མི་དགོས་པར་རང་བཞིན་གྱིས་སྐམ་འགྲོ་བ་བཞིན་དུ། འདོད་ཆགས་
དང་། ཞེ་སྡང་། ཕྲག་དོག ང་རྒྱལ། སེར་སྣ་ལ་སོགས་པའི་ཉོན་མོངས་པ་
མཐའ་དག་ངང་གིས་འགག་འགྲོ་ལ། དེ་ལྟར་ཉོན་མོངས་པ་འགགས་པས་
399



འཕེན་བྱེད་དགེ་བའི་ལས་དང་མི་དགེ་བའི་ལས་མི་གསོག་ལ། ལས་མ་
བསགས་ཚེ་ཁམས་གསུམ་འཁོར་བར་ལས་ཉོན་གྱི་དབང་གིས་སྐྱེ་བ་མི་ལེན་
། སདེ་ལ་འགོག་པ་མངོན་དུ་བྱས་པའམ་འགོག་པ་ཐོབ་པ་ཞེས་པའོ། །དེ་
ལྟ་བུའི་ཤེས་རབ་རྒྱུད་ལ་སྐྱེད་པ་ལ་ཞེས་པའི་ཤེས་རབ་ནི། འཁོར་བའི་རྩ་
བ་མ་རིག་པ་སྤོང་བྱེད་ཀྱི་གཉེན་པོ་བདག་མེད་རྟོགས་པའི་ལྟ་བར་བརྗོད་
པ་ཡིན་ལ། དེ་འདྲའི་ཤེས་རབ་རྒྱུད་ལ་སྐྱེད་པ་ལ་ཏིང་ངེ་འཛིན་གྱི་བསླབ་
པ་རྒྱུད་ལ་སྐྱེད་དགོས་པ་ཡིན་ནོ། །དེ་ཡང་ཏིང་ངེ་འཛིན་གྱི་བསླབ་པ་ནི།
དཔེར་ན། སྡོང་བོ་སོགས་གཅོད་བྱེད་ཀྱི་སྟ་རེའི་ཁ་རྣོ་བ་ཙམ་གྱིས་མི་ཆོག་
པར་ངེས་པར་དུ་བརྟན་པོ་ཞིག་དང་ལྟག་ལྕི་མོ་ཞིག་དགོས་པ་བཞིན་ནོ། །
དེ་བས་བདག་མེད་རྟོགས་པའི་ཤེས་རབ་རྒྱུད་ལ་སྐྱེད་པ་ལ་དམིགས་པ་ལ་
རྩེ་གཅིག་ཏུ་གཏོད་པའི་ཏིང་ངེ་འཛིན་དགོས་ཏེ། ཇི་ལྟར་ཆུ་རྙོག་གཡོ་བ་
ལ། །བཞིན་ལ་སོགས་པ་མི་སྣང་ལྟར། །དེ་བཞིན་སེམས་མཉམ་མ་བཞག་
ཅིང་། །སྒྲིབ་པས་བསྒྲིབས་ལ་དེ་མི་སྣང་། །ཞེས་པ་སྟེ། ཆུ་རྙོག་མའི་ནང་དུ་
མིའི་བཞིན་རས་དང་གཟུགས་བརྙན་སོགས་མི་སྣང་བ་བཞིན་དུ། སེམས་
མཉམ་པར་མ་བཞག་པའམ་རྩེ་གཅིག་ཏུ་མི་གནས་པར་སྒྲིབ་པས་གཡོགས་
པ་ལ་བདག་མེད་རྟོགས་པའི་ཤེས་རབ་མི་སྐྱེ་བར་གསུངས་ལ། དེ་ཡང་
བདག་མེད་རྟོགས་པའི་ཤེས་རབ་རྒྱུད་ལ་སྐྱེད་པ་ལ་ཏིང་ངེ་འཛིན་དགོས་་་་
མོད་ཀྱི། འོན་ཀྱང་ཏིང་ངེ་འཛིན་རྣལ་མ་རྒྱུད་ལ་སྐྱེད་པ་ལ། དཔྱད་འཇོག་
གཉིས་ལས་ཐོག་མར་དཔྱད་སྒོམ་ལ་བརྟེན་དགོས་ལ། དེ་ཡང་དཔྱད་སྒོམ་
4 00



ཙམ་གྱིས་མི་ཆོག་པར་མཐིལ་ཕྱིན་པ་ཞིག་འོང་བའི་རྗེས་སུ་ད་གཟོད་འཇོག་
སྒོམ་ཉམས་སུ་ལེན་དགོས་པ་ཡིན་ནོ། །དེ་ཡང་ཏིང་ངེ་འཛིན་ཞེས་པ་ནི།
གཞི་དམིགས་པ་གཅིག་ལ་སེམས་རྩེ་གཅིག་ཏུ་མཉམ་པར་བཞག་པ་སྟེ།
དཔེར་ན། བུམ་པ་རང་བཞིན་གྱིས་མ་གྲུབ་པར་འཛིན་པའི་བློ་ལྟ་བུར་
མཚོན་ན། དམིགས་པའི་ཡུལ་བུམ་པ་ལ་དམིགས་ཤིང་ངོ་བོ་རང་བཞིན་
མེད་པར་སེམས་རྩེ་གཅིག་ཏུ་སྒོམ་དགོས་ལ། དེ་ལྟར་དུས་ཡུན་ཐུང་ངུ་ཙམ་
མ་ཡིན་པར་དུས་ཡུན་རིང་བོར་བསྒོམས་ཚེ་ཤེས་རབ་ཀྱི་ཤུགས་ཇེ་ཆེར་སོང་
སྟེ་མཐར་མངོན་སུམ་དུ་རྟོགས་པའི་བློ་འབྱུང་ངེས་ཏེ། དེ་ཡང་། མཉམ་
བཞག་ཡང་དག་ཇི་བཞིན་དུ། །ཤེས་རབ་འབྱུང་ཞེས་ཐུབ་པས་གསུངས། །
ཞེས་གསུངས་པའི་ཕྱིར་རོ། །དེ་ཡང་ཏིང་ངེ་འཛིན་ལ་ཡན་ལག་ཚུལ་ཁྲིམས་
དགོས་ཏེ། ཉི་མ་མེད་པར་ཉིན་མོ་ཡོད་པ་མ་ཡིན་ལྟར། །ཚུལ་ཁྲིམས་ནོར་
ཆེན་བྲལ་ལ་ཏིང་འཛིན་ག་ལ་ཡོད། །ཅེས་གསུངས་སོ། །དེ་ཡང་སྐབས་
འདིའི་ཚུལ་ཁྲིམས་ནི་མི་དགེ་བཅུ་སྤོང་གི་ཚུལ་ཁྲིམས་ལ་གོ་དགོས་ཏེ།། ཚེ་
རབས་ཕྱི་མར་ཐར་བ་དང་ཐམས་ཅད་མཁྱེན་པའི་གོ་འཕང་འཐོབ་པར་་་་་
འདོད་པའི་དོན་གཉེར་ཅན་རྣམས་སྨོས་ཅི་དགོས། ཚེ་རབས་ཕྱི་མར་མིའི་
ལུས་རྟེན་ཙམ་འཐོབ་པར་འདོད་པའི་བཙུན་པ་རབ་བྱུང་བ་དང་ཁྱིམ་པ་་་་
ཐམས་ཅད་ཀྱིས་མི་དགེ་བཅུ་སྤོང་གི་ཚུལ་ཁྱིམས་སྲུང་དགོས་པའི་ཕྱིར་རོ། །
གལ་ཏེ་མི་དགེ་བཅུ་སྤོང་གི་ཚུལ་ཁྲིམས་མ་བསྲུངས་པའམ་མི་དགེ་བཅུ་མ་་་
སྤངས་ཚེ་ཚུལ་ཁྲིམས་མི་བཏུབ། མི་དགེ་བ་བཅུ་བདེན་པ་བཞིའི་སྒོ་ནས་
401



སྤོང་བ་ནི་ཉན་ཐོས་ཀྱི་ལམ་ཡིན་ནོ། །དེ་ཡང་སྐབས་འདིའི་ཚུལ་ཁྲིམས་ཀྱི་སྒྲ་
བ ཤད་གཙོ་བོ་ནི། ཚུལ་དང་མཐུན་པའི་ཁྲིམས་ལུགས་ལ་ཚུལ་ཁྲིམས་ཞེས་
བྱ་ལ། དགེ་སློང་གི་སྡོམ་ཁྲིམས་ཀྱང་བསྡུས་ན་རྩ་བ་བཞི་སྟེ། སྲོག་གཅོད་པ།
མ་བྱིན་པ་ལེན་པ། མི་ཚངས་པར་སྤྱོད་པ། རྫུན་སྨྲ་བ་སྤངས་པ་དང་བཞིའི་
ནང་དུ་འདུས་ལ། དགེ་ཚུལ་དང་དགེ་བསྙེན་སོགས་ཀྱི་སྡོམ་པ་ཡང་དེར་མ་
འདུས་པ་མེད་དོ། །དེ་བཞིན་དུ་ལྷག་མ་བཅུ་གསུམ། འབའ་ཞིག་པ་དགུ་
བཅུ། སོར་བཤགས་བཞི། ཉེས་བྱས་བརྒྱ་དང་བཅུ་གཉིས་ལ་སོགས་པ་ཡང་
རྩ་བ་བཞི་ལ་བརྟེན་ནས་བྱུང་བ་ཡིན་ལ། དགེ་སློང་གི་བསླབ་ཁྲིམས་ཉིས་
བརྒྱ་ལྔ་བཅུ་རྩ་གསུམ་ཡང་མི་དགེ་བཅུ་སྤོང་གི་ཚུལ་ཁྲིམས་སུ་འདུས་ལ། དེ་
ལས་ཀྱང་གཙོ་བོ་ལུས་ཀྱི་ལས་གསུམ་དང༌། ངག་གི་ལས་བཞིའི་ནང་དུ་
འདུས་ཏེ། སོ་ཐར་གྱི་སྡོམ་པ་གཙོ་བོ་ལུས་ངག་གི་སྤྱོད་པར་བྱ་ཞིང་། བྱང་
ཆུབ་སེམས་དཔའི་སྡོམ་པ་གཙོ་བོ་སེམས་ཀྱི་སྤྱོད་པའམ་སེམས་ཀྱི་ཉམས་་་་་
ལེན་ལ་འཇོག་དགོས་པས་སོ། །དེ་བས་དེང་གི་དུས་འདིར་དགེ་སློང་རྣམ་
དག་ཅིག་ཡིན་མིན་གྱི་ཚད་དེའང་། ཕམ་པ་བཞིའི་ལྟུང་བས་མ་གོས་པ་ཞིག་
བྱུང་ན་དགེ་སློང་རྣམ་དག་ཞིག་ཏུ་བརྩི་ཆོག་ཅེས་པའི་གསུང་བཤད་ཀྱང་་་་
ཡོད་དོ། །
དེ་ཡང་མི་དགེ་བ་བཅུ་རྟེན་འབྲེལ་ཡན་ལག་བཅུ་གཉིས་ཀྱི་སྒོ་ནས་་་་་
སྤངས་ཚེ། རང་སངས་རྒྱས་ཀྱི་ལམ་དུ་འགྱུར་ཏེ་རང་རྒྱལ་དགྲ་བཅོམ་པའི་
གོ་འཕང་འཐོབ་པའི་ཐབས་སུ་འགྱུར་བ་ཡིན་ནོ། །དེར་འཇུག་ལྡོག་བྱ་ཚུལ་
402



ལ་གཉིས་ཏེ། རྟེན་འབྲེལ་ལུགས་འབྱུང་དང་ལུགས་ལྡོག་གཉིས་ལས། རྟེན་
འབྲེལ་ལུགས་འབྱུང་ནི། མ་རིག་པའི་རྐྱེན་གྱིས་འདུ་བྱེད་དང་། འདུ་བྱེད་
ལ་བརྟེན་ནས་རྣམ་ཤེས། ། རྣམ་ཤེས་ལ་བརྟེན་ནས་མིང་གཟུགས།། མིང་
གཟུགས་ལ་བརྟེན་ནས་སྐྱེ་མཆེད། སྐྱེ་མཆེད་ལ་བརྟེན་ནས་རེག་པ། རེག་པ་
ལ་བརྟེན་ནས་ཚོར་བ། ཚོར་བ་ལ་བརྟེན་ནས་སྲེད་པ། ་ , སྲེད་པ་ལ་བརྟེན་
ནས་ལེན་པ། ལེན་པ་ལ་བརྟེན་ནས་སྲིད་པ། སྲིད་པ་ལ་བརྟེན་ནས་སྐྱེ་བ།
སྐྱེ་བ་ལ་བརྟེན་ནས་རྒ་ཤི་སྟེ་གཅིག་ལ་བརྟེན་ནས་གཅིག་འབྱུང་བ་ཡིན་ལ།
དེ་ལྟར་མ་རིག་པ་ཉོན་མོངས་ལ་བརྟེན་ནས་ལས་བསགས་ཤིང་། ལས་ཀྱི་
དབང་གིས་འཚོལ་ཀྲོ་དང་བཀྲེས་སྐོམ་ཚ་གྲང་སོགས་ཀྱི་སྡུག་བསྔལ་མྱོང་ལ།
སྡུག་བསྔལ་དེ་དག་ལ་མ་བཟོད་པར་སྨྲེ་སྔགས་འདོན་པ་དང་ཡིད་མི་བདེ་
བ་སོགས་བྱུང་ནས་གནས་དེར་སྐྱོ་བ་སྐྱེས་ཤིང་ཡིད་འབྱུང་བ་སྟེ་ཁམས་་་་་་་
གསུམ་འཁོར་བའི་ཕུན་ཚོགས་ལ་སྐྱོ་ཞིང་ཡིད་འབྱུང་ནས་དེ་སྤོང་བར་བྱེད་
པ་ལ། རྩ་བ་མ་རིག་པ་ཡིན་པས་དེ་སྤང་དགོས་ལ། མ་རིག་པ་དེ་ཉིད་སྤོང་
བར་བྱེད་པ་ལ། མ་རིག་པའི་འགལ་ཟླ་སྟེ་དེ་དང་འཛིན་སྟངས་དངོས་སུ་
འགལ་བའི་རིག་པ་ཤེས་རབ་དགོས་སོ། །དེ་ཡང་སྐབས་འདིའི་རིག་པ་ཤེས་
རབ་ཞེས་པ་སྟོང་ཉིད་རྟོགས་པའི་ཤེས་རབ་ལ་གོ་དགོས། དེ་ལ་དེ་དགོས་
ཀྱང་ཞེས་པ་སྟེ། མ་རིག་པ་སྤོང་བ་ལ་དེའི་འགལ་ཟླ་རིག་པ་ཤེས་རབ་བམ་
སྟོང་ཉིད་རྟོགས་པའི་ཤེས་རབ་དགོས་ཀྱང་སྔ་མ་བཞིན་དུ་ཡིན་པས། དེ་ནི་
ཐེག་པའི་དབང་དུ་བྱས་ན་ཐེག་པ་ཆུང་ངུའི་ལམ་ཡིན་ལ། སྐྱེས་བུ་གསུམ་
403



4
.
ལས་སྐྱེས་བུ་འབྲིང་ཡིན་ནོ། །དེ་ཡང་གོང་འདིར་བརྗོད་པའི་རྟེན་འབྲེལ་
ཡན་ལག་བཅུ་གཉིས་ཞེས་པའི་རྟེན་འབྲེལ་དང་། རིགས་པའི་རྒྱལ་པོ་རྟེན་
འབྲེལ་གྱི་གཏན་ཚིགས་ཞེས་པ་གཉིས་གཏན་ནས་མི་འདྲ་སྟེ། སྔ་མའི་དོན་
ནི། འདི་ལ་བརྟེན་ནས་འདི་འབྱུང་ཞེས་པའི་དོན་ཏེ། དཔེར་ན། མེ་ཏོག་གི་
ས་བོན་ལ་བརྟེན་ནས་མྱུ་གུ་དང་མྱུ་གུ་ལ་བརྟེན་ནས་གཞུང་ཤིང་དང་ལོ་མ།
དེ་ལ་བརྟེན་ནས་མེ་ཏོག་དང་མེ་ཏོག་ལ་བརྟེན་ནས་དེའི་འབྲས་བུ་སྨིན་པ་
བཞིན་ཕྱི་མ་ཕྱི་མ་སྔ་མ་སྔ་མ་ལ་བརྟེན་ནས་བྱུང་ཞིང་གྲུབ་པ་ལྟ་བུ་ལ་་་་༌་་་་་
སྐབས་འདིའི་རྟེན་འབྲེལ་ཞེས་བྱ་ཞིང་ཀུན་རྫོབ་པའི་རྟེན་འབྲེལ་ལ་གོ་་
དགོས་སོ། །རིགས་པའི་རྒྱལ་པོ་རྟེན་འབྲེལ་གྱི་གཏན་ཚིགས་ཞེས་པའི་
སྐབས་ཀྱི་རྟེན་འབྲེལ་ནི་དོན་དམ་པའི་རྟེན་འབྲེལ་ལ་གོ་དགོས་པས་དེ་་་་་་
གཉིས་མི་འདྲའོ། །
དེ་ཡང་མི་དགེ་བ་བཅུ་བོ་དེ་ཉིད་ཐབས་ཤེས་གཉིས་ཏེ་ཀུན་རྫོབ་བྱང་
ཆུབ་ཀྱི་སེམས་དང་། བདག་མེད་རྟོགས་པའི་ཤེས་རབ་བམ་ལྟ་བའི་སྒོ་ནས་
སྤངས་ཚེ་ཐེག་པ་ཆེན་པོའི་ལམ་དུ་འགྱུར་ཏེ། བྱང་ཆུབ་སེམས་དཔའ་སྟེ་
ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་ལ་རྩོལ་མེད་ཀྱི་མྱོང་བ་ཐོན་པའི་་་་་་
བྱང་ཆུབ་སེམས་དཔའ་རྣམས་ནི་བྱམས་པ་དང་སྙིང་རྗེ་བྱང་ཆུབ་ཀྱི་སེམས་
ཀྱིས་འཕངས་པ་སྟེ་བྱང་ཆུབ་སེམས་ཀྱིས་ཟིན་པའི་ཕ་རོལ་དུ་ཕྱིན་པ་དྲུག་
སྟེ་སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན། ཤེས་
རབ་བཅས་ཀྱིས་སྒྲུབ་པ་ནི་ཐབས་ཡིན་ལ། དེ་ཡང་མི་དམིགས་པར་ཤེས་པ་
404



དེ་ཤེས་རབ་ཡིན། ཞེས་གསུངས་པའི་སྐབས་འདིའི་སྦྱིན་པ་ནི། སྦྱིན་པ་
གཏོང་སེམས་ཡོད་མེད་ལ་རག་ལས་པ་ཡིན་ཏེ། ལོངས་སྤྱོད་ཀྱིས་ཕོངས་
པའི་སེམས་ཅན་ལ་དངོས་སུ་ཟང་ཟིང་དང་ཆོས་ལ་སོགས་པས་ཚིམ་པར་་་་་
མཛད་པ་ཙམ་མ་ཡིན་པར། དེར་གཏོང་སེམས་སྤེལ་བ་དང་གཏོང་སེམས་
མཐར་ཕྱིན་པའམ་རྣལ་མ་ཞིག་རྒྱུད་ལ་སྐྱེས་པ་ལ་རག་ལས་སོ། ཚུལ་ཁྲིམས་
ནི་མདོར་བསྡུས་ན་སྲུང་སེམས་སམ་སྤོང་སེམས་ཏེ་སེམས་ཅན་གཞན་ལ་་་་་་
འཚེ་བ་སྤོང་འདོད་རྣལ་མ་སྐྱེས་པ་དང་། དེ་བཞིན་དུ་བཟོད་པ། བརྩོན་
འགྲུས། བསམ་གཏན་སོགས་ཀྱང་གཙོ་བོ་སེམས་ལ་རག་ལས་པ་ཡིན་ནོ། །
དེ་ཡང་སྦྱིན་པ་དང་སྦྱིན་པའི་ཕར་ཕྱིན་གཉིས་ལའང་ཁྱད་པར་ཡོད་དེ།
ལམ་མ་ཞུགས་པའི་གང་ཟག་གི་རྒྱུད་ལ་སྦྱིན་པ་ཡོད་ཀྱང་སྦྱིན་པའི་ཕར་་་་་
ཕྱིན་མེད། སྦྱིན་པའི་ཕར་ཕྱིན་ཡིན་ན་ཐེག་ཆེན་གྱི་ལམ་ཡིན་པས་ཁྱབ་ཅིང་།
ཐེག་ཆེན་གང་ཟག་གི་རྒྱུད་ཀྱིས་བསྡུས་པས་ཁྱབ་བོ། དེ་ཡང་ཕར་ཕྱིན་དྲུག་
གི་མ་མཐའི་ས་མཚམས་ཐེག་ཆེན་ཚོགས་ལམ་ཆུང་ངུ་དང་། ཡ་མཐའི་ས་
མཚམས་སངས་རྒྱས་ཀྱི་སའི་བར་དུ་འཇོག་དགོས་ལ། དེ་བཞིན་དུ་ཕར་
ཕྱིན་ཕྱི་མ་རྣམས་ཀྱང་ཤེས་པར་བྱའོ། །དེ་ཡང་མི་དམིགས་པར་ཤེས་པ་དེ་
ཤེས་རབ་ཡིན་ཞེས་པའི་མི་དམིགས་པ་ཞེས་པ་ནི་རང་བཞིན་མེད་པར་ཤེས་
པ་སྟེ་ཕར་ཕྱིན་དྲུག་རང་བཞིན་མེད་པར་རྟོགས་པའམ་རང་བཞིན་མེད་་་་་
རྟོགས་ཀྱི་ལྟ་བས་རྗེས་ཐེབས་པ་ཞེས་པའི་དོན་ནོ། །དེ་ལྟར་ཕ་རོལ་ཏུ་
ཕྱིན་པ་ལྔ་ཡི་དང་པོ་ཚུལ་ཁྲིམས་རྣམ་པ་གསུམ་སྟེ་ཉེས་སྤྱོད་སྡོམ་པའི་ཚུལ་
405



ཁྲིམས་དང་། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་
ཚུལ་ཁྲིམས་གསུམ་ལས། ཉེས་སྤྱོད་སྡོམ་པའི་ཚུལ་ཁྲིམས་ཀྱི་སྤང་བྱ་མི་དགེ་
བ་བཅུ་ཡིན་པ། དེ་ལྟར་སྤངས་པ་དེ་ཐེག་པ་ཆེན་པོའི་ལམ་ཡིན་ལ། སྐྱེས་བུ་
གསུམ་ལས་སྐྱེས་བུ་མཆོག་གི་ལམ་ཡིན་ནོ།། །།
དེ་ལྟར་ཐེག་པ་གསུམ་དང་སྐྱེས་བུ་གསུམ་པོ་ཐམས་ཅད་ཀྱིས་མི་དགེ་
བ་བཅུ་བོ་སྤོང་ལུགས་མི་འདྲ་སྟེ་གཙོ་བོ་ཀུན་སློང་གི་སྒོ་ནས་མི་འདྲ་བ་ཡིན་
ལ། སྐབས་འདིའི་ཐེག་པ་གསུམ་སྟེ་ཉན་ཐོས་ཀྱི་ཐེག་པ་དང་། རང་རྒྱལ་གྱི་
ཐེག་པ། ཐེག་ཆེན་གྱི་ཐེག་པ་ཞེས་པའི་ཐེག་པ་ནི། བགྲོད་བྱེད་ལ་གོ་དགོས་
ཤིང་། གང་དུ་བགྲོད་ཅེ་ན། སངས་རྒྱས་ཀྱི་ས་ལ་བགྲོད་པར་བྱེད་པའི་ཆ་
ནས་ཐེག་པ་ཞེས་བྱ་བ་ཡིན་ནོ། །དེ་ལྟར་ཐེག་པ་གསུམ་དང་སྐྱེས་བུ་གསུམ་
གྱིས་མི་དགེ་བ་བཅུ་སྤང་ལུགས་མི་འདྲ་ཡང་། སྤངས་པ་ལ་ཁྱད་མེད་པ་
ཡིན་པས། ཐེག་པ་ཆེ་ཆུང་ཀུན་གྱིས་སྤང་དགོས་ཏེ། འདི་ནི་ཐེག་པ་ཀུན་གྱི་
དམ་ཚིག་ཡིན་ལ། གསང་སྔགས་ཀྱི་སྒོར་ཞུགས་པ་རྣམས་ཀྱིས་ཀྱང་། རང་
དམ་ཚིག་སེམས་དཔའ་དང་གཞན་ཡེ་ཤེས་སེམས་དཔར་སྒོམ་ཟེར་ན། ཡི་
དམ་གྱི་ལྷ་ལ་མི་དགེ་བ་སྤྱད་དུ་ཅང་བཏུབ་བམ་གསུངས། དགེ་སློང་རྫོགས་
ཆེན་མཉན་པ་ཞིག་མཁན་པོ་རྩ་ཐོན་བྱེད་པ་སྟེ་མཁན་པོ་ལ་མ་གུས་པ་བྱེད་
ཅིང་། ཐེག་པ་ཆུང་ངུ་ལྟར་བྱས་ན་རེ་རེ་ལ་ལྟུང་བ་རེ་རེ་སྐྱེ་བ་ཡིན་ཏེ། ཐེག་
པ་ཆེན་པོར་གླགས་བག་ཙམ་སྟེ་གོ་སྐབས་ཅུང་ཙམ་ཡོད་ཟེར་སྐད། དགེ་
བཤེས་པོ་ཏོ་བའི་ཞལ་ནས། ཆོས་རྣམས་ཀྱི་རང་བཞིན་ལ་བཟོད་པ་ཐོབ་
406



ནས་མི་གནོད་པ་ཞིག་ཡོད་འདུག་སྟེ་ཞེས་པའི་སྐབས་འདིའི་བཟོད་པ་ཐོབ་
ཅེས་པ་ནི། སྦྱོར་ལམ་བཟོད་པ་ཐོབ་པར་གོ་དགོས་ཏེ། སྟོང་ཉིད་མངོན་
སུམ་དུ་རྟོགས་པའི་གང་ཟག་ལ་སྡུག་བསྔལ་གྱིས་མི་གནོད་ལ། སྟོང་ཉིད་
མངོན་སུམ་དུ་རྟོགས་པའི་ཐེག་ཆེན་གང་ཟག་གི་སྐུ་ལུས་སྟ་རེ་ལྟ་བུའི་་་་་་་
མཚོན་གྱིས་དུམ་བུ་སྟོང་དུ་གཏུབས་ཀྱང་སྡུག་བསྔལ་གྱི་ཚོར་བོ་ཕྲ་མོ་ཙམ་་་་
ཡང་མྱོང་དུ་མེད་དེ། ཆོས་ཐམས་ཅད་ལ་བདེ་བས་བརྒྱན་པའི་ཏིང་ངེ་
འཛིན་ཐོབ་ཟིན་པའི་ཕྱིར་རོ། །དེ་འདྲའི་ཏིང་ངེ་འཛིན་གྱི་སྟོབས་ཀྱིས་
ལུས་དུམ་བུ་སྟོང་དུ་གཏུབས་ཀྱང་སྡུག་བསྔལ་གྱི་ཚོར་བ་མྱོང་རྒྱུ་མེད་པར་་་་
གསུངས་ལ། དེ་ཙ་ན་སྡིག་པ་ཡེ་མི་བྱེད་པ་སྟེ་སྟོང་ཉིད་མངོན་སུམ་དུ་
རྟོགས་པའི་གང་ཟག་གིས་སྡིག་པ་གཏན་ནས་མི་བྱེད་པ་ཡིན་ནོ། །ད་ལྟ་ང་
ཚོ་སོ་སོ་སྐྱེ་བོ་ཐ་མལ་བའི་གནས་སྐབས་སུ་སྡིག་པའི་ལས་ཕྲ་མོ་ཙམ་བྱས་་་་་
ཀྱང་གནོད་པ་ཆེ་བས་སྡིག་པའི་ལས་ལ་འཛེམ་པ་ནི་ཤིན་ཏུ་གལ་ཆེ་ལ། །
གལ་ཏེ་སྡིག་པའི་ལས་ལ་མ་འཛེམས་ཚེ་ལྟ་བ་མཐོ་བར་རློམ་པ་ལ་སོགས་་་་
པ་དཔེ་མེད་དུ་རེ་ཡང་དམྱལ་བ་ལ་སོགས་པའི་ངན་སོང་དུ་སྐྱེ་བ་ཡིན་་་་་་་
གསུངས། དེ་བས་སྟོང་ཉིད་མངོན་སུམ་དུ་རྟོགས་པ་དང་ས་ཐོབ་པ་ཞིག་མ་
ཡིན་ཚེ། རྒྱལ་པོ་ལྟ་བུའི་སྐྱེ་བ་གཏན་ནས་ལེན་མི་རུང་ལ། གལ་ཏེ་རྒྱལ་པོར་
གྱུར་ཚེ་སྡིག་པའི་བང་མཛོད་ཀྱི་སྒོ་ཕྱེས་པ་ལྟ་བུ་ཡིན་ནོ། །དེ་ཡང་ས་ཐོབ་
པའི་བྱང་ཆུབ་སེམས་དཔའ་ཡིས་བརྒྱ་ལ་སྡིག་པ་ཚབས་ཆེན་ཇི་འདྲ་ཞིག་་་་
བསགས་ཀྱང་། སྟོང་ཉིད་རྟོགས་པའི་ལྟ་བའི་སྟོབས་དང་། བྱང་ཆུབ་གྱི་
407



སེམས་རིན་པོ་ཆེའི་སྟོབས་ཀྱིས་སྡིག་པ་ལྷག་མེད་དུ་སྦྱང་ངེས་ཏེ། སྤྱོད་
འཇུག་ཆེན་མོ་ལས། དེས་ནི་དུས་མཐའི་མེ་བཞིན་སྡིག་ཆེན་རྣམས། །སྐད་
ཅིག་གཅིག་གིས་ངེས་པར་སྲེག་པར་བྱེད། ཅེས་གསུངས་པའི་ཕྱིར་དང་།
སྔོན་གྱི་དམ་པ་རྣམས་ཀྱི་སྨོན་ལམ་དུའང་། ས་མ་ཐོབ་བར་དུ་རྒྱལ་པོ་ཆེན་
པོ་ལ་སོགས་པར་མི་སྐྱེ་བར་སྨོན་ལམ་བཏབ་ཡོད་པ་བཞིན་ནོ། ། །
དེ་ལྟར་མི་དགེ་བ་བཅུ་སྤོང་བ་འདི་སྤྱིར་ཐེག་པ་ཀུན་གྱི་དམ་ཚིག་ཡིན་
ལ། ཁྱད་པར་དུ་འདོད་ཁམས་ཀྱི་ལྷ་མི་བསྟན་པའི་སྒོར་ཞུགས་པ་རྣམས་
ཀྱིས་སྤང་དགོས་པར་སྟོན་པ་ལ། རྩ་བ་ལས། སྡེ་བ་ཁ་ཅིག་དག་གི་ལུགས་
ཀྱིས། །ངན་སོང་གསུམ་དང་གཟུགས་དང་གཟུགས་མེད། །ལས་ལ་རྣམ་སྨིན་
འབྲས་བུ་མེད་འདོད། །ཡོད་པར་འདོད་པའང་འབྲས་བུ་ཆུང་འདོད། །
འདོད་ཁམས་ལྷ་མི་ལས་ཀྱི་ས་པ། །དེ་ནང་གླིང་གསུམ་དེ་ནང་འཛམ་
གླིང་། །དེ་ཡི་ནང་ནས་སྐྱེས་དང་བུད་མེད། །དེ་ནས་སྡོམ་པ་ཁས་བླངས་ཆེ་
ཆེའི། དགེ་དང་མི་དགེའི་ལས་ནི་སྟོབས་ཆེ། །དེ་ཕྱིར་མི་དགེའི་ལས་ནི་ཆུང་
ཡང་། །མི་བརྙས་སྤང་བྱ་དགེ་ལས་ཆུང་འབད། །དེ་འབྲས་འཇིགས་ཤིང་དེ་
འབྲས་བྲོད་པས། །འཇིགས་པའམ་བཤེས་དེས་གསང་བ་དེ་གསུངས། །ལྷ་
ཅིག་བླ་མ་ཨ་དྷུའི་བཀའ་ལས། །པཎྜི་ཏ་དེ་ལས་འདིའི་འབྲས་བུས། །ད་ལྟ་
འདིར་ལྷུང་རྣལ་འབྱོར་པ་འདིའང་། །ལས་ངན་འདི་ཡི་འབྲས་བུས་འདིར་
ལྷུང། །དེ་ལ་སོགས་པ་མང་དུ་གསུངས་ན། །དེ་བས་ཇི་སྲིད་བདག་འཛིན་
ཡོད་རིང་། ལས་འབྲས་ཕྲ་བའང་ཆུད་མི་ཟ་བས། །སྡིག་པ་ཕྲ་བའང་
-ས {、-
、་
༼ETཀ༨ 、 |
408



འཇིགས་པས་སྤང་བྱ། །ཞེས་གསུངས་ཤིང་། དེ་ཡང་བྱེ་བྲག་སྨྲ་བ་ལ་ནང་
གསེས་ཀྱི་བཅོ་བརྒྱད་ཡོད་པ་ལས་སྡེ་བ་ཁ་ཅིག་གི་གྲུབ་མཐའི་ལུགས་ཀྱི་་་་་
བཞེད་པ་ནི། ངན་སོང་གསུམ་དང་། ཁམས་གོང་མ་གཉིས་ཏེ་གཟུགས་
ཁམས་དང་གཟུགས་མེད་ཁམས་གཉིས་སུ་རྣམ་སྨིན་གྱི་འབྲས་བུ་མི་འབྱུང་
བར་འདོད་དེ། འབྱུང་ན་རྟག་ཏུ་དེ་ཉིད་དུ་སྐྱེ་བར་འགྱུར་བས་སོ། །ཞེས་
ཟེར་བ་ཡང་ཡོད་དོ། །རྣམ་སྨིན་གྱི་འབྲས་བུ་ཡོད་པར་འདོད་པ་རྣམས་ཀྱང་
ཆུང་བར་འདོད་པ་ཡིན་གསུངས། དགེ་སྡིག་ཅི་བྱས་ཀྱང་ལས་ཀྱི་འབྲས་བུ་
ཤིན་ཏུ་མཐུ་ཆེ་བར་འབྱུང་བ་ནི། སྤྱིར་ཡོངས་སུ་མ་དག་པའི་འཇིག་རྟེན་གྱི་
ཁམས་ཡིན་ལ། དེའི་ནང་ནས་ཀྱང་འདོད་ཁམས་ཀྱི་ལྷ་མི་གཉིས་ཀྱི་རྟེན་
ཅན་ཡིན་ཞིང་། དེའི་ནང་ནས་ཀྱང་གླིང་གསུམ་སྟེ་བྱང་སྒྲ་མི་སྙན་མ་
གཏོགས་པར་ཤར་ལུས་འཕགས་གླིང་དང་། ལྷོ་འཛམ་བུ་གླིང་། ནུབ་
བ་ལང་སྤྱོད་གླིང་གསུམ་གྱི་སྐྱེས་པ་དང་བུད་མེད་ཀྱི་རྟེན་ཅན་འདི་ཡིན་ལ།
མདོར་བསྡུས་ན་ཁམས་གོང་མའི་ལྷ་དང་བྱང་སྒྲ་མི་སྙན་གྱི་ཡུལ་དུ་མི་དགེ་
བ་གཤའ་མའམ་དངོས་གནས་མེད་པར་གསུངས་པ་ཡིན་པ་ལ། དེའི་རྒྱུ་
མཚན་ནི། བྱང་སྒྲ་མི་སྙན་གྱི་རྟེན་དང་། ཁམས་གོང་མའི་ལྷའི་རྟེན་ལ་
སེམས་ཤུགས་ཆུང་བས་ན། དེ་དག་གི་རྒྱུད་ལ་སོ་ཐར་གྱི་སྡོམ་པ་མི་སྐྱེ་ལ།
དགེ་སྡིག་གང་བྱས་ཀྱང་ལས་ཀྱི་འབྲས་བུའང་ཤིན་ཏུ་མཐུ་ཆུང་བར་འགྱུར་
རོ། །དེ་ཡང་མ་ནིང་ལ་ཟ་མ་མ་ནིང་། འགྱུར་བ་མ་ནིང་། མཚན་གཉིས་མ་
ནིང་། མཚན་མེད་མ་ནིང་། སོགས་སུ་དབྱེ་ལ། དེ་ནི་ཕོ་ཡང་མ་ཡིན་མོ་ཡང་
4 09



ལ་
མ་ཡིན་པའི་རྟེན་ཅན་ཞིག་གོ །དེ་འདྲའི་མ་ནིང་གི་རིགས་ཀྱི་བསམ་པ་མི་
བརྟན་པའི་ཕྱིར་ན། ལས་ཀྱི་བསམ་སྦྱོར་དངོས་གཞི་མཇུག་གསུམ་ཡོངས་
སུ་རྫོགས་ནས་མི་འོང་བས་སོ་ཐར་གྱི་སྡོམ་པ་རྒྱུད་ལ་མི་སྐྱེ་བར་གསུངས་པ་
ཡིན་ནོ། །དེ་ཡང་གླིང་གསུམ་གྱི་སྐྱེས་པ་དང་བུད་མེད། དེ་ལས་ཀྱང་སོ་ཐར་
དང་། བྱང་སེམས། གསང་སྔགས་ཀྱི་སྡོམ་པ་ཁས་བླངས་ཆེ་བ་རྣམས་ཀྱི་
ལས་འདི་ལས་མཐུ་ཆེ་བ་མེད་དེ། ལས་སམ་རྒྱུ་ཆུང་ངུ་ཙམ་བསགས་ཀྱང་
འབྲས་བུ་དཔག་ཏུ་མེད་པ་འབྱིན་པར་བྱེད་ཅིང་། སྡིག་པ་མི་དགེ་བ་ཆུང་
ངུ་ཙམ་བསགས་ཀྱང་འབྲས་བུ་སྡུག་བསྔལ་ཆེན་པོ་འབྱུང་བས། འདི་ནི་
སྡིག་པའམ་མི་དགེ་བ་ཧ་ཅང་ཆུང་ཞེས་སྣང་མེད་དུ་མི་འཇོག་པར། སྡིག་
པའམ་མི་དགེ་བ་ཤིན་ཏུ་ཆུང་ཡང་འདིས་བདག་ལ་གནོད་པ་ཧ་ཅང་ཆེན་
པོ་སྐྱེད་ངེས་ཞེས་འཇིགས་ཤིང་སྐྲག་པའི་སྒོ་ནས་འབད་པ་ཆེན་པོས་སྤང་་་་
བར་བྱ་དགོས་ལ། དགེ་བ་ཧ་ཅང་ཆུང་ཡང་འབྲས་བུ་བདེ་བ་ཆེན་པོ་འབྱུང་
བས་དེ་ཉིད་སྣང་མེད་དུ་མི་འཇོག་པར་བྲོད་པ་སྟེ་དགའ་སྤྲོའི་ངང་ནས།
དགེ་བ་ཆེན་པོ་ལྟ་ཞོག་ཤིན་ཏུ་ཆུང་ངུ་ལའང་འབད་དེ་སྤང་དགོས་པར་་་་་
གསུངས་པ་ཡིན། དེ་ཡང་མི་དགེ་བའི་འབྲས་བུས་འཇིགས་པའི་སྒོ་ནས་
སྤང་བའི་ལུགས་ནི། དགེ་བའི་བཤེས་གཉེན་འབྲོམ་སྟོན་པ་རྒྱལ་བའི་འབྱུང་
གནས་ཀྱི་ཞལ་ནས། གསང་བ་ཡིན་པ་ལ་ང་རྒས། བསྟན་པ་ཉམས་དམའ་
བས་ད་ཟློས་ལ་ཐོང་གསུངས་ནས་ཞེས་པ། སྤྱིར་འདི་འདྲ་བ་གསང་དགོས་
པ་ཞིག་ཡིན་མོད། འོན་ཀྱང་ཁོ་རང་དགུང་ལོ་བགྲེས་པ་དང་། རྒྱལ་བའི་
41 0



བསྟན་པ་ཉམས་དམས་སུ་གྱུར་པའི་དུས་ཡིན་པས་ད་མ་གསང་བར་གསུང་
པར་བྱའོ་ཞེས་གསུངས་ནས། འདི་ལྟར་གསུངས་ཏེ། བླ་མ་ཨ་བ་དྷུ་ཏི་པ་སྟེ་
ཇོ་བོ་ཆེན་པོའི་བླ་མ་གཙོ་བོ་ཞིག་ཡིན་པ་དེ་ཉིད་ཀྱི་བཀའ་སྩལ་འདི་རྣམས་
གསུངས་ཏེ། དེ་ཡང་ཇོ་བོ་ཉིད་ཀྱིས་དགུང་ལོ་ཕྱེད་དང་བརྒྱད་ཀྱི་ཡུན་དུ་
བླ་མ་ཨ་བ་དྷུ་ཏི་པའི་ཕྱགས་ཕྱིར་ཏེ་ཞབས་ཕྱིར་སྐུ་རྗེས་སུ་འབྲངས་པ་ལ།
དོན་དུ་མི་འགྱུར་ན་སྟེ་ཕན་ཐོགས་མི་འབྱུང་ན་གསེར་གྱི་མཎྜལ་ཕུལ་ནས་
གསོལ་བ་བཏབ་ཀྱང་། དཔེར་ན། རྡོ་ཕ་བོང་ལ་གསོལ་བ་བཏབ་པ་དང་
འདྲ་བར་ཆོས་ཅི་ཡང་མི་གསུང་ལ། དེ་ཡང་རྒྱུད་ལ་བརྟག་སྟེ་ཕན་ཐོགས་
འབྱུང་ངེས་པ་ཞིག་ཡིན་ཚེ་བྲེལ་བ་ཧ་ཅང་ཆེ་བའི་དུས་སུ་ཡང་གསོལ་བ་མ་
བཏབ་ཞུ་བ་མ་ཕུལ་ཡང་གསུང་བ་ཡིན་ཏེ། ཐེངས་ཤིག་ཆུ་བོ་ཆེན་པོ་ཞིག་
གི་ཟམ་པ་མི་བརྟན་ཅིང་ཉམ་ང་བ་ཞིག་བརྒལ་བའི་སྐབས་སུ་ཁོམ་ལོང་་་་་་
གཏན་ནས་མེད་ཀྱང་ཞལོ་ཕྱིར་འཁོར་ནས། ཇོ་བོ་རྗེ་ལ་ཧེ་ཛ་ཀི་སྟེ་ཀྱེ་རྣལ་
འབྱོར་པ་ཞེས་བོས་ནས། ཇི་སྲིད་བདག་ཏུ་འཛིན་པ་ཡོད་རིང་ལ་སྟེ་སྟོང་
ཉིད་མངོན་སུམ་དུ་མ་རྟོགས་པར་རང་རྒྱུད་ཀྱི་བདག་འཛིན་མ་རིག་པ་མ་་་
སྤངས་པའི་བར་དུ། ལས་ཕྲ་བ་ཡང་ཆུད་མི་ཟ་བར་འདུག་ཅེས་པ་སྟེ་མི་
དགེ་བའི་ལས་ཤིན་ཏུ་ཕྲ་མོ་ཙམ་ཞིག་བསགས་ཀྱང་ལས་དེ་ཆུད་ཟོས་སུ་མི་
འགྲོ་བར་དེའི་རྣམ་སྨིན་གྱི་འབྲས་བུ་འབྱུང་ངེས་ཏེ། དཔེར་ན། པཎྜི་
ཏ་མཚན་ལ་འདི་སྐད་བྱ་བ་ཞིག་གིས་ལས་མི་དགེ་བ་ཕྲ་མོ་འདི་ཙམ་ཞིག་་་་
བསགས་པས་ངན་སོང་སྟེ་དམྱལ་བ་དང་། ཡི་དྭགས། དུད་འགྲོ་གང་རུང་



འདི་འདྲ་བར་ལྷུང་ནས་འདུག་ལ། ཡང་རྣལ་འབྱོར་པ་མཚན་ལ་འདི་སྐད་
བྱ་བ་ཞིག་གིས་ལས་ངན་པ་འདི་ཙམ་ཞིག་བསགས་པས་ངན་སོང་གི་གནས་
འདི་འདྲ་བར་ལྷུང་འདུག་ཅེས་པ་ལ་སོགས་པ་མང་པོ་གསུངས་ཡོད་དོ། །དེ་
ལྟར་གསུངས་པ་དེ་ཁོང་ཉིད་ཀྱིས་མངོན་སུམ་དུ་གཟིགས་ནས་གསུངས་པ་
ཡིན་པས་ཡིད་ཆེས་བྱས་ཏེ། སྟོང་ཉིད་མངོན་སུམ་དུ་མ་རྟོགས་ཚུན་ལ་སྡིག་
པ་ཤིན་ཏུ་ཕྲ་བ་ལ་ཡང་འཛེམ་དགོས་ལ། དགེ་བ་ཤིན་ཏུ་ཕྲ་ཞིང་ཕྲ་བ་ལ་
ཡང་སྣང་མེད་དུ་མ་བཞག་པར་འབད་པས་གསོག་དགོས་པ་དང་། མདོར་
ན་རང་ཉིད་ལེགས་པར་འདོད་པ་རྣམས་ཀྱིས་དུས་དང་རྣམ་པ་ཀུན་ཏུ་དམ་
པའི་ཆོས་མི་འདོར་བར། མི་དགེ་བཅུ་སྤོང་བ་དང་དགེ་བ་བཅུ་ཚུལ་བཞིན་
དུ་བསྒྲུབ་པར་བྱ་བ་ནི་ཤིན་ཏུ་གལ་ཆེ་བར་གསུངས་པ་ཡིན་ནོ། །
འོ་ན་བདག་ཏུ་འཛིན་པ་ཡོད་རིང་ལ་སྟེ་བདག་འཛིན་མ་སྤངས་ཀྱི་་་་་་
བར་དུ་ལས་ཀྱིས་གནོད་ཟེར་བ། བདག་འཛིན་སྤངས་ནས་ཟད་ཚེ་ལས་
ཀྱིས་མི་གནོད་དམ་ཞེ་ན། དེ་ཙ་ན་ལས་ཀྱིས་མི་གནོད་པར་སྟོན་པ་ལ། རྩ་
བ་ལས། འདི་ཡང་ཁུངས་དྲངས་མངོན་པ་ལས་ཀྱང་། །བདེན་པ་མཐོང་ལ་
འཕེན་པ་མེད་གསུངས། །གསང་སྔགས་ལས་ཀྱང་སྐྱེ་བ་ནམ་མཁའ། །ལྟ་
བུར་མཐོང་ན་ལས་ཀྱིས་སྲིད་པ། །མི་འཕེན་ཞེས་གསུངས་བཟློག་ལ་ལས་
གནོད། །དེ་བས་བདེན་པ་མ་མཐོང་རིང་དང༌། །ནམ་མཁའ་ལྟ་བུར་མ་
མཐོང་རིང་ལ། ལས་དང་འབྲས་བུ་ཁྱད་དུ་མི་བསད། །ཅེས་གསུངས་ཤིང་།
དེ་ཡང་ཆོས་མངོན་པའི་སྡེ་སྣོད་ཀུན་ནས། བདེན་པ་མཐོང་ལ་ཞེས་པ་སྟེ་
412



སྟོང་ཉིད་མངོན་སུམ་དུ་རྟོགས་པ་ལ་འཕེན་བྱེད་ཀྱི་ལས་གསར་དུ་གསོག་པ་
མི་སྲིད་ལ། སྲེད་པ་ཡོངས་སུ་སྤངས་པ་ལ་ཡང་ལས་ཉོན་གྱི་དབང་གིས་སྐྱེ་
བ་ལེན་པ་མེད་ཅེས་གསུངས་པ་དང་། དེ་ཡང་རྣམ་པར་སྣང་མཛད་བྱང་
ཆུབ་པའི་རྒྱུད་དེ་རྣམ་སྣང་མངོན་བྱང་ཞེས་བྱ་བའི་སྔགས་ཀྱི་གཞུང་ནས།
སྐྱེ་བ་ནམ་མཁའ་ལྟར་མཐོང་བ་སྟེ་སྐྱེ་བ་རང་བཞིན་མེད་པར་མཐོང་བའམ་
སྐྱེ་བ་བདེན་པས་སྟོང་བར་མངོན་སུམ་དུ་རྟོགས་ཚེ། འཕེན་བྱེད་
ལས་ཉོན་གྱི་དབང་གིས་འཁོར་བར་ཡང་སྲིད་མི་འཕེན་པར་གསུངས་པ་་་་་
གཉིས་དོན་གཅིག་སྟེ། འདི་ལྟར་འཕགས་པ་རྒྱུན་དུ་ཞུགས་པ་ཡན་ཆད་
ཀྱིས་ཆོས་ཐམས་ཅད་སྟོང་ཞིང་བདག་མེད་པར་རྟོགས་པས་སྲིད་པར་སྐྱེ་་་་
བའི་ལས་དེ་ཡེ་མི་གསོག་པ་ཞིག་ཡོད་པ་འདུག་གསུངས་ཞེས་པའི་སྐབས་་་་
འདིའི་རྒྱུན་ཞུགས་ནི་ཐེག་པ་དམན་པ་ལ་བརྗོད་པ་ཡིན་ཏེ། ཐེག་ཆེན་ལ་
རྒྱུན་ཞུགས་ཕྱིར་འོང་དང་ཕྱིར་མི་འོང་སོགས་ཀྱི་སྐབས་ཕྱེ་བ་མེད་པས་སོ། །
དེ་ཡང་ཐེག་དམན་ཉན་རང་ལ་དེ་ལྟར་སྐབས་དབྱེ་བ་ཡོད་པས། ཉན་རང་
གཉིས་ཀྱི་ཚོགས་ལམ་དང་། སྦྱོར་ལམ། མཐོང་ལམ། སྒོམ་ལམ། མི་སློབ་
ལམ་ལྔ་ལས། ཉན་ཐོས་ཀྱི་མཐོང་ལམ་དང་སྒོམ་ལམ་གཉིས་ལ་སྤང་བྱ་སྤོང་
རིམ་གྱིས་རྒྱུན་ཞུགས་ཞུགས་པ་དང་། རྒྱུན་ཞུགས་འབྲས་གནས། ཕྱིར་འོང་
ཞུགས་པ་དང་། ཕྱིར་འོང་འབྲས་གནས། དགྲ་བཅོམ་ཞུགས་པ་དང་། དགྲ་
བཅོམ་འབྲས་གནས་སོགས་ཡོད་པ་ལས། རྒྱུན་ཞུགས་ཞུགས་པ་ནི་ཆེས་
དམའ་རིམ་ཡིན་ལ། རྒྱུན་ཞུགས་མཐོང་སྤང་ཀུན་སྦྱོར་སྤོང་བའི་གཉེན་པོ་
413



འདུ་བྱེད་པའི་ཆ་ནས་རྒྱུན་ཞུགས་ཞུགས་པ་ཞེས་དང༌། རྒྱུན་ཞུགས་འབྲས་
གནས་མཐོང་སྤང་ཀུན་སྦྱོར་གསུམ་སྤངས་པའི་ཆ་ནས་རྒྱུན་ཞུགས་འབྲས་་་་
གནས་ཞེས་བརྗོད་ལ། ཞུགས་པ་དང་འབྲས་གནས་གཉིས་ཀ་རྒྱུ་དང་འབྲས་
བུའི་ཚུལ་དུ་གོ་དགོས་པ་ཡིན་ནོ། །དེ་ལྟར་ཐེག་དམན་གྱི་འཕགས་པ་རྒྱུན་
ཞུགས་པ་ཡན་ཆད་ཀྱིས་ཆོས་ཐམས་ཅད་སྟོང་ཞིང་བདག་མེད་པར་རྟོགས་
པས་སྲིད་པ་སྟེ་འཁོར་བར་སྐྱེ་བའི་ལས་དེ་གཏན་ནས་མི་གསོག་པར་་་་་་་་
གསུངས་པ་ཡིན་ནོ། །འོ་སྐོལ་ཏེ་རང་ཅག་གིས་དེ་ལྟར་ཡིད་ཀྱི་རྣམ་པར་
ཤེས་པས་མ་མཐོང་བའམ་མ་རྟོགས་པའི་རིང་ལ་ལས་འབྲས་ཕྲ་ཞིང་ཕྲ་བ་
ལ་ཡང་ཁྱད་དུ་གསོད་མི་རུང་བར་ཤིན་ཏུ་འཛེམ་དགོས་པ་ཡིན་གསུངས་ལ།
དེ་ཡང་ཁ་ཅིག་གིས་སྟོང་པ་ཉིད་ཀྱི་མིང་ཙམ་མཐོང་བའམ་ཡང་ན་སྟོང་པ་
ཉིད་ཀྱི་མིང་ཙམ་སྨྲ་ཤེས་པ་ཙམ་གྱིས་རང་ལ་སྡིག་པས་གནོད་མི་ནུས་ཟེར་
བ་ནི་གཏན་ནས་མི་རུང་ཞིང་རིགས་པ་དང་འགལ་ཏེ། དེ་ཡང་རིགས་པ་
དང་མི་འགལ་ཟེར་ན། ཁྱེད་ལྟར་མེ་སྟོང་པ་ཉིད་ཡིན། ལག་པ་སྟོང་པ་ཉིད་
ཡིན། ཞེས་སྨྲ་བཞིན་མེའི་ནང་དུ་ལག་པ་ཞོག་དང་འཚིག་གམ་མི་འཚིག་
ལྟོས་ཤིག་གསུངས། དེ་བས་ན་ཆོས་ནས། ཅུང་ཟད་ཐོས་པ་ལ་བརྟེན་ཏེ། །
རྣམ་པར་དབེན་དོན་མི་ཤེས་པར། །མི་གང་བསོད་ནམས་མི་བྱེད་པ། །སྐྱེས་
བུ་ཐ་ཤལ་དེ་དག་བརླགས། །ཞེས་གསུངས་པ་སྟེ། ཐོས་པ་ཅུང་ཟད་རེ་བྱས་
པ་ཙམ་དང་དོན་འགའ་རེ་བཤད་ཤེས་པ་ཙམ་ལས། རྣམ་པར་དབེན་དོན་
མི་ཤེས་པ་སྟེ་སྟོང་ཉིད་ཀྱི་ལྟ་བ་མ་རྟོགས་ཀྱང་། བདག་སྟོང་ཉིད་རྟོགས་
41 4



པའི་གང་ཟག་གམ་ལྟ་བ་རྟོགས་པའི་གང་ཟག་ཡིན་པ་སོགས་སྨྲས། བསོད་
ནམས་ཀྱི་ལས་ཕྱག་འཚལ་ཞིང་མཆོད་པ་འབུལ་བ་སོགས་ཚོགས་བསགས་་་་
སྒྲིབ་སྦྱོང་ཅི་ཡང་བྱ་མི་དགོས་པར་སེམས་པའི་སྐྱེས་བུ་བླུན་པོ་དེ་དག་གིས་
རང་ཉིད་རང་གིས་བརླགས་པ་ཁོ་ན་ཡིན་ནོ་ཞེས་གསུངས་པའི་དོན་ནོ། །
དེ་བས་ན་སྟོང་ཉིད་རྟོགས་པར་བྱེད་པ་རང་ལ་ཚོགས་གསོག་སྒྲིབ་པ་སྦྱོང་་་
དགོས་པ་ཡིན་ལ། དེ་མེད་པར་སྟོང་བ་ཉིད་རྟོགས་མི་ཐུབ་པར་གསུངས་
སོ། །དེ་ཡང་སྟོང་བ་ཉིད་རྟོགས་པ་ལ་ཉེར་ལེན་གྱི་རྒྱུ་དང་ལྷན་ཅིག་བྱེད་
རྐྱེན་གྱི་རྒྱུ་གཉིས་ཀ་ཚང་དགོས་ཏེ། དེ་ཡང་ཉེར་ལེན་གྱི་རྒྱུ་ནི་སྟོང་ཉིད་
སྟོན་པའི་དགེ་བའི་བཤེས་གཉེན་ལ་བསྟེན་ཞིང༌། སྟོང་ཉིད་སྟོན་པའི་
གཞུང་ལ་ཐོས་བསམ་རྣལ་མ་བྱ་རྒྱུ་དེ་ཡིན་ལ། ལྷན་ཅིག་བྱེད་རྐྱེན་གྱི་རྒྱུ་ནི།
དགེ་བའི་ཚོགས་སྒོ་སྣ་ཚོགས་ནས་བསགས་པ་དང་། སྒྲིབ་པ་སྒོ་སྣ་ཚོགས་
ནས་སྦྱོང་དགོས་ལ། གལ་ཏེ་རྒྱུ་རྐྱེན་དེ་གཉིས་ཀ་མ་ཚང་བར་ཐོས་བསམ་
བྱེད་པ་ཙམ་ཞིག་གིས་སྟོང་ཉིད་རྟོགས་མི་སྲིད་དེ། དཔེར་ན། གྲོ་ནས་ཀྱི་ས་
བོན་བཏབ་པ་ཙམ་གྱིས་མི་ཆོག་པར། དེ་ལ་རྐྱེན་དྲོད་ལུད་ཆུ་སོགས་མ་ཚང་
བར་མྱུ་གུ་མི་སྐྱེས་པ་བཞིན་དང་། རྒྱུ་དང་རྐྱེན་གཉིས་ཀ་འཛོམས་ཚེ་འབྲས་
བུ་འབྱིན་པ་ཆོས་ཉིད་ཡིན་ནོ། །དེ་ལྟར་འཕགས་ཡུལ་རྒྱ་གར་རྡོ་རྗེ་གདན་
དུ་འགྲོ་བར་མིག་གིས་རང་གི་རྡོག་སྣ་སྟེ་རྐང་བའི་སྣ་རྡོག་ལ་ལྟ་དགོས་ཏེ།
དེར་མ་བལྟས་པར་རྒྱང་རིང་དུ་བལྟས་ནས་ཕྱིན་ཚེ་ཐེམ་རྩའམ་ཐེམ་པ་་་་་་
སོགས་ལས་རྦབ་ཏུ་སོང་ནས་ཏེ་མར་བསྙིལ་ཞིང་འགྱེལ་ནས་དེར་ཕྱིན་མ་་་་
4 15



ཐུབ་པ་བཞིན་དུ། སངས་རྒྱས་ཀྱི་སར་འགྲོ་བ་ལའང་ཐོག་མར་ཚེ་རབས་ཕྱི་
མར་མི་ཁོམ་པའི་གནས་སུ་མི་སྐྱེ་བ་ཞིག་བྱ་དགོས་པ་སྟེ། དལ་འབྱོར་ཚང་
བའི་མིའི་རྟེན་བཟང་བོ་ཞིག་འཐོབ་པར་བྱ་རྒྱུ་གལ་ཆེ་ལ། མི་ཁོམ་པའི་
གནས་སུ་རྡོག་སྣ་མ་འདྲེད་པ་སྟེ་མི་ཁོམ་པའི་གནས་དམྱལ་བ་དང་། ཡི་
དྭགས། དུད་འགྲོ་སོགས་ཀྱི་གནས་སུ་མ་ལྷུང་བའམ་མི་སྐྱེ་བ་ཞིག་དགོས་ལ།
གལ་ཏེ་འདིར་རྡོག་སྣ་འདྲེད་ན་སྟེ་དམྱལ་བ་དང་། ཡི་དྭགས། དུད་འགྲོ་ལྟ་
བུའི་མི་ཁོམ་པའི་གནས་སོགས་སུ་ལྷུང་བའི་ཚེ། སངས་རྒྱས་ཀྱི་གོ་འཕང་
ཐོབ་པ་ཕར་ཞོག་ལྷ་དང་མིའི་རྟེན་ཙམ་ཡང་མི་འཐོབ་པར་འགྲོ་ཉེན་ཡོད་་་་
གསུངས་སོ།།
འོ་ན་དེ་ཙམ་དུ་ལས་འབྲས་ལ་ནན་ཏན་བྱེད་དགོས་པ་དེ། ཚེ་ཕ་རོལ་
རང་ཡོད་དམ་མེད་ཅི་ཆ་སྙམ་ན། ཚེ་ཕྱི་མ་ཐེ་ཚོམ་གྱི་ཡུལ་དུ་གྱུར་ཀྱང་།
ལས་འབྲས་ལ་འཇུག་ལྡོག་བྱེད་དགོས་པར་སྟོན་པ་ལ། རྩ་བ་ལས། ཟ་སྟན་
སྟོན་པ་ལ་ནི་འདི་བཟླས། །ཕ་རོལ་ལས་འབྲས་ཐེ་ཚོམ་ཟ་ཡང་། །དོན་
འགྱུར་དོན་མི་འགྱུར་བ་དག་ལ། །ཐེ་ཚོམ་ཟ་ནའང་འཇུག་ལྡོག་རྒྱུར་
གསུངས། །དཔེར་ན་རྒྱལ་བ་སྟོད་ལུང་འཁོན་བཞིན། །ཕོད་ལ་འགྲུལ་ཚད་
མཚན་འགྲོས་ཀྱང་བྱེད། །དེ་བཞིན་ཏེ་རེར་བུན་ནས་ཀྱང་འདེབས། །ངེད་
ལ་དེ་ཙམ་ཡང་མེད་མི་ལྡོག །ཚེ་འདིར་མགོ་མཐོ་བང་མགྱོགས་ཅི་འགྲུབ། །
དེ་ཙམ་ལྟ་ཞིག་དུད་འགྲོ་རླབས་ཆེ། །བྲག་རྒྱབ་བྱ་རོག་འུག་པ་དག་གམ།
སྦྲུལ་དང་སྨིགས་བུ་གཞོ་ཡི་བྱ་ཚང་། མི་བས་རླབས་ཆེའི་གཏམ་རྒྱུད་དྲན་
416



བྱ། །མི་ཡི་སྤྱོད་པ་དེ་ཙམ་མ་ཡིན། །ཕྱི་མར་ངན་སོང་འཇིགས་པས་སྡིག་
སྤང་། །འཁོར་བའི་རྐྱེན་དྲན་ཐར་བ་འདོད་པས། །བདེན་བཞིའི་ཚུལ་གྱིས་
བསླབ་པ་གསུམ་འཇུག །ཐེག་དམན་འཇིགས་པས་བྱང་ཆུབ་སེམས་སྦྱོང་། །
དེ་ལྟ་བུ་ནི་མི་ཡི་སྤྱོད་པ། །གཞན་དུ་ན་ནི་ཅི་ཞིག་མི་ཡིན། །ཞེས་གསུངས་
ཤིང་། དེ་ཡང་དགེ་བཤེས་པོ་ཏོ་བ་དང་། ཕུ་ཆུང་བ་རྣམ་པ་གཉིས་ཀྱི་ཡོན་
བདག་ཇོ་བོ་ཚུལ་ཁྲིམས་ཡོན་ཏན་ཞེས་བྱ་བ་ཉིད་ཀྱིས་མཛད་ནས། ་རྒྱལ་
སྟོད་ཀྱི་སྡིངས་པོ་ཆེ་ཞེས་བྱ་བའི་ཡུལ་གྱི་ཟ་སྟན་སྟོན་པའི་གནས་སུ་་་་་་་་་་་
བཞུགས་པའི་དུས་ན། ཟ་སྟན་སྟོན་པ་ལ་གསུངས་པ་དེ་ཉིད་ཕྱིས་སྤྲིང་ཡིག་
གསུངས་པའི་དུས་ཤིག་ཏུ་གསུངས་ཏེ། འཇིག་རྟེན་ཕ་རོལ་ཐེ་ཚོམ་ཡང་། །
མཁས་པ་རྣམས་ཀྱིས་སྡིག་པ་སྤངས། །གལ་ཏེ་མེད་ན་དེར་ཟད་མོད། །ཡོད་
པར་གྱུར་ན་ཆད་ལྟས་བརླག །ཅེས་གསུངས་པ་སྟེ། འཇིག་རྟེན་ཕ་རོལ་ལམ་
ཚེ་ཕྱི་མ་ཡོད་མེད་ལ་ཐེ་ཚོམ་ཟ་ན་ཡང་། དོན་དམ་པའི་མཁས་པ་ཞིག་ཡིན་
ཚེ་ཅི་ནས་ཀྱང་སྡིག་པ་མི་དགེ་བའི་ལས་སྤང་ན་ལེགས་ཀྱི། གལ་ཏེ་ཚེ་ཕྱི་མ་
ཟེར་བ་ཞིག་མེད་ན་དེར་ཟད་མོད། འོན་ཀྱང་བརྒྱ་ལ་ཚེ་ཕྱི་མ་ཟེར་བ་ཞིག་
ཡོད་པར་གྱུར་ན་ཆད་པར་ལྟ་བ་ཡིས་རང་ཉིད་ཀྱིས་རང་བརླག་པར་འགྱུར་
བ་ཡིན་ནོ་ཞེས་གསུངས་པས་ན། ཚེ་འདིར་ལས་དགེ་སྡིག་གང་རུང་སྤྱད་པ་
ཉིད་ཀྱིས། ཚེ་རབས་ཕྱི་མར་བདེ་བ་དང་སྡུག་བསྔལ་གང་རུང་འབྱུང་བ་ལ་
ཡིད་སེང་གིས་ཆེས་པ་ཁོ་ན་མེད་ཀྱང་། གལ་ཏེ་ཚེ་འདིར་དགེ་སྡིག་གང་
རུང་བྱས་པ་ལས་ཚེ་རབས་ཕྱི་མ་ལ་བདེ་སྡུག་གང་རུང་ཞིག་འབྱུང་བ་དེ་་་་
417



ཉིད་བདེན་པར་གྱུར་ན་འདི་ལས་ཁམ་ཆེ་བའམ་ཉེན་ཆེ་བ་ཞིག་མེད་སྙམ་་་
ནས་འཇུག་ལྡོག་སྟེ་དགེ་བའི་ལས་ལ་འཇུག་ཅིང་མི་དགེ་བའི་ལས་རྣམས་་་་་
ལྡོག་ན་ལེགས་པར་གསུངས། དེ་ཡང་དོན་དུ་མི་འགྱུར་བ་ལ་ཐེ་ཚོམ་ཟ་བ་
ལྡོག་པའི་ཡན་ལག་ཡིན་པ་ནི། དཔེར་ན། རྒྱལ་བ་དང་སྟོད་ལུང་པ་ཞེས་བྱ་
བའི་ཡུལ་གྲུ་གཉིས་ཀྱི་མི་རྣམས་ཀྱིས་ཕན་ཚུན་བར་མི་བསད་པའི་མི་ཤའི་་་
འཁོན་དང༌། ། ་ རྒྱུ་ནོར་འཕྲོག་པའི་ནོར་ཤ་ཆགས་ཏེ་འཁོན་ཆ་བ་སྟེ་ཡུལ་
གཉིས་འཐབ་པས། ཕོད་ལ་ཞེས་བྱ་བའི་བགྲོད་ལམ་ཆད་དེ་མི་རྣམས་འགྲོ་
མི་ནུས་པར་གྱུར་ཏོ། །གལ་ཏེ་ངེས་པར་དུ་འགྲོ་དགོས་པའི་དོན་བྱུང་ཚེ་
མཚན་མོའི་དུས་སུ་འགྲོ་དགོས་པ་བྱུང་ལ། དེ་ཡང་ཕྱོགས་གཉིས་ཀས་
དོགས་ཟོན་ཆེན་པོ་བྱས་ཚེ་འགྲོ་འོང་མི་ནུས་པར་བཟོས་སོ། །བརྒྱ་ལ་འགྲོ་
དགོས་པ་བྱུང་ན་ཡང་སྐེ་ཆད་སྙམ་དུ་མི་འགྲོ་བ་སྟེ་སྲོག་ཆད་འབྱུང་བའི་་་་་
ཉེན་ཁ་ཡོད་སྙམ་ནས་མི་འགྲོ་བ་བཞིན་དུ། ངན་སོང་ལ་འཇིགས་ནས་མི་
དགེ་བ་སྤང་བ་ཞིག་བྱ་དགོས་གསུངས་ལ། དེ་ནས་དོན་དུ་འགྱུར་བའི་ཐེ་
ཚོམ་སྟེ། ཐེ་ཚོམ་ལ་དོན་འགྱུར་གྱི་ཐེ་ཚོམ་དང༌། དོན་དུ་མི་འགྱུར་བའི་ཐེ་
ཚོམ། ཆ་མཉམ་པའི་ཐེ་ཚོམ་དང་གསུམ་ལས། དེ་ཡང་དགྲ་ཡོད་པ་ལ་དེ་
ཡོད་དམ་མེད་སྙམ་པ་ལ། ཕལ་ཆེར་ཡོད་ལས་ཆེ་སྙམ་པ་ནི་དོན་དུ་འགྱུར་
བའི་ཐེ་ཚོམ་ཡིན་ལ། དགྲ་ཡོད་དམ་མེད། ཕལ་ཆེར་མེད་ལས་ཆེ་སྙམ་པ་ནི་
དོན་དུ་མི་འགྱུར་བའི་ཐེ་ཚོམ་ཡིན་ཞིང་། དེ་གཉིས་ཀ་མཉམ་པ་ནི་ཆ་
མཉམ་པའི་ཐེ་ཚོམ་ཡིན་པ་ལས། འདིར་དོན་དུ་འགྱུར་བའི་ཐེ་ཚོམ་འཇུག་



པའི་ཡན་ལག་ཏུ་གྱུར་བ་ནི། དཔེར་ན། རྒྱལ་གྱི་ཏེ་ར་ཐང་ཞེས་བྱ་བའི་ཡུལ་
དུ་ཆུ་ཧ་ཅང་དཀོན་སྟབས་ནམ་རྒྱུན་ལོ་ལེགས་མི་འབྱུང་བས། ཡུལ་དེའི་མི་
རྣམས་ཀྱིས་ས་བོན་རང་ཚོད་དུ་སྟོར་བ་ལ་དོགས་པ་ཡོད་ཀྱང་། བརྒྱ་ལ་ལོ་
ལེགས་རེ་བྱུང་ན་བཟང་སྙམ་སྟེ། རང་ལ་ས་བོན་མེད་ཀྱང་གཞན་གྱི་ལག་
ནས་བུ་ལོན་བླངས་ནས་ས་ལ་གཏོར་ནུས་པ་བཞིན་དུ་ཆོས་སྒྲུབ་དགོས་ཏེ།
བདག་ལ་ཡང་དག་པའི་ཤེས་པ་དང་ཅི་ལ་ཚང་ཞེས་པ་སྟེ། ༢ བདག་ཅག་ལ་
འཇིག་རྟེན་ཕ་རོལ་ལམ་ཚེ་ཕྱི་མ་ཡོད་པར་ཡིད་ཆེས་པ་དང༌། ལས་འབྲས་
ལ་ཡིད་ཆེས་པའི་དད་པ་བརྟན་པོ་ཡོད་པ་སོགས་ཕར་ཞོག ལོག་ཤེས་ཁོ་ན་
མ་གཏོགས་ཐེ་ཚོམ་གྱི་ཤེས་པ་ཙམ་ཡང་མེད་དེ། གལ་ཏེ་ཡོད་ན་ཅིའི་ཕྱིར་
སྡིག་པ་ལས་མི་ལྡོག་ཅིང་། དགེ་བ་ལ་མི་འཇུག་པར་ཚེ་འདི་ཁོ་ནའི་དོན་ཏེ།
དགྲ་འདུལ་བ་དང་། ཟིན་ཏེ་གཉེན་སྐྱོང་བ་དང་། ཡོ་བྱད་ཀྱི་གསོག་བྲུན་
ཏེ་རྒྱུ་ནོར་གསོག་འཇོག་ལ་སོགས་ཁོ་ནར་འབད་པས་གཞན་ལས་གོམ་གང་
གིས་ཅི་མཐོ་དང་། གོམ་གང་གིས་ཅི་མགྱོགས་ཅི་འགྲུབ་བྱེད་པ་སོགས་ཚེ་
འདིའི་བྱ་བ་ཁོ་ནར་གཡེང་ཞིང་། དེ་དག་གྲུབ་པ་ལ་ཕོ་རབ་བམ་ཕོ་རྒོད་
མཆོག་ཏུ་གྱུར་པར་བརྩི་བར་བྱེད་མོད་ཀྱི། དེ་ཙམ་ཞིག་མི་ལས་དུད་འགྲོ་
རླབས་ཆེ་བ་ཡོད། དགྲ་ཤ་ལེན་པ་ལ་མི་ལས་དུད་འགྲོ་ལྷག་པ། དཔེར་ན།
བྲག་རྒྱབ་ན་ཕོ་རོག་གི་ཚང་ཡོད་པ་ལ། འུག་པས་ཕོ་རོག་གི་ཕྲུ་གུ་དེད་ནས་
སྒོང་གསེབ་སྟེ་རིའི་གསེབ་ཅིག་ཏུ་བསད་ལ། དེ་ཡང་ཕོ་རོག་གི་ཕ་མ་གཉིས་
ཀྱིས་འུག་པའི་ཕྲུ་གུ་དེད་ནས། སྔར་ཕོ་རོག་གི་ཕྲུ་གུ་བསད་པའི་སྒོང་གསེབ་
41 9



དེ་ཁོ་ནར་སྙིང་ཕྱུང་ནས་བསད་སྐད། ཁོང་ལ་དེ་ལྟ་བུ་ཡོད་དེ། མི་ལ་ཕྱོགས་
ཙམ་ཞིག་ཏུ་བརྒྱབ་ནས་བན་བན་བྱེད་པ་ལས་མེད་ཅེས་པ་སྟེ། དེ་ཡང་མི་
ལ་དེ་ཙམ་ཞིག་ལྟ་ཞོག གཞན་ཞིག་གིས་རླུང་རྡེག་དྲག་པོ་ཞིག་བྱས་ཀྱང་
བན་བན་ཏེ་འཕག་ར་ཙམ་བྱེད་པ་མ་གཏོགས་དེའི་ཕྱོགས་ཙམ་མམ་བཟོ་ལྟ་
ཙམ་ཡང་མི་ནུས་གསུངས། དེ་ཡང་དགྲར་འཐབ་པ་ལ་མི་ལས་དུད་འགྲོ་
མཁས་ཏེ། སྦྲུལ་གྱིས་སྨིགས་བུ་དེད་ཅིང་ཚང་ནང་དུ་གསོད་དུ་འོང་བས།
སྨིགས་བུས་ཚང་ཉིས་ཐོག་པ་བྱས་ནས་གནམ་རྡོལ་ཅིག་བྱས་ནས། སྦྲུལ་གྱི་
སྐེད་པ་བཅད་ནས་བསད་པ་ལྟ་བུ་དང༌། དེ་ཡང་དགྲ་ཡུལ་འབྱིན་པ་ལ།
གཞོ་ཞེས་བྱ་བའི་ཡུལ་གྱི་བྲག་སྟེང་དུ་བྱ་ཁུག་རྟའི་ཚང་ཡོད་པའི་ནང་དུ་་་་
སྦྲུལ་ཞུགས་པ་ལ། བྱ་མང་པོ་གཡོབས་ནས་དམག་དྲངས་པས་ཀྱང་སྒོར་མ་
ཕྱིན་པ་ལ། ལན་ཞིག་བྱ་སྔོ་ཞུལ་ལེ་བ་གཉིས་ཁྲིད་བྱུང་ནས་བྲག་གི་སྟེང་དུ་
བྱ་གཅིག་ངལ་གསོས་ནས་བསྡད་ལ། བྱ་གཅིག་སྦྲུལ་གྱི་ཐད་ཀ་ན་ཕར་ལ་
ཡུལ་ཡུལ་བྱས་པས། སྦྲུལ་སྐེ་ཉིད་བྱུང་བ་དང་། གཅིག་གིས་གཉའ་བ་ནས་
བཟུང་སྟེ་ཤོད་དུ་བོར་བས། མཆུ་ཐ་ཡིས་བཏང་བ་སྟེ་ཆུར་ཐལ་གྱིས་བཏང་
གསུངས། དེ་ཡང་གསོག་ཐུན་ཏེ་རྒྱུ་ནོར་སོགས་གསོག་འཇོག་བྱེད་པ་ལ་
ཡང་མི་ལས་དུད་འགྲོ་ལྷག་པ། བྱི་ལ་ལྟ་བུ་དུད་འགྲོ་ཀུན་ལ་ཡོད་པས། ཚེ་
འདི་སྐྱོང་བ་ལ་མི་ལས་དུད་འགྲོ་རླབས་ཆེ་བ་ཡོད་པ་རྣམས་དྲན་པར་བྱས་
ནས། མི་ཡི་སྤྱོད་པ་ཚེ་འདིའི་བདེ་ཐབས་འཚོ་ཐབས་ཙམ་མ་ཡིན་པར་ཤེས་
སུ་བཅུག་སྟེ། ད་རེས་ཏེ་ཚེ་རབས་འདི་ལ་དལ་འབྱོར་ཚང་བའི་མི་ལུས་ཤིག་
420



ཐོབ་པའི་རིང་ལ་མི་ཡི་སྤྱོད་པ་ཡང་དག་པ་ཞིག་ཡོང་བར་བྱ་དགོས་ལ། དེ་
ཡང་མི་ཡི་སྤྱོད་པ་ཡང་དག་པ་ཞེས་པ་དེ་གང་ཡིན་ཞེ་ན། གཙོ་བོ་རང་གི་
ཚེ་འདི་ཉིད་མི་རྟག་པ་དང་འཆི་བ་མི་རྟག་པའི་རང་བཞིན་ཡིན་པ་དང་།
ལས་སྡིག་པ་ལས་འབྲས་བུ་སྡུག་བསྔལ་འབྱུང་བ་མང་དུ་བསམ་ནས། རང་
ཉིད་ཚེ་རབས་ཕྱི་མ་ལ་ངན་སོང་དུ་སྐྱེ་བར་དོགས་ནས་དེར་འཇིགས་པ་་་་་་
སྐྱེས་ཏེ། མི་དགེ་བ་ཕྲ་ཞིང་ཕྲ་བ་རྣམས་ཀྱང་སྣང་མེད་དུ་མ་བཞག་པར་
སྤོང་བར་བྱེད་པའི་སྐྱེས་བུ་ཆུང་ངུ་དང་། དེ་སྤངས་པ་སྟེ་ངན་སོང་གསུམ་
དུ་སྐྱེ་བ་སྤངས་པས། ། གནས་སྐབས་སུ་ལྷ་མིའི་གོ་འཕང་ཐོབ་ཀྱང་དེས་
གཏན་གྱི་གོ་མི་ཆོད་དེ། རྒྱུ་མཚན་ནི་ཁམས་གསུམ་འཁོར་བ་གང་དུ་སྐྱེས་
ཀྱང་སྡུག་བསྔལ་གྱི་རང་བཞིན་ལས་མ་འདས་པས་ན་སྡུག་བསྔལ་མྱོང་བ་མ་
གཏོགས་མེད་སྟབས། ཁམས་གསུམ་འཁོར་བའི་ཕུན་ཚོགས་མཐའ་དག་རྨི་
ལམ་ན་ཡང་མི་འདོད་པར་ཞེན་པ་ལོག་པ་ལྟ་བུར་གྱུར་ནས། ཁམས་གསུམ་
འཁོར་བར་སྐྱེས་ཏེ་སྡུག་བསྔལ་མྱོང་བར་བྱེད་པའི་རྒྱུ་ཀུན་འབྱུང་སྤང་བར་
བྱ་བ་ལ་བརྩོན་དགོས་ཞིང་། དེ་ཡང་རྒྱུ་ཀུན་འབྱུང་སྤངས་ཚེ་འགོག་པའི་
བདེན་པ་འཐོབ་པར་འགྱུར་ལ། དེ་འདྲའི་འགོག་པ་འཐོབ་པར་འདོད་པའི་
བསམ་པའི་ཀུན་ནས་བསླངས་ཏེ། ལམ་བསླབ་པ་གསུམ་ལ་འཇུག་པར་བྱེད་
པའི་སྐྱེས་བུ་འབྲིང་དང་། དེ་ནས་རང་གི་ཉམས་ལ་དཔགས་པ་སྟེ་རང་ཉིད་
འཁོར་བ་ཐོག་མ་མེད་པ་ནས་དུས་ད་ལྟའི་བར་དུ་ལས་དང་ཉོན་མོངས་་་་་
པའི་དབང་གིས་འཁོར་བར་འཁྱམས་ཏེ་སྡུག་བསྔལ་རྒྱུན་མར་མྱངས་པའི་་་
421



ཚུལ་ལ་དཔགས་ནས། མར་གྱུར་པའི་འགྲོ་བ་སེམས་ཅན་ཐམས་ཅད་ཀྱང་
ཐོག་མ་མེད་པ་ནས་ད་ལྟའི་བར་དུ་སྡུག་བསྔལ་གྱིས་ཉམ་ཐག་པའི་སྡུག་་་་་་
བསྔལ་དེ་ལས་སྐྱོབ་བསམ་པ་དེས་རང་ཐེད་ལ་བཏང་བ་སྟེ་རང་ཞེས་གཅེས་
པར་འཛིན་པའི་བློ་དེ་དོར་ནས་གཞན་དོན་བྱེད་པ་ལ། རང་ཁོ་ན་ཁྱབ་པ་
འདུ་བྱེད་ཀྱི་སྡུག་བསྔལ་ལས་ཉེ་བར་ཞི་བ་ཙམ་ཐོབ་ན་གཞན་གྱི་དོན་ཆེན་
པོ་མི་འགྲུབ་པས། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བ་ཙམ་ལ་
བརྟེན་ནས་སླར་མི་ལྡང་བའི་བློ་དེ་ལ་མི་གནས་པར། ཁང་པ་མེ་འབར་བ་
དང་འདྲ་བའི་འཁོར་བ་ན། ཕ་མ་དྲིན་ཅན་དུ་གྱུར་པའི་སེམས་ཅན་སྡུག་
བསྔལ་གྱིས་ཉམ་ཐག་པ་དྲན་ནས། རང་དབང་མེད་པར་མར་གྱུར་སེམས་
ཅན་ཐམས་ཅད་བདེ་བ་ལ་འགོད་པར་འདོད་པའི་བྱམས་པ་དང་། མར་
གྱུར་སེམས་ཅན་ཐམས་ཅད་སྡུག་བསྔལ་དང་འབྲལ་འདོད་ཀྱི་སྙིང་རྗེ།
བྱམས་པ་དང་སྙིང་རྗེ་གཉིས་ཀས་ཟིན་པའི་བྱང་ཆུབ་ཀྱི་སེམས་ཀྱིས་སེམས་
ཅན་ཐམས་ཅད་ཀྱི་དོན་དུ་ཚོགས་གཉིས་གསོག་པར་བྱེད་པ་ནི་སྐྱེས་བུ་་་་་
མཆོག་གི་ཆོས་དང་ལྡན་པ་ཡིན་ནོ། །དེ་ལྟར་སྤྱད་ན་མི་ཡི་སྤྱོད་པའམ་ཁྱད་
ཆོས་ཡོངས་སུ་ཚང་བ་ཡིན་ལ། ཚུལ་དེ་ལས་གཞན་དུ་སྤྱོད་པ་སྟེ་ཚེ་འདིའི་
བདེ་ཐབས་འཚོ་ཐབས་ཁོ་ན་དོན་དུ་གཉེར་བ་ནི། མི་ཡི་གཟུགས་ཙམ་ལ་
དུད་འགྲོའི་འདུ་ཤེས་ཅན་ཏེ། ཆུ་དང་ནགས་ཀྱི་མི་སྟེ་ཆུའི་ནང་གི་མིའི་
གཟུགས་དབྱིབས་དང་འདྲ་བའི་ཉ་དང་། ནགས་ཁྲོད་ཀྱི་སྤྲེལ་མི་དང་ཁྱད་
པར་མེད་པས་ན། བཅོམ་ལྡན་འདས་ཀྱི་ཚོམས་ལས། འཇིག་རྟེན་འདི་ན་
422



གྲགས་པས་མཛེས། །འཇིག་རྟེན་ཕ་རོལ་བདེ་བའི་རྒྱུ། །དེ་ལྟར་གཉིས་ཀ་
མེད་པ་ཡི། །འཇིག་རྟེན་འདི་ནི་ཅི་ཞིག་མི། །ཞེས་གསུངས་པ་སྟེ། འཇིག་
རྟེན་འདི་རུ་སྙན་གྲགས་ཀྱིས་མཛེས་པ་དང་། འཇིག་རྟེན་ཕ་རོལ་གྱི་རྒྱུར་
ཆོས་གང་ཡང་མི་ལྡན་པ་དེ་ནི། འཇིག་རྟེན་འདིའི་མི་ཡིན་ནམ་ཞེ་ན་མ་
ཡིན་ནོ་ཞེས་གསུངས་པས་སོ། །
དེ་བས་ན་སྟེ་རྒྱུ་མཚན་དེ་ལྟ་བུ་ཡིན་པས་ན་རང་ཅག་ཚེ་རབས་འདི་་་་
ཉིད་ལ་གཞན་གྱི་ཁོངས་སུ་མི་འགྲོ་བ་སྟེ་དུད་འགྲོའི་ཁོངས་སུ་མི་འགྲོ་བར་
མི་ཡི་སྤྱོད་པ་ཚང་བ་ཞིག་བྱེད་དགོས་ལ། དེ་ཡང་མིའི་སྤྱོད་པ་དེའི་རྩ་བ་ལྟ་
བུ་ནི་གང་ཡིན་ཞེ་ན། ཚེ་རབས་ཕྱི་མར་དམྱལ་བ་དང་། ཡི་དྭགས། དུད་
འགྲོ་སྟེ་ངན་སོང་གསུམ་གང་རུང་ལ་སྐྱེས་ཚེ་དེའི་སྡུག་བསྔལ་བཟོད་གླགས་
མེད་པ་ལ་འཇིགས་ཤིང་སྐྲག་ནས། ཐོག་མ་མེད་པ་ནས་དུས་ད་ལྟའི་བར་དུ་
བསགས་པའི་སྡིག་པའི་ལས་ཇི་སྙེད་པ་མཐའ་དག་གཉེན་པོ་སྟོབས་བཞིའི་
སྒོ་ནས་སྤང་བར་བྱ་བ་ལ་འབད་རྒྱུ་འདི་ཡིན་པས། དེར་ནན་ཏན་བྱ་དགོས་
པར་སྟོན་པ་ལ། རྩ་བ་ལས། བརྩོན་འགྲུས་ལེའུའི་སྐབས་སུ་གསུངས་པ། །
ནན་ཏན་ཟབ་པ་ལས་དང་འབྲས་བུ། །སྟོང་ཉིད་རིགས་པས་ཀྱང་ནི་གོར་
རུང་། །ལས་དང་རྣམ་སྨིན་བསམ་མི་ཁྱབ་གསུངས། །བསམ་གྱིས་མི་ཁྱབ་
གནས་ལས་གཅིག་ཡིན། ངེད་ཀྱི་བློ་ལའང་དེ་ལ་རེ་མེད། སྟོང་པ་ཉིད་ལ་
མྱུར་དུ་བློ་འཇུག །བོད་རྣམས་ལ་ནི་དེ་སྤོང་དོགས་མེད། །ཀ་ཁའང་ཤེས་
རབ་སྙིང་བོར་བསླབས་པས། དེ་བས་ལས་འབྲས་ཟབ་པས་རྟག་ཏུ། །དེ་
423



འབད་དེ་ཡང་སངས་རྒྱས་དྲན་པས། །དང་པོ་དེ་ཉིད་གྲུབ་པར་བྱས་ལ། །དེ་
ལ་ཡིད་ཆེས་དེས་གསུང་མི་སླུ། །དེ་ལྟར་བསམས་པས་ལས་འབྲས་གོམས་
བྱ། །ཞེས་གསུངས་ཤིང་། དེ་ཡང་སྤྱོད་འཇུག་གི དགེ་བའི་ཕྱོགས་རྣམས་
ཐམས་ཅད་ཀྱི། །རྩ་བ་མོས་པར་ཐུབ་པས་གསུངས། །དེ་ཡི་རྩ་བ་རྟག་ཏུ་
ནི། །རྣམ་སྨིན་འབྲས་བུ་སྒོམ་པའོ། །ཞེས་གསུངས་པ་འདིའི་དོན་འགྲེལ་
བའི་སྐབས་སུ་དགེ་བཤེས་པོ་ཏོ་བའི་ཞལ་ནས། ད་ལྟ་ངེད་རྣམས་ཀྱིས་ཟབ་
མོ་སྟོང་པ་ཉིད་ལ་ཟབ་མོ་སྟེ་དོན་ཧ་ཅང་གཏིང་ཟབ་ལ་རྟོགས་དཀའ་བར་
བྱེད་མོད། གནད་ལ་གཏུགས་ཚེ་ཟབ་པ་ནི་ལས་དང་འབྲས་བུ་འདི་ཡིན་ཏེ།
རྒྱུ་འདི་ལས་འབྲས་བུ་འདི་བྱུང་བ་ཡིན་ཞེས་བྱ་བ་དེས་སངས་རྒྱས་ཁོ་ན་་་་་
ལས་ས་བཅུའི་དབང་ཕྱུག་རྣམས་ཀྱི་སྤྱོད་ཡུལ་མ་ཡིན་ལ། འདི་ཉིད་བྱས་
ན་ཆོག་ལ་དེ་ཉིད་བྱ་རུང་ཞེས་པའི་བསླབ་པ་མཛད་པར་བྱ་བ་ཡང་སངས་
རྒྱས་ཁོ་ན་ལས་ས་བཅུའི་དབང་ཕྱུག་རྣམས་ཀྱིས་ཀྱང་བཅའ་བར་མི་ནུས་ཏེ།
འདུལ་བའི་སྡེ་སྣོད་ཀྱི་ཀླད་དུ་ཐམས་ཅད་མཁྱེན་པ་ལ་ཕྱག་འཚལ་ལོ། །ཞེས་
འགྱུར་ཕྱག་མཛད་དགོས་ཞེས་མངའ་བདག་ཁྲི་རལ་བ་ཅན་གྱི་སྐབས་སུ་་་་་
བཀས་བཅད་མཛད་པ་ཡང་དེའི་རྒྱུ་མཚན་གྱིས་ཡིན་ནོ་གསུངས། དེ་ཡང་
སྤྱིར་སྟོང་པ་ཉིད་ཀྱི་ལྟ་བ་རྟོགས་དཀའ་མོད་ཀྱི། འོན་ཀྱང་རིགས་པས་
དཔྱད་པ་བཏང་ཚེ་དེའི་དོན་གོ་རུང་བའམ་གོ་བར་ནུས་པའང་ཡོད་དེ། ཇོ་
བོ་སེ་བཙུན་དབང་ཕྱུག་གཞོན་ནུ་ཞེས་བྱ་བ་འབྲོམ་སྟོན་པའི་བླ་མ་སྟེ། ཇོ་
བོ་ཆེན་པོ་མ་བསྟེན་སྔོན་གྱི་འབྲོམ་སྟོན་པའི་བླ་མ་ཇོ་བོ་སེ་བཙུན་དབང་་་་་
424



ཕྱུག་གཞོན་ནུ་ཉིད་ཀྱིས། དབུ་མ་ལག་པའི་བོལ་ཚད་ནས་བཤད་པའི། ཐག་
པ་ལ་ནི་སྦྲུལ་སྙམ་འཛིན། །དེ་ཆ་མཐོང་ན་དེ་ལ་ཡང་། །སྦྲུལ་བཞིན་འཛིན་
པ་འཁྲུལ་བ་སྟེ། །ཐག་པ་མཐོང་ན་དོན་མེད་དོ། །ཞེས་གསུངས་པ་སྟེ། དེ་
ཡང་ཐག་པ་ཁྲ་བོ་དེ་ཐག་པ་ཡིན་པ་མ་ཤེས་པས་དེ་ཉིད་སྦྲུལ་ཡིན་སྙམ་པའི་
བློ་སྐྱེ་ལ། ཐག་པ་ཁྲ་བོ་དེ་ཉིད་ཐག་པ་ཡིན་པ་རྟོགས་པའི་ཚེ། སྔར་ཐག་པ་
ཁྲ་བོ་སྦྲུལ་ཡིན་པར་འཛིན་པའི་བློ་དེ་འཁྲུལ་བ་ཡིན་པ་ཤེས་ཏེ། ཐག་པ་
མཐོང་ཡང་དོན་མེད་དུ་རྟོགས་པ་ཡིན་ནོ་ཞེས་གསུངས་པ་དེར་རིགས་་་་་་་
བསྒྲེས་བྱས་ནས། ཁྱིམ་པ་ཆོས་ལ་སྦྱང་བ་གཏན་ནས་མ་བྱས་པ་རྣམས་ཀྱིས་
ཀྱང་སྟོང་བ་ཉིད་ཀྱི་དོན་གོ་ནུས་པ་དང་སྟོན་མཁྱེན་པ་སྟེ་གཞན་ལ་སྟོན་་་་་
ཞིང་འཆད་ནུས་པ་ཡོད་ལ། ལས་འབྲས་ལ་དེ་འདྲའི་རིགས་པས་དཔྱད་པ་
གཏོང་ཤེས་པ་ཙམ་གྱིས་མཐའ་མི་ཆོད་པས། དཀོན་མཆོག་སྒྲོན་མེའི་མདོ་
ལས། བསམ་གྱིས་མི་ཁྱབ་པ་སྟེ་སེམས་ཅན་གྱི་བློ་ཡུལ་ལས་འགོངས་པའམ་
བློ་ཡིས་གཞལ་བར་མི་ནུས་པའི་གནས་ལྔའམ་བདུན་ཡོད་པར་གསུངས་པ་
ལས་ཀྱང་། གཅིག་ནི་ལས་ཀྱི་རྣམ་སྨིན་བསམ་གྱིས་མི་ཁྱབ་པ་འདི་ཡིན་
གསུངས་ཏེ། འགྲོ་ལས་རྣམ་སྨིན་བསམ་གྱིས་མི་ཁྱབ་སྟེ། །རྒྱལ་བ་ཀུན་གྱིས་དེ་
དག་གསུངས་པ་ནི། །ཀླུ་ཡི་རྣམ་འཕྲུལ་སངས་རྒྱས་རྣམ་འཕྲུལ་དང་། །བསམ་
མེད་བསམ་གཏན་རྣམ་འཕྲུལ་བསམ་མི་ཁྱབ། །ཅེས་གསུངས་པས་སོ། །
དེ་ཡང་བསམ་མེད་ཀྱི་མཐུ་བསམ་གྱིས་མི་ཁྱབ་པ་ནི། སྨན་དང་སྔགས་
དང་ནོར་བུ་དང་མཁྱུད་སྤྱད་ཀྱི་མཐུ་བསམ་གྱིས་མི་ཁྱབ་པའོ་ཞེས་པའི་་་་་་
425



སྐབས་འདིའི་སྨན་དང་སྔགས་ཞེས་པ་གཞུང་ལ་ལར་སྨན་དང་རྫས་ཞེས་་་་་
བྲིས་པ་ཡོད་ལ། དེ་ནི་དེང་སང་གནམ་གྲུ་དང༌། རྡུལ་ཕྲན་མཚོན་ཆ་ལ་
སོགས་པ་མི་ཕལ་བའི་བློ་ཡུལ་ལས་འགོངས་པ་ལྟ་བུ་མཐོང་རྒྱུ་མང་དུ་ཡོད་
པ་ནི། རྫས་ཀྱི་ནུས་པ་བསམ་གྱིས་མི་ཁྱབ་པ་ཡིན་ལ། དེ་བཞིན་དུ་སངས་
རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་ཡོན་ཏན་བསམ་གྱིས་མི་ཁྱབ་པ་་་་་
དང་། དམ་པའི་ཆོས་ཀྱི་བྱིན་རླབས་བསམ་གྱིས་མི་ཁྱབ་པ་སོགས་ཡོད།
མཁྱུད་སྤྱད་ཅེས་པ་མན་ངག་སྟེ་མན་ངག་གི་ནུས་པ་བསམ་གྱིས་མི་ཁྱབ་་་་་
པའོ། །དེ་ལྟར་ལས་འབྲས་བསམ་གྱིས་མི་ཁྱབ་པ་རྟོགས་དཀའ་བ་ཡིན་ན་
ཡང་། ངེད་ཀྱི་བློར་ལས་འབྲས་ལ་ཡིད་ཆེས་པའི་རེ་བ་མེད། ལས་འབྲས་
སྒོམ་པ་ལ་བློ་རང་འགྲོར་ཡེ་མི་བཏུབ་པ་སྟེ་ལས་འབྲས་སྒོམ་པ་ལ་བློ་གཏན་
ནས་འཇུག་ཏུ་མི་ནུས་ལ། སྔོན་ཆད་ལོག་ལྟ་ལ་གོམས་པའི་སྟོབས་ཀྱིས་སྟོང་
པ་ཉིད་ཡིན་ཟེར་ན། དེ་ལ་ལ་འུར་ཏེ་མགྱོགས་པར་རམ་དེ་མ་ཐག་ཏུ་གློ་
བུར་གྱིས་འགྲོའམ་ངང་གིས་ཕྱོགས་ནས་འགྲོ་ཞིང་། གལ་ཏེ་སྟོང་པ་ཉིད་
སྟོན་པའི་པོ་ཏིའམ་གླེགས་བམ་ཞིག་ཡོད་ན། དེ་ཉིད་དར་གོས་སམ་དར་
ཟབ་བཟང་བོས་དཀྲིས་ཏེ་ཀླད་དུ་འཇོག་པ་དང་། ལས་འབྲས་སྟོན་པའི་
ཆོས་ལ་དམན་པར་རམ་མཐོང་ཆུང་བྱས་ནས་དམའ་སར་འཇོག་པ་ལ་་་་་་་
སོགས་གུས་པར་མི་བྱེད་ལ། སྟོང་པ་ཉིད་ཅེས་མིང་ཐོས་པ་ཙམ་གྱིས་ལས་
འབྲས་ཤིན་ཏུ་གལ་ཆུང་ཞིག་ཏུ་བརྩིས་ནས་ཁྱད་དུ་གསོད་པ་དེ་ནི་དགེ་་་་་
བའི་ལམ་གྱི་རྒྱུན་ཆད་པ་དང་། ལམ་གྱི་རྟེན་ཕྱགས་མས་ཕྱགས་པ་ཡིན་པར་
426



གསུངས་སོ། །དེ་ཡང་དགེ་བཤེས་འབྲོམ་སྟོན་པ་དང་པོ་ཏོ་བ་སོགས་ཀྱི་དུས་
ཐོག་དེར་སྟོང་པ་ཉིད་ལ་མཐོ་སྙེགས་བྱེད་པ་དང་ལས་འབྲས་ལ་གལ་ཆུང་་་་
བྱས་ནས་ཁྱད་དུ་གསོད་པའི་ཚུལ་ཡོད་དེ། སྔར་ཇོ་བོ་ཆེན་པོ་བོད་དུ་ཕེབས་
མ་ཐག་བོད་ཀྱི་རྒྱུས་མེད་པས། གསང་སྔགས་ཀྱི་ཆོས་གསུང་བར་རྩོམ་པ་ལ་
དགེ་བཤེས་འབྲོམ་སྟོན་པས་གསུང་དུ་མ་བཅུག་པར་བཀག དེ་ལྟར་བཀག་
པ་ཡང་བོད་ལ་ཤ་མ་ཚ་བའམ་སྙིང་མ་ཉེ་བ་བྱེད་པ་མ་ཡིན་པར་གསང་་་་་་
སྔགས་ཟབ་མོའི་གདུལ་བྱ་ཉུང་བའམ་མེད་པའི་རྒྱུ་མཚན་དང༌། རང་
བཞིན་མེད་པ་དང་གཏན་མེད་གཉིས་ཀྱི་དབྱེ་བ་ཙམ་ཡང་མ་རྟོགས་པར་་་་
ལས་འབྲས་ཁྱད་དུ་བསད་ཅིང་སྟོང་པ་ཉིད་ཅེས་མཆོག་ཏུ་འཛིན་པའི་ཚུལ་
ལ་དགོངས་པས་ཡིན། ཕྱིས་ཇོ་བོ་ཆེན་པོས་བོད་ཀྱི་རྒྱུས་གསལ་བོར་མཁྱེན་
ནས། ང་དམྱལ་བའི་ཡུལ་དུ་འགྲོ་མ་དགོས་པ་འབྲོམ་གྱི་དྲིན་ཡིན་ཞེས་
གསུངས་པའི་གནད་ཀྱང་འདི་ལ་ཐུག་པ་ཡིན་ནོ། །དེ་ལྟར་ཇོ་བོ་ཆེན་པོ་
ཉིད་ཀྱིས་སྟོང་པ་ཉིད་གསུང་བར་བཞེད་ཙ་ན། ཐོག་མར་འཁོར་ལ་
གཟིགས་ནས་སྟོང་པ་ཉིད་གསུང་བའི་སྣོད་དུ་རུང་སྙམ་ན་གསུང་ལ་མི་རུང་
སྙམ་ན་མི་གསུང་བ་ལ། དགེ་བཤེས་པོ་ཏོ་བའི་ཞལ་ནས། ཧ་ནེ་ཧོན་ནེ་སྟེ་ཅི་
ཡིན་གང་ཡིན་ཆ་མེད་པར་སྟོང་པ་ཉིད་ལ་དགའ་དགའ་བཟང་བཟང་བྱེད་
པས། སྟོང་པ་ཉིད་བསྟན་ཀྱང་མི་སྤོང་བས། བློ་སྦྱངས་མ་བྱས་སེམས་ཅན་
ལ། །སྟོང་པ་ཉིད་ནི་སྟོན་པ་དང༌། །ཞེས་པའི་ཉེས་པ་མི་འོང་གསུངས་པ་
འདི་ནི་བྱང་ཆུབ་སེམས་དཔའི་དམ་ཚིག་ཅིག་ཡིན་ལ། ལམ་འོག་མ་ལ་མ་
427



སྦྱངས་པའི་སེམས་ཅན་ལ་ཟབ་མོ་སྟོང་པ་ཉིད་ཀྱི་གཞུང་བསྟན་ཚེ་དེར་ཉེས་
པ་འབྱུང་ཞིང་བྱང་ཆུབ་སེམས་དཔའི་དམ་ཚིག་དང་འགལ་བ་ཡིན་ལ།
དེར་བརྟེན། ཟབ་མོ་སྟོང་པ་ཉིད་ཀྱི་གཞུང་སྟོན་པ་ལ་གདུལ་བྱའི་བློ་སྣོད་དུ་
རུང་མིན་དང་སྐབས་སུ་བབས་མིན་ལ་བལྟ་རྒྱུ་ཤིན་ཏུ་གལ་ཆེ་བས། བློ་
སྦྱངས་པ་སྔོན་དུ་མ་སོང་བ་ཞིག་ལ་སྟོང་པ་ཉིད་བསྟན་ཀྱང་དེ་ཉིད་སྤོང་་་་
ངེས་པས། གལ་ཏེ་འཆད་ཚེ་ཆད་ལྟུང་དུ་འགྲོ་ཞིང་བྱང་ཆུབ་སེམས་དཔའི་
དམ་ཚིག་དང་འགལ་བ་ཡིན་ནོ། །དེ་ཡང་སྟོང་པ་ཉིད་མི་སྤོང་བའི་རྒྱུ་ཡང་།
དང་པོ་ཀ་ཁ་རང་སློབ་པ་མ་གོམས་པར། མིག་མེད་རྣ་བ་མེད་ཟེར་ནས་
ཤེས་རབ་སྙིང་བོ་ནས་རྐན་ཕབ་པ་སྟེ་སྐད་གསེང་མཐོན་པོས་བསླབ་པ་ཡིན་
གསུངས་པ། བོད་དུ་ཀ་ཁ་མ་བསླབས་པའི་སྔོན་དུ་མདོ་ཤེས་རབ་སྙིང་བོ་
བསླབ་པ་ཡིན་གསུངས་ལ། རྒྱ་གར་ན་ཐེག་པ་ཆུང་ངུ་བ་ཀུན་གྱི་དྲུང་དུ་
མིག་མེད་ཅེས་བཏོན་ཚེ་སྐྲག་ཅིང་དངངས་ནས་སྤོང་བ་ཡོད་པར་འདུག
བོད་མི་རྣམས་ཀྱིས་མདོ་ཤེས་རབ་སྙིང་བོ་སྐད་གསེང་མཐོན་པོས་འདོན་་་་་
པས། ཇོ་བོའི་ཞལ་ནས་ཅི་འདོན་པ་ཡིན་གསུངས། ཤེས་རབ་སྙིང་བོ་འདོན་
པ་ལགས་ཞེས་ཞུས་པས། བོད་ཐེག་པ་ཆེན་པོ་པ་ཡིན་གསུངས་ནས་ཐུགས་
མཉེས་པ་བྱུང་ལ། དེ་ཡང་ལས་འབྲས་ལ་ཡིད་ཆེས་བརྟན་པོ་མ་བྱུང་བར།
སྟོང་པ་ཉིད་སྒོམ་ཚེ་དེ་ཆད་ལྟུང་དུ་སོང་ནས་གསོར་མི་རུང་བར་འགྲོ་ཉེན་
ཆེ་བས། ཐོག་མར་ལས་འབྲས་ལ་ཡིད་ཆེས་པར་བྱས་ནས་འབད་པ་བྱེད་རྒྱུ་
ཤིན་ཏུ་གལ་ཆེ་བ་ཡིན་གསུངས། དེ་ཡང་ཡང་དག་པའི་ལྟ་བ་ལ་གཉིས་ཏེ།
428



འཇིག་རྟེན་པའི་ཡང་དག་པའི་ལྟ་བ་དང༌། འཇིག་རྟེན་ལས་འདས་པའི་
ཡང་དག་པའི་ལྟ་བ་གཉིས་སོ། །དེ་ཡང་འཇིག་རྟེན་པའི་ཡང་དག་པའི་ལྟ་
བ་ཞེས་པ། ལས་འབྲས་ལ་ཡིད་ཆེས་ཀྱི་དད་པ་སྐྱེས་པ་དེ་དང་། འཇིག་རྟེན་
ལས་འདས་པའི་ཡང་དག་པའི་ལྟ་བ་ནི། སྟོང་པ་ཉིད་རྟོགས་པའི་ལྟ་བ་ཡིན་
ནོ། །དེ་ཡང་འཇིག་རྟེན་ལས་འདས་པའི་ཡང་དག་པའི་ལྟ་བ་རྒྱུད་ལ་སྐྱེ་བ་
ལ། འཇིག་རྟེན་པའི་ཡང་དག་པའི་ལྟ་བ་སྟེ་ལས་འབྲས་ལ་ཡིད་ཆེས་ཀྱི་དད་
པ་སྐྱེས་པ་དེ་སྔོན་དུ་འགྲོ་དགོས་སོ། །དེ་ཡང་ལས་འབྲས་ལ་ཡིད་ཆེས་ཀྱི་
དད་པ་སྐྱེ་པ་དེ་ལ་ཡང་ཐོག་མར་སངས་རྒྱས་བཅོམ་ལྡན་འདས་ཚད་མའི་་་་
སྐྱེས་བུ་ཡིན་པ་ལ་ཡིད་ཆེས་ཀྱི་དད་པ་བརྟན་པོ་ཞིག་སྐྱེས་ཤིང་གྲུབ་པ་ཞིག་
དགོས་ཏེ། ཆོས་ཐམས་ཅད་དེ་སྐྱེས་བུ་ཆུང་འབྲིང་ཆེ་གསུམ་དང༌། རྒྱུ་ཕ་
རོལ་ཏུ་ཕྱིན་པ་དང་། འབྲས་བུ་རྡོ་རྗེ་ཐེག་པ་ཐམས་ཅད་ཀྱི་རྨང་གཞི་ནི་
འདི་ནས་འཆའ་དགོས་པ་ཡིན་པས། ། སངས་རྒྱས་ཀྱི་སྐུ་གསུང་ཐུགས་ཀྱི་
ཡོན་ཏན་རྗེས་སུ་དྲན་པའི་སྒོ་ནས། དང་པོ་སངས་རྒྱས་བཅོམ་ལྡན་འདས་
ཚད་མའི་སྐྱེས་བུ་ཡིན་པ་ལ་ངེས་པ་རྙེད་ཅིང་གྲུབ་པར་བྱས་ནས་དེར་ཡིད་
ཆེས་ཟབ་མོ་ཐོབ་པར་གྱུར་ཙ་ན། དེའི་གསུང་མི་སླུ་བར་འཛིན་པ་ཞིག་འོང་
ངེས་པས། དེ་ལྟར་བསམས་ཏེ་མི་དགེ་བ་སྤོང་བ་དང་དགེ་བ་སྒྲུབ་པ་ལ་
གོམས་པར་བྱའོ་གསུངས་སོ། །
དེ་ལྟར་ལས་འབྲས་ལ་ཡིད་ཆེས་ཀྱི་དད་པ་སྐྱེ་བ་གོམས་པར་བྱས་ནས།
སྡིག་པ་སྤོང་ཞིང་དགེ་བ་སྒྲུབ་པའི་དུས་ཀྱང་ད་རེས་དལ་འབྱོར་གྱི་མི་ལུས་
429



ཐོབ་པའི་སྐབས་འདི་ཁོ་ན་ཡིན་པར་སྟོན་པ་ལ། རྩ་བ་ལས། འགྱོད་པ་མི་
བཟད་མེ་འབར་སྐབས་སུ། །སྡིག་པ་བྱས་ལ་འགྱོད་པ་དེ་ཡང་། །དམྱལ་བར་
སྐྱེས་པ་དང་པོར་སྐྱེ་དྲན། །དེ་དུས་འགྱོད་དེ་དེ་ནས་མི་དྲན། །དུད་འགྲོ་ལ་
ནི་བླུན་པོར་འགྱོད་མེད། །ཡི་དྭགས་སེམས་ལ་རང་དབང་མེད་པས། །ཉེས་
པར་ཤེས་ཀྱང་འགྱོད་པར་རབ་དཀའ། །འགྱོད་ཀྱང་དེ་ལས་ལྡོག་པར་མི་
ནུས། །དེ་ཡི་གཏམ་རྒྱུད་ཀ་མ་ཤཱི་ལའི། །གནས་བརྟན་ཚེ་འཕོས་ཡི་དྭགས་
སྐྱེས་པས། །མུ་ཁེན་གྲོང་གི་བྱིས་པ་བཟུང་བའི། །གཏམ་རྒྱུད་ཐོས་ལས་རང་
དབང་མེད་ཤེས། །དེ་བས་ལས་ངན་བྱས་ལ་འགྱོད་ནས། །ལྡོག་ནས་མིར་
གྱུར་དལ་བ་རྙེད་པས། །གླགས་ཆེ་འཕགས་པ་ཐོགས་མེད་ཀྱིས་ཀྱང་། །གང་
མེད་དེ་ཉིད་གཉེན་པོར་བྱས་ལ། །དེ་ལ་འབད་གསུངས་དེས་ཀྱང་དེ་
བཞིན། །དེ་བས་འདྲེན་པའི་ལས་ཀྱང་སྤངས་ལ། །དཀར་བོ་འབའ་ཞིག་
ལས་ལ་འབད་བྱ། །སྔར་བྱས་ལས་ངན་དག་ཀྱང་ཟད་བྱ། །ཞེས་གསུངས་
ཤིང་། དེ་ཡང་སྤྱོད་འཇུག་གི འགྱོད་པ་མི་བཟད་མེ་འབར་བས། །སེམས་
གདུང་འགྱུར་བར་གདོན་མི་ཟ། །དམྱལ་མེ་བཟོད་དཀས་ཡུན་རིང་དུ། །
བདག་གི་ལུས་ལ་བསྲེགས་གྱུར་ན། །ཞེས་པའི་ལུང་འདི་ཉིད་འགྲེལ་བའི་
སྐབས་སུ་དགེ་བཤེས་པོ་ཏོ་བས་འདི་གསུངས་ཏེ། ངེད་ཅག་སྡིག་པ་བྱས་པ་
དང་། དགེ་བ་མ་བྱས་པ་ལ་འགྱོད་པའི་མེ་འབར་ནས། ད་སྡིག་པ་སྤོང་ཞིང་
དགེ་བ་སྒྲུབ་པའི་དུས་ནམ་ཡིན་ཞེ་ན། ད་ལྟ་དལ་འབྱོར་གྱི་མི་ལུས་ཐོབ་
པའི་སྐབས་འདི་ཁོ་ན་ཡིན་ཏེ། ངན་སོང་གསུམ་དུ་སྐྱེས་ཚེ་སྡིག་པ་སྦྱོང་བ་
430



དང་དགེ་བ་སྒྲུབ་པའི་སྐབས་གཏན་ནས་མེད་པས་སོ། །དེ་ཡང་དམྱལ་བར་
སྐྱེས་པ་རྣམས་ལ་དང་པོ་སྐྱེས་མ་ཐག་ཏུ་ལས་ཀྱི་དབང་གིས་སྐྱེ་བ་སྔོན་མ་་་་
དྲན་པའི་མངོན་ཤེས་ཀྱིས་སྐྱེ་བ་སྔོན་མར་གང་ནས་སྐྱེས་པ་དང༌། ལས་གང་
གིས་སྐྱེས་པ་དྲན་པའམ་ཡང་ན་གཤིན་རྗེ་ལས་ཀྱི་མེ་ལོང་བསྟན་པའི་སྒོ་་་་་
ནས་ལས་ངན་པ་འདི་འདྲ་བྱས་པའི་དབང་གིས་འདིར་སྐྱེས་སོ་སྙམ་ནས་་་་་
འགྱོད་པ་སྐྱེས་པའི་དུས་ཤིག་འོང་ཡང་། དེ་མ་ཐག་ཏུ་སྡུག་བསྔལ་གྱི་གཞན་
དབང་དུ་སོང་ནས་སྡིག་པ་སྦྱོང་པའི་སྐབས་མེད་ལ། དེ་ཡང་དུད་འགྲོར་
སྐྱེས་པ་རྣམས་ཤེས་རབ་ཀྱི་རྩལ་དང་བྲལ་ཏེ་རྨོངས་པའི་གཞན་དབང་དུ་་་་་
སོང་ནས་འགྱོད་པ་གཏན་ནས་མི་སྐྱེ། ཡི་དྭགས་སུ་སྐྱེས་པ་རྣམས་ལས་ངན་
ཏེ་མི་དགེ་བའི་ལས་བསགས་པས་ཡི་དྭགས་སུ་སྐྱེས་པའི་བསམ་པ་ཅན་དུ་་་
གྱུར་ཏེ་རང་དབང་མེད་པས་འགྱོད་པ་སྐྱེ་བ་ཡང་དཀའ་ལ། གལ་ཏེ་འགྱོད་
པ་སྐྱེས་ཀྱང་ལས་ངན་དེ་ལས་ལྡོག་པར་མི་ནུས་གསུངས། དེའི་གཏམ་རྒྱུད་
ནི། བྲི་ཀ་མ་ལ་ཤཱི་ལ་སྟེ་མཉམ་མེད་ཇོ་བོ་ཆེན་པོའི་དགོན་པའི་གནས་
བརྟན་ནམ་དགེ་སློང་ཞིག་གིས་འདིས་མི་གནོད་སྙམ་ནས་དགེ་འདུན་གྱི་་་༌་
རྫས་ཅུང་ཙམ་ཞིག་བླངས་ནས་ལོངས་སྤྱད་པས། ཡི་དྭགས་རྐང་བ་ཕྱིན་ཀ་
ལོག་སྟེ་རྐང་བ་ཕྱིར་ལོག་ཅན་ཞིག་ཏུ་སྐྱེས་ནས། བྲག་ཕུག་ཅིག་ཏུ་སྡོད་ས་
བྱས་ནས་ཡོད་པ་ལ། མུ་ཁེན་ཞེས་བྱ་བའི་གྲོང་ཞིག་ཡོད་པ་དེའི་བྱིས་པ་
རྣམས་ཀྱིས་བྲག་ཕུག་དེར་རྡོ་རུབ་བྱས་པས། །་ ཁོས་མ་བཟོད་པར་བྱིས་པ་
ཞིག་བཟུང་ནས། དེ་མ་ཐག་ཏུ་བྱིས་པ་དེའི་ལུས་སུ་ཞུགས་པས་བྱིས་པ་དེ་



ཡང་རྐང་བ་ཕྱིན་ཀ་ལོག་ཏུ་གྱུར་པ་ལ། དེའི་ཕ་མས་བྲི་ཀ་མ་ལ་ཤི་ལའི་དགེ་
འདུན་སྤྱན་དྲངས་ཏེ་བསྙེན་བཀུར་བྱས་ཤིང་། དགེ་འདུན་རྣམས་ཀྱིས་ཀྱང་
བྱིས་པ་ལ་ཁྱོད་སུ་ཡིན་ཞེས་དྲིས་པ་ལ། བྱིས་པ་ན་རེ། བཙུན་པ་གཞོན་ཏེ་
རབ་བྱུང་བ་ལོ་གཞོན་འདི་རྣམས་ཕྱིར་འགྲོ་རུ་ཆུག་དང་ངས་བཤད་ཟེར་བ་
ལ་དེ་ལྟར་རབ་བྱུང་བ་ལོ་གཞོན་རྣམས་ཕྱིར་འགྲོ་རུ་ཆུག་ཅེས་ཁོས་བཤད་
པ་ལྟར་བྱས་པས། བྱིས་པ་དེས་བཤད་རྒྱུར། ཁོ་བྲི་ཀ་མ་ལ་ཤཱི་ལའི་གནས་
བརྟན་དེ་ཡིན་ལ། སྔར་དགེ་འདུན་གྱི་རྫས་ཅུང་ཙམ་ཞིག་མ་དྲིས་པར་
ལོངས་སྤྱད་པས་འདི་ལྟར་ཡི་དྭགས་སུ་སྐྱེས་ལ། མཆིལ་ལྷམ་མ་ཕུད་པར་
རང་དགེ་འདུན་གྱི་དྲི་གཙང་ཁང་སྟེ་དགེ་འདུན་གྱི་འདུ་ཁང་ནང་དུ་ཕྱིན་་་་་
པས། རྐང་པ་ཕྱིན་ཀ་ལོག་ཏུ་གྱུར་པས། བྱིས་པ་དེ་ཡང་དེ་ལྟར་སོང་བ་ཡིན་
ཟེར། འོ་ན་ཁྱད་ཆོས་མང་བ་ཤེས་པ་སྟེ་མཁས་པ་ཡིན་པས། བྱིས་པ་ལ་
གནོད་པ་བྱེད་པ་ཅི་ཡིན་དྲིས་པ་ལ། ངས་དང་པོ་སྟེ་བྲི་ཀ་མ་ལ་ཤཱི་ལའི་
དགོན་པར་གནས་པའི་དུས་སུ་དབང་ཆེན་བྱས་པས། ད་ལྟ་ཡི་དྭགས་ཀྱི་
ནང་ནས་ཤིན་ཏུ་ཆུང་བར་གྱུར་ཅིང་། འདུག་ས་ཡང་བྲག་ཕུག་ལས་མེད་པ་
ལ། བྱིས་པ་འདི་རྣམས་ཀྱིས་སྡོད་དུ་མ་བཅུག་པར་བརྟེན། བྱིས་པར་གནོད་
པ་སྐུལ་དུ་མི་རུང་བ་ཤེས་བཞིན་དུ་རང་དབང་མེད་པར་འདི་ལྟར་བྱས་པ་
ཡིན་ལ། ད་དགེ་འདུན་རྣམས་ཀྱིས་ཐུགས་ལ་ཐོགས་ཏེ་ཐུགས་སུ་སྣོམས་པ་
ལ། གཏོར་མ་རེས་ཕུག་འདིར་བསྐྱལ་བར་ཞུ། གཞན་དུ་བསྐྱལ་ཚེ་ཡི་དྭགས་
སོགས་མང་བས་ང་ལ་མི་ཐོབ་པར་འདུག་ཟེར། འོ་ན་ཁྱོད་བཙུན་པ་གཞོན་
432



པ་འདི་རྣམས་ཕྱིར་ཐོངས་ཟེར་བ་ཅི་ཉེས་ཞེས་དྲིས་པ་ལ། དེ་ཀུན་ངའི་སློབ་
མ་ཡིན་པས་ངོ་ཚ་ནས་དེ་སྐད་བྱས་པ་ཡིན་ཟེར་བས། ཡི་དྭགས་ཀྱི་སེམས་
ལ་རང་དབང་མེད་པར་དེས་ཤེས་གསུངས་སོ། །དེ་ལྟར་ངན་སོང་དུ་སྐྱེས་ཚེ་
ཅིའི་བྱ་ཐབས་ཀྱང་མེད་པར་འགྲོ་བ་དེ་བས་ན། རང་ཅག་ཐོག་མ་མེད་པ་
ནས་དུས་ད་ལྟའི་བར་དུ་མི་དགེ་བའི་ལས་དཔག་ཏུ་མེད་པ་བསགས་ཡོད་
པ་དེ་དག་འགྱོད་པའི་སྒོ་ཇི་ལྟར་སྦྱང་དགོས་ཤེ་ན། ད་རེས་དལ་འབྱོར་གྱི་
མི་ལུས་རིན་པོ་ཆེ་ཐོབ་ཅིང་། ཡང་དག་པའི་དགེ་བའི་བཤེས་གཉེན་མཉམ་
མེད་ཇོ་བོ་ཨ་ཏི་ཤ་ནས་བརྒྱུད་པའི་ཆོས་རྒྱུན་རྣམ་པར་དག་པ་འདི་འདྲ་བ་
དང་འཕྲད་པའི་དུས་འདི་ལྟ་བུ་ལ་འབད་ན་སྡིག་པ་དེ་སྦྱང་བའི་སྐབས་་་་་
གླགས་ཤིག་ཡོད་པས། ན་ཚོད་མ་རྒས་ཤིང་འཆི་བ་ཐོག་ཏུ་མ་བབས་པའི་
སྔོན་དུ་དེ་ལ་འབད་དགོས་གསུངས། དེ་ལྟར་ཡིན་ཡང་སྡིག་པ་སྦྱང་བ་ལ་
འབད་པ་བྱེད་མི་འདོད་དེ། དེ་ཡང་བྱས་པའི་དུས་ན་དད་པ་ལྷ་སྐམ་གདུང་
ལ་ཡར། ཆོས་ཀུན་ཀྱང་དང་པོར་ཚིག་མི་ཟིན། དེ་ནས་དོན་མི་གོ དམ་ཆོས་
སྒྲུབ་པའི་མཐུན་རྐྱེན་ཅི་ལ་བལྟས་ཀྱང་མ་འཛོམ་པར་འདུག་ན། ། ཕྱིར་དེ་
ཉིད་གཉེན་པོར་བྱས་ནས་འབད་དགོས། སློབ་དཔོན་ཐོགས་མེད་ཀྱིས་ཀྱང་།
ཚེ་འདིར་ལོངས་སྤྱོད་དམན་པར་གྱུར་པ་ནི། སྐྱེ་བ་སྔ་མར་སྦྱིན་པ་མ་
བཏང་བ་དང་། རྟེན་དམན་པར་གྱུར་པ་ནི། སྐྱེ་བ་སྔ་མར་ཚུལ་ཁྲིམས་མ་
བསྲུངས་པ། གཟུགས་མི་མཛེས་པ་སོགས་ནི། སྐྱེ་བ་སྔ་མར་བཟོད་པ་མ་
བསྒོམས་པ་དང་། ཐོས་བསམ་སྒོམ་གསུམ་མ་བྱས་པས་སྐྱེ་བ་ད་ལྟར་དེ་དག་
433



དམན་པར་གྱུར་ཅིང་མེད་པར་གྱུར་པ་ཡིན་ལ། ད་དུང་ཡང་སྡིག་སྤོང་དགེ་
སྒྲུབ་དང་ཐོས་བསམ་སྒོམ་གསུམ་ལ་འབད་པ་མ་བྱས་ཚེ་སྐྱེ་བ་ཕྱི་མར་ཡང་
ཅི་ཡང་མི་འོང་བས། མེད་པ་སྙིང་པོར་བྱས་ནས་འབད་དགོས་པར་
གསུངས་པ་ཡང་། དེ་ཁོ་ན་བཞིན་དུ་ཡིན་གསུངས། དེ་བས་ན་ད་ལྟའི་ཚེ་
རབས་འདི་ལ་མི་དགེ་བ་སྤོང་དགོས་པ་ལྟ་ཅི་སྨོས། འདྲེས་མའི་ལས་ཏེ་དགེ་
སྡིག་འདྲེས་མའི་ལས་ཀྱང་སྤོང་དགོས་ཏེ། རང་ཅག་དགེ་སྡིག་འདྲེས་མའི་
ལས་བྱས་པ་སྤྱོད་པ་ཤས་ཆེ་བས། སྐྱོ་བ་མང་དུ་སྒོམས་ལ་སྤང་བར་བྱ་ཞིང་
སྨོན་ལམ་གདབ་པར་བྱའོ། །དེ་གོང་ཕན་ཆད་དུ་བྱས་པའི་ལས་ངན་པ་སྟེ་
ཐོག་མ་མེད་པ་ནས་དུས་ད་ལྟའི་བར་དུ་བསགས་པའི་སྡིག་པ་མི་དགེ་བའི་
ལས་ཐམས་ཅད་གཉེན་པོ་སྟོབས་བཞིའི་སྒོར་ཞུགས་ཏེ། དེ་རིང་ཉིད་ནས་
སྡིག་པ་མ་ལུས་འདག་ངེས་སུ་སྦྱང་ཞིང་། ཕྱིན་ཆད་འཕྲོ་ཐད་ཀྱིས་བཅད་
ནས་བྱས་ན། ཚེ་ཐུང་འདི་ལ་དོན་མི་ཆུང་བ་སྟེ་དོན་ཆེན་པོ་འགྲུབ་ནས་
འོང་གསུངས་སོ། །
ད་རེས་ཀྱི་ཚེ་ཐུང་འདི་ལ་དེ་ལྟར་བྱས་ན། སྐྱེ་བ་འདི་ཉིད་ནས་བདེ་
འགོ་བཙུགས་པ་ཡིན་པས། དེ་ལྟར་དྲན་པའི་སྒོ་ནས་འབད་པར་བྱ་བ་སྟོན་
པ་ལ། རྩ་བ་ལས། དགེ་དང་མི་དགེའི་ལས་རྣམས་དག་ནི། །རྣམ་སྨིན་རྒྱུ་
མཐུན་བརྒྱུད་པ་དག་གིས། །གོང་ནས་གོང་དུ་ཤིན་ཏུ་འཕེལ་ཕྱིར། །ཐར་ལ་
ཤིན་ཏུ་ཉེ་དང་རིང་འགྱུར། །དེ་བས་དགེ་ལ་ཤིན་ཏུ་གོམས་བྱ། །མི་དགེའི་
ལས་ལ་ཤིན་ཏུ་འཛེམ་བྱ། །ཞེས་གསུངས་ཤིང་། དེ་ཡང་དགེ་སྡིག་གཉིས་ཀ་
434



རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུ་བརྒྱུད་བཞིན་དུ་གོང་དུ་
ཇེ་འཕེལ་ནས་ཇེ་འཕེལ་ཡིན་པས། དེ་ཡང་དགེ་བའི་རྣམ་སྨིན་རྒྱུ་མཐུན་
བརྒྱུད་ནས། སངས་རྒྱས་ཀྱི་སའི་བར་དུ་འགྲོ་ནུས་པ་ལ་དེ་ཉིད་འདམ་པར་
བྱའམ། མི་དགེ་བའི་རྣམ་སྨིན་རྒྱུ་མཐུན་བརྒྱུད་ནས་ཉིང་སིངས་བྱེད་པ་
སྟེ་ངན་སོང་ནས་ངན་སོང་བརྒྱུད་པ་དེ་ཉིད་འདེམ་པར་བྱ་བ་ཉིད་ཀྱང་ད་
རེས་དལ་འབྱོར་གྱི་མི་ལུས་ཐོབ་པའི་དུས་འདི་ཉིད་ཡིན་པས། དེ་གཉིས་
ལས་གང་འདམ་རྒྱུ་དེ་ཡང་རང་ཉིད་ལ་རག་ལས་པ་ཡིན་ལ། དེ་ཡང་དགེ་
བའི་རྣམ་སྨིན་གྱི་འབྲས་བུ་གང་ཡིན་ཞེ་ན། སྦྱིན་པའི་རྣམ་སྨིན་གྱི་འབྲས་
བུ་ལོངས་སྤྱོད་ཆེན་པོ་འབྱུང་བ་ཡིན་ལ། དེའི་རྒྱུ་མཐུན་གྱི་འབྲས་བུ་ལ་སྦྱིན་
པ་གཏོང་བར་དགའ་བ་དང་གཏོང་ཕོད་པར་འགྱུར། ཚུལ་ཁྲིམས་ཀྱི་རྣམ་
སྨིན་ལ་བདེ་འགྲོར་སྐྱེས་པ་སྟེ་ལྷ་དང་མིའི་ལུས་རྟེན་འཐོབ་པར་འགྱུར་་་་་་་
ཞིང་། དེའི་མྱོང་བ་རྒྱུ་མཐུན་གྱི་གནས་སྐབས་སུ་བདེ་བ་དཔག་ཏུ་མེད་པ་
འཐོབ་པ་དང་། བྱེད་པ་རྒྱུ་མཐུན་གྱིས་གཞན་གྱིས་བཀག་ཀྱང་སྦྱིན་པ་
གཏོང་བ་དང་ཚུལ་ཁྲིམས་བསྲུང་བའི་དགེ་བ་ལ་སྤྱོད་མཁན་ཉིད་དུ་འགྱུར་
རོ། །དེ་བཞིན་དུ་བཟོད་པའི་རྣམ་སྨིན་ལས་གདམས་ངག་གི་སྣོད་དུ་འགྱུར་
བ་ལ་སོགས་པ་འོང་བས། དགེ་བའི་ལས་ཐམས་ཅད་ལ་རྣམ་སྨིན་གྱི་འབྲས་
བུ་དང་རྒྱུ་མཐུན་གྱི་འབྲས་བུ། རྒྱུ་མཐུན་གྱི་འབྲས་བུ་དེ་ལ་ཡང་མྱོང་བ་རྒྱུ་
མཐུན་དང་བྱེད་པ་རྒྱུ་མཐུན་གྱི་འབྲས་བུ་སོགས་ཀྱིས་རིམ་གྱིས་བསྣན་ཅིང་
འཕེལ་བས། བསྙེགས་ཀྱིས་མི་སྙོགས་པར་འགྲོ་བ་སྟེ་དེད་ཀྱིན་དེད་ཀྱིན་
435



རྗེས་སུ་མི་ཆོད་པར་འགྲོ་བས་ཐར་བ་འཐོབ་པ་ལ་ལམ་གྱི་བར་ཐག་ཤིན་ཏུ་
ཉེ་བར་འགྱུར་ཕྱིར། དགེ་བར་བྲོད་པ་སྟེ་དགེ་བ་ལ་དགའ་སྤྲོ་ཆེན་པོས་ཉིན་
ནས་ཟླ་དང་། ཟླ་ནས་ལོ། ལོ་ནས་ལོ་བརྒྱུད་དེ་ཡང་དང་ཡང་དུ་གོམས་པར་
བྱ་དགོས་གསུངས། དེ་ཡང་མི་དགེ་བའི་རྣམ་སྨིན་ཡང་གོང་དང་འདྲ་བར།
སེར་སྣའི་རྣམ་སྨིན་གྱི་འབྲས་བུ་ལས་ཡི་དྭགས་སུ་སྐྱེ་ལ། དེའི་རྒྱུ་མཐུན་གྱི་
འབྲས་བུ་ལས་སྦྱིན་པ་གཏོང་བ་མི་དགའ་ཞིང་གཏོང་མི་ཕོད་པ་དང་། ཚུལ་
ཁྲིམས་ཉམས་པའི་རྣམ་སྨིན་གྱི་འབྲས་བུ་ལས་ཚེ་རབས་འདི་ཉིད་ལ་གཏམ་
ངན་ནམ་ངན་བརྗོད་མང་པོའི་སྡིག་སྡུག་མྱོང་ཞིང་། དེའི་རྒྱུ་མཐུན་གྱི་
འབྲས་བུ་ལས་ཚེ་རབས་ཕྱི་མར་ངན་སོང་དུ་སྐྱེ་བར་འགྱུར་ལ། བརྒྱ་ལ་མིར་
སྐྱེས་ཀྱང་ཚུལ་ཁྲིམས་སྲུང་སྙིང་མི་འདོད་པ་སྟེ་ཚུལ་ཁྲིམས་སྲུང་འདོད་ཀྱི་བློ་
མི་སྐྱེས་པ་ལ་སོགས་པར་འགྱུར་བས། ཐར་པ་ཏ་ཕར་བཞག་པ་སྟེ་ཐར་
བ་འཐོབ་པ་ལྟ་ཞོག་བདེ་འགྲོའི་མིང་ཙམ་ཡང་མི་ཐོས་པར་ངན་སོང་ཉི་་་་
སིངས་བྱེད་པ་སྟེ་ངན་སོང་ནས་ངན་སོང་བརྒྱུད་པར་བྱེད་པའམ་ངན་སོང་
གི་གཏིང་ངམ་མཐིལ་ཏུ་ལྷུང་བར་འགྱུར་བས་ན། མི་དགེ་བ་ལ་འཇིགས་
པའི་སྒོ་ནས་འཛེམ་ཅི་ཐུབ་བྱེད་རྒྱུ་ཤིན་ཏུ་གལ་ཆེ་བར་གསུངས་སོ། །
དེ་ལྟར་དགེ་མི་དགེའི་ལས་འཕེལ་ཆེ་བས། - །མི་དགེ་བ་དང་འདྲེས་
མའི་ལས་སྤངས་ནས་དགེ་བ་འབའ་ཞིག་སྒྲུབ་པར་སྟོན་པ་ལ། རྩ་བ་ལས།
དང་པོར་བདག་ཉིད་ཅི་རིགས་ཤེས་བྱ། །གཅིག་ཏུ་དཀར་བའི་ལས་ལས་
བྱུང་ངམ། །འོན་ཏེ་གཅིག་ཏུ་གནག་པའི་ལས་སམ། །འོན་ཏེ་འདྲེས་མའི་
436



ལས་ལས་བྱུང་བའི། །འབྲས་བུ་ལ་སྤྱོད་གང་ཡིན་བསམ་ལ། དཀར་བའི་ལས་
སྤྱོད་འབྲས་བུ་མཐོང་ནས། །བག་ཡོད་མང་བའི་དཀར་བའི་ལས་རྣམས། །
ཅི་མི་ཉམས་བྱ་འདྲེས་མའི་འབྲས་བུ། །དག་ལ་སྤྱོད་པ་མཐོང་ན་ཕྱིན་
ཆད། །སྐྱོ་བ་མང་བསྒོམ་འདྲེས་མའང་སྤང་བྱ། ཞེས་གསུངས་ཤིང་། དགེ་
བཤེས་ཀྱིས་དང་པོ་བྱོན་པའི་ལོ་ཡིན་ཏེ། དགེ་བཤེས་པོ་ཏོ་བ་སྒྲོ་ལག་ཅེས་
བྱ་བའི་ཡུལ་དུ་བཞུགས་པའི་དུས་སུ་འདི་གསུངས་ཏེ། ད་ལྟ་བདག་ཅི་ལྟར་
འདུག སྔ་མ་གང་ནས་འོངས་པར་འདུག ལས་ཅིས་འདིར་སྐྱེས་ནས་འདུག
ཅི་ཕྱིར་ཞེས་བརྟགས་ལ་ཤེས་པར་བྱ་ཞེས་པ་ནི། སྔ་མ་ཅི་བྱས་ད་ལྟའི་ལུས་
ལ་ལྟོས། །ཕྱི་མར་གར་འགྲོ་རང་གི་སེམས་ལ་དྲིས། །ཞེས་གསུངས་པ་
ལྟར། རང་གིས་ཚེ་རབས་སྔ་མར་ལས་དཀར་པོ་བསགས་སམ་ལས་ནག་པོ་
བསགས། ཡང་ན་དཀར་ནག་འདྲེས་མ་བསགས་པ་གང་ཡིན་སོགས་ད་ལྟའི་
རང་གི་ལུས་དང་ལོངས་སྤྱོད་སོགས་ལ་བརྟགས་ཚེ་ཤེས་པར་འགྱུར་བས་་་་་་
ཞིབ་ཏུ་བརྟག་དགོས་པར་གསུངས་པ་ཡིན་ཏེ། དེ་ཡང་གཅིག་ཏུ་དཀར་
བའི་ལས་ཏེ་འཕེན་བྱེད་དགེ་བའི་ལས་ཤ་སྟག་གི་འབྲས་བུ་བདེ་འགྲོར་སྐྱེས་
ནས་རང་གི་དད་པ་དང༌། ཚུལ་ཁྲིམས། མཐུན་རྐྱེན། བླ་མ། ཆོས་སྒྲུབ་པའི་
གྲོགས་ལ་སོགས་པ་ཐམས་ཅད་ཕུན་སུམ་ཚོགས་པར་འདུག་ན། མི་མཐུན་
པའི་ཕྱོགས་ཏེ་མི་དགེ་བ་སྤྱོད་པ་ལས་སེམས་བསྲུང་ཞིང་། དེའི་གཉེན་
པོ་དགེ་བ་སྒོམ་པའི་བག་ཡོད་མང་པོ་ཡིད་ལ་བྱས་པའི་སྒོ་ནས་དེ་མི་ཉམས་
པར་བྱས་ན། མཐོ་རིས་བརྒྱུད་པ་སྟེ་དལ་འབྱོར་གྱི་མི་ལུས་ཡང་དང་ཡང་དུ་
437



བརྒྱུད་མར་བླངས་ནས་ལམ་རིམ་གྱིས་བསྒོམས་ཚེ་ཐར་བ་འཐོབ་པར་་་་་
འགྱུར་བས་དེར་འབད་པར་བྱ་དགོས་ཤིང་། གཅིག་ཏུ་ནག་པའི་ལས་ཀྱི་
འབྲས་བུ་ངན་སོང་ནས་ངན་སོང་དུ་ཡང་ཡང་སྐྱེ་བ་ཡིན་ཏེ། དེ་ད་ལྟ་འོ་
སྐོལ་ལ་མེད་ཅེས་པ་སྟེ་ད་ལྟ་འུ་ཅག་བདེ་འགྲོར་སྐྱེས་པ་ཡིན་པས་དེ་མེད་དོ་
གསུངས། འོ་སྐོལ་འཛམ་བུ་གླིང་པའི་མི་འདི་དག་བྱ་བ་ལས་སྣ་ཚོགས་ལས་
གྲུབ་པ་སྟེ་དཀར་ནག་འདྲེས་མའི་ལས་སྣ་ཚོགས་སྤྱོད་པ་ཤས་ཆེ་བ་ལས་་་་་་
གྲུབ་ཅིང་། ཁམས་སྣ་ཚོགས་དང་ལྡན་པ་སྟེ་འདོད་པའི་བསམ་པ་སྣ་ཚོགས་
དང་ལྡན་པ་ཡིན་ཏེ། ཚེ་རབས་སྔ་མར་དགེ་སྡིག་འདྲེས་མ་བྱས་པའི་རྣམ་
སྨིན་གྱི་འབྲས་བུ་བདེ་སྡུག་འདྲེས་མར་སྤྱོད་པ་སྟེ། དཔེར་ན། ཚེ་སྟོད་སྡུག་
ཚེ་ཚེ་སྨད་སྐྱིད་པ་དང་། ཚེ་སྟོད་སྐྱིད་ཀྱང་ཚེ་སྨད་སྡུག་པ། ནད་མེད་ཅིང་
ཚེ་རིང་ཡང་ལོངས་སྤྱོད་ཀྱིས་ཕོངས་པ་ལྟ་བུ་སོགས་བདེ་སྡུག་འདྲེས་མར་་་་་
སྤྱོད་ཅིང༌། རྒྱུ་མཐུན་གྱི་དགེ་སྡིག་ཀྱང་འདྲེས་མ་རྒྱུད་ལ་སྐྱེ་བ་ཕལ་ཆེ་སྟེ།
རེས་འགའ་སྟེ་སྐབས་འགར་ཐམས་ཅད་བོར་ནས་འགྲོ་བའམ་འཆི་བའི་ཚེ་
ན་རྣམ་པར་ཤེས་པ་ཁོ་ན་ལས་འགྲོགས་ས་གཞན་མེད་ལ། སུ་ཞིག་གིས་ཀྱང་
ཕན་མི་ཐོགས་སྙམ་ནས་འཆི་བ་རྗེས་སུ་དྲན་པ་བག་རེའམ་ཅུང་ཙམ་རེ་སྐྱེ་
བར་འགྱུར་ལ། སྐབས་འགར་ཚེ་འདི་ཉིད་ལ་ཞེན་ཆགས་ཇེ་ཆེར་འགྲོ་བ་
དང་། ཡང་རེས་འགར་ལས་འབྲས་ལ་གོ་ལྡོག་པ་མུ་སྟེགས་རྒྱང་འཕེན་པའི་
ལྟ་བ་དང་མཚུངས་པ་ཡང་རྒྱུད་ལ་སྐྱེས་ནས་ཡོང་། ཡང་རེས་འགར་འཁོར་
བ་ལ་སྐྱོ་བ་སྐྱེས་ཁུལ་ཙམ་དང་། རེས་འགར་འཁོར་བའི་བདེ་བ་ལ་ཆགས་
438



པ་ཇེ་ཆེར་འགྲོ་བ། ཡང་རེ་འགར་སེམས་ཅན་འདི་དག་སྙིང་རེ་རྗེ་ཞེས་མིག་
ཆུ་དཀུ་ཞིང་ལྟུང་བའང་འབྱུང་ལ། རེས་འགར་སེམས་ཅན་གྱི་ཐོག་ལ་ཞེ་
སྡང་གཅན་གཟན་ལས་ཀྱང་ཆེ་བ་ལྟ་བུ་སྐྱེ་བར་འགྱུར། ཡང་རེས་འགར་
བྱང་ཆུབ་ཀྱི་སེམས་ཀྱང་ཅུང་ཙམ་རེ་སྐྱེ་བ་ལ། རེས་འགར་ཉན་ཐོས་ཀྱི་
སེམས་ཙམ་ཡང་མེད་དམ་སྙམ་པ་འདྲ་བ་འོང༌། ཡང་རེས་འགར་གནས་
ལུགས་ཀྱི་དོན་ཏེ་སྟོང་པ་ཉིད་ཀྱི་དོན་ཡང་དེ་ལྟར་ཡིན་ནམ་སྙམ་པ་དང་།
རེས་འགར་དངོས་པོར་འཛིན་པ་བདག་འཛིན་གྱི་བློ་ཤས་ཇེ་ཆེར་སོང་བ་
ལྟ་བུ་འོང་པས། ཕྱོགས་གཅིག་ནས་བལྟས་ན་ད་རེས་དལ་འབྱོར་གྱི་མི་ལུས་
ཐོབ་ཅིང་། སངས་རྒྱས་ཀྱི་བསྟན་པ་དང་ཇོ་བོའི་བཀའ་བརྒྱུད་ལྟ་བུ་དང་
འཕྲད་ནས་ཐེག་པ་ཆེན་པོའི་ཆོས་ཇི་ལྟ་བུ་བཞིན་དུ་བསྒྲུབ་ཏུ་ཡོད་པས་་་་་་
དཀར་པོའི་ལས་འབའ་ཞིག་སྤྱོད་པའམ་བསགས་པ་བཞིན་དུ་འདུག་ལ།
ཡང་ཕྱོགས་གཅིག་ནས་རང་གི་དད་པ་ཞན་པ་དང་། ཤེས་རབ་ཆུང་བ།
མཐུན་རྐྱེན་མི་འཛོམས་པ། དགེ་བའི་བཤེས་གཉེན་དང་མི་འཕྲད་པ། ཆོས་
ཀྱི་གྲོགས་མེད་པ་སོགས་གང་ལ་བལྟས་ཀྱང་། དཔེར་ན། རང་གི་ཡིད་
དུ་འོང་བའམ་གཅེས་སེམས་ཤིན་ཏུ་ཆེ་བའི་མི་དེ་ཤི་བ་ལྟར་ཡི་མུག་ཅིང་་་་་་
སེམས་སྐྱོ་བར་སོང་ནས། ཆོས་བྱ་ཐབས་མེད་པ་བཞིན་དུ་གྱུར་ནས་འདུག་
པ་དེ་དག་ཐམས་ཅད་ཚེ་རབས་སྔ་མར་དགེ་སྡིག་འདྲེས་མའི་ལས་སྣ་ཚོགས་
སྤྱད་པའི་འབྲས་བུ་ཡིན་པས། དེར་སྐྱོ་བ་མང་དུ་བསྒོམ་ལ། ད་ཕྱིན་ཆད་
དཀར་ནག་འདྲེས་པའི་ལས་གསག་པར་མི་བྱ་བར་དཀར་པོའི་ལས་ཁོ་་་་་་་
4:39



ན་བསག་པར་བྱ་བ་ལ་འབད་པར་བྱ་དགོས་གསུངས། ད་རེས་རང་ཅག་གི་
གནས་ཀྱི་སློབ་དཔོན་ཏེ་མཁན་པོའི་དོད་པོའམ་ཚབ་ཉིད་ཀྱང་འདི་ལ་བྱེད་
དགོས་པ་སྟེ་ལས་འབྲས་ཀྱི་རྣམ་གཞག་སྟོན་པའི་གསུང་རབ་འདི་ཉིད་ལ་་་་་
གནས་ཀྱི་སློབ་དཔོན་གྱི་ཚབ་བྱེད་དགོས་པའི་བཀའ་སྩལ་རྒྱས་པར་་་་་་་་་
གསུངས། དེ་ཡང་ཚན་ཞིག་ཆོས་ལ་བློ་ཧུར་གྱིས་འགྲོ་རྒྱུ་ཡང་མེད་པར། ཤི་
མིན་གསོན་མིན་དུ་སྡོད་པའི་རིགས་ཤེས་ཤིག་ཡོད་དེ། དགེ་བཤེས་སྟོན་
པའི་ཞལ་ནས། དེ་འདྲ་བ་ལ་ཅི་ཡང་མི་ཡོང་གསུངས་སྐད།
དེ་ལྟར་ལས་འབྲས་ཡང་དང་ཡང་དུ་གོམས་པར་བྱས་པས་ཡིད་ཆེས་་་་
བརྟན་པའི་ཚད་སྟོན་པ་ལ། རྩ་བ་ལས། དེ་ལྟར་ལས་འབྲས་གོམས་པ་
བརྟན་ཞིང་། །རྐྱེན་ནི་ཅིས་ཀྱང་སྡིག་མི་འཇུག་ན། །འཇིག་རྟེན་ཡང་དག་ལྟ་
ཆེན་ཞེས་བྱ། །འཕགས་པ་ཐོགས་མེད་བཟོད་པ་ལ་གསུངས། །དེ་ནི་དེ་ཡི་
སྔོན་རོལ་དག་གི །ཚོགས་ལམ་ཉིད་ལའང་མ་ཟིན་དུས་ན། །དེ་ནི་ཡོད་རུང་
ཡང་དག་བླ་མ། །གཅིག་དང་ཕྲད་ཅིང་ལས་འབྲས་བསམས་པས། །འདུན་
སོགས་ཆོས་ལས་མི་འདའ་ན་ཡིན། །དེ་བས་ལས་འབྲས་རྟག་ཏུ་གོམས་བྱ། །
ཞེས་གསུངས་ཤིང༌། དེ་ཡང་གོང་དུ་གསུངས་པ་ལྟར་ལས་འབྲས་མང་དུ་
བསམས་པས་ཡིད་ཆེས་ནས། འདམ་ཐུག་སྟེ་ཆོས་དང་སྲོག་གཉིས་ལས་གང་
དགོས་པར་འདམ་ཀ་བྱ་བའི་གནད་ལ་ཐུག་པ་དང་རྐྱེན་ངན་ཇི་འདྲ་ཞིག་
ལ་ཐུག་ཀྱང་དགེ་བའི་བློ་འགྱུར་ཏེ་སྡིག་པའི་ལས་ལ་མི་འཇུག་པའི་འགྱུར་་་་
མེད་ཀྱི་བློ་བརྟན་པོར་གྱུར་ཙ་ན་ཡིན་ཏེ། དེ་ལ་ཡང་དག་པའི་ལྟ་བ་ཆེན་པོ་
4 40



ཞེས་ཀྱང་བྱ། དེའི་ཕན་ཡོན་ནི། འཇིག་རྟེན་པ་ཡི་ཡང་དག་ལ། །ཆེན་པོ་སུ་
ལ་ཡོད་གྱུར་པ། །དེ་ནི་ཚེ་རབས་སྟོང་དུ་ཡང་། །ངན་འགྲོར་འགྲོ་བར་མི་
འགྱུར་རོ། །ཞེས་གསུངས་ཏེ། །འཇིག་རྟེན་པའི་ཡང་དག་པའི་ལྟ་བ་སྟེ་ལས་
འབྲས་ལ་ཡིད་ཆེས་ཀྱི་དད་པ་བརྟན་པོ་ཡོད་ཚེ། དེ་ནི་ཚེ་རབས་ཤིན་ཏུ་
མང་པོ་ལ་ངན་འགྲོའི་གནས་སུ་ལྷུང་བ་མི་སྲིད་ཅེས་པའོ། །འདི་ཡང་བཀའ་
གདམས་པའི་དགེ་བའི་བཤེས་གཉེན་ཆེན་པོ་སྣང་བ་མཐའ་ཡས་ཀྱི་རྣམ་་་་་
སྤྲུལ་དུ་བརྗོད་པ་གླང་རི་ཐང་པ་དང་དགེ་བཤེས་ཡ་གད་པ་རྣམ་པ་གཉིས་
དགེ་བཤེས་ཕུ་ཆུང་བ་ལ་ཞེ་ས་ལ་བྱོན་པ་སྟེ་ཁམས་འདྲི་འབུལ་བར་ཕེབས་
པས། དགེ་བཤེས་ཕུ་ཆུང་བའི་ཞལ་ནས། ཇོ་བོ་སྟོན་པ་གཉིས། འཇིག་རྟེན་
པའི་ཡང་དག་པའི་ལྟ་བ་ཞེས་བྱ་བ་ཅི་ཙམ་ལ་ཟེར་གསུངས་ནས། གླང་རི་
ཐང་པ་ལ་ལན་ཞིག་གསུང་བར་ཞུ་བྱས་པས། མཐོ་སེ་བ་ཞིག་གསུངས་ཞེས་
པ་སྟེ། འཇིག་རྟེན་པའི་ཡང་དག་པའི་ལྟ་བ་སྟེ་ལས་འབྲས་ལ་ཡིད་ཆེས་ཀྱི་
དད་པ་སྐྱེས་པའི་ཚད་ནི། མཐོང་ལམ་ཐོབ་པའམ་ས་ཐོབ་པ་ནས་འབྱུང་
ཞེས་གསུངས་ལ། དེ་ནས་དགེ་བཤེས་དོལ་པ་ཉིད་ཀྱིས་རྒྱུ་འབྲས་ཀྱི་མཚན་
ཉིད་ཇི་ལྟ་བ་བཞིན་དུ་ཤེས་ནས། ལས་འབྲས་ལ་ཡིད་ཆེས་ནས་རྐྱེན་ཅི་འདྲ་
ཞིག་དང་འཕྲད་ཀྱང་སྡིག་པའི་ལས་ལ་མི་འཇུག་པ་ཞིག་ཡིན་པར་གོ་ལགས་
ཞུས་པས། ངའི་བཞིན་དུ་ཡིན་ཡང་སྟེ་ཁོང་གི་གསུང་དེ་ཉིད་འགྲིག་ཅེས་
ཀྱང་མི་གསུངས་ལ། ངའི་དེ་ཉིད་འགྲིག་ཅེས་ཀྱང་མི་གསུངས་པར། ཡང་
དག་པའི་ལྟ་བ་ཆེན་པོ་ཞེས་བྱ་བ། ཐར་བའི་ཆ་མཐུན་ཏེ་ཐེག་ཆེན་ཚོགས་
4 41



ལམ་གྱི་སྐབས་སུ་གཏོགས་པ་ཡིན་པས། མངོན་རྟོགས་རྒྱན་ལས། སངས་
རྒྱས་སོགས་དམིགས་དད་པ་དང་། །སྦྱིན་སོགས་སྤྱོད་ཡུལ་བརྩོན་འགྲུས་
དང་། །བསམ་པ་ཕུན་ཚོགས་དྲན་པ་དང་། །རྣམ་པར་མི་རྟོག་ཏིང་འཛིན་
དང་། ཆོས་རྣམས་རྣམ་པ་ཐམས་ཅད་དུ། །ཤེས་པའི་ཤེས་རབ་རྣམ་པ་ལྔ། །
ཞེས་གསུངས་པ་སྟེ། , དེ་ཡང་བྱང་ཆུབ་སེམས་དཔའི་ལམ་གྱི་རིམ་པ་ནི་རྗེ་
བཙུན་བྱམས་པས་མཛད་པའི་མངོན་རྟོགས་རྒྱན་གྱི་གདམས་ངག་ཡིན་ལ།
སངས་རྒྱས་སོགས་དམིགས་དད་པ་ཞེས་པའི་སོགས་ཁོངས་སུ་ལས་འབྲས་
ལ་ཡིད་ཆེས་ཀྱི་དད་པ་སྐྱེས་བ་དེ་འདུས་ལ། སྦྱིན་སོགས་སྤྱོད་ཡུལ་བརྩོན་
འགྲུས་དང་ཞེས་སྦྱིན་པ་ལ་སོགས་པའི་ཕར་ཕྱིན་དྲུག་དང་། བསམ་པ་ཕུན་
ཚོགས་དྲན་པ་དང་། རྣམ་པར་མི་རྟོག་པའི་ཏིང་ངེ་འཛིན། ཆོས་རྣམས་
རྣམ་པ་ཐམས་ཅད་དུ་ཤེས་པའི་ཤེས་རབ་ལྔ་བོ་ཞེས་བྱ་བའི་དུས་ཚོད་དུ་་་་་
ཕྱིན་པ་ཡིན་ཏེ། ལས་དང་ལས་ཀྱི་རྣམ་པར་སྨིན་པ་ལ་ཡིད་ཆེས་པའི་དད་
པ་བརྟས་པ་སྟེ་རྒྱུ་གང་བྱས་ན་འབྲས་བུ་དེ་འབྱུང་བར་ཡིད་ཆེས་ཀྱི་དད་པ་
བརྟན་པོ་རྒྱུད་ལ་སྐྱེས་པའི་ཚེ་ན། རྐྱེན་བཟང་ངན་གང་ལ་འཕྲད་ཀྱང་
མཐུན་པའི་ཆོས་ལས་མི་འདའ་བ་ཞིག་འབྱུང་བར་གསུངས་ལ། ཚོགས་ལམ་
གྱི་གནས་སྐབས་ན་དགེ་བ་ཅི་བྱེད་ཐར་བའི་ལམ་དུ་བསྔོ་བ་སྟེ་ཐེག་ཆེན་་་་་
ཚོགས་ལམ་ཐོབ་པའི་གནས་སྐབས་སུ་དགེ་བ་ཆེ་ཆུང་གང་བྱས་ཀྱང་ཐར་་་་་
བའི་ལམ་དུ་བསྔོ་བ་ལས། རང་དོན་དུ་བསྔོ་བ་དང༌། འཁོར་བའི་ཕུན་
ཚོགས་ཀྱི་ཕྱིར་དུ་བསྔོ་བ་སོགས་གཏན་ནས་མི་སྲིད་དོ། །སློབ་དཔོན་ཐོགས་
442



མེད་ཀྱིས། དེ་བས་ཀྱང་མཐོ་བ་བཟོད་པ་འབྲིང་ཐོབ་པའི་དུས་ན། ཡང་
དག་པའི་ལྟ་བ་ཆེན་པོ་དང་ལྡན་པར་གསུངས་པ་སྟེ། ཐེག་ཆེན་སྦྱོར་ལམ་ལ་
དྲོད། རྩེ་མོ། བཟོད་པ། ཆོས་མཆོག་བཞི་རུ་དབྱེ་བ་ལས་བཟོད་པ་ཐོབ་པའི་
ཚེ་ཡང་དག་པའི་ལྟ་བ་ཆེན་པོ་དང་ལྡན་པ་ཡིན་པར་གསུངས་ལ། དགེ་
བཤེས་པོ་ཏོ་བའི་ཞལ་ནས། ཡང་དག་པའི་ལྟ་བ་ཆེན་པོ་དེ་ནི་སློབ་དཔོན་
ཐོགས་མེད་ཀྱིས་བཤད་པའི་སྔོན་རོལ། ཕུ་ཆུང་བས་བཤད་པའི་ཚོགས་ལམ་
ཉིད་དུ་མ་སླེབས་པའི་དུས་རང་ན་ཡོད་དུ་རུང་སྟེ་ཞེས་པ། དེ་ཡང་ཡང་
དག་པའི་ལྟ་བ་ཞེས་པ། འཕགས་པ་ཐོགས་མེད་ཀྱིས་ཐེག་ཆེན་སྦྱོར་ལམ་
བཟོད་པ་འབྲིང་ཐོབ་པ་ནས་འཇོག་དགོས་པར་གསུངས་ལ། དགེ་བཤེས་ཕུ་
ཆུང་བས་ཐེག་ཆེན་ཚོགས་ལམ་ནས་འཇོག་པར་གསུངས་པས། ཐེག་ཆེན་
ཚོགས་ལམ་དུའང་ལས་འབྲས་ལ་ཡིད་ཆེས་ཀྱི་དད་པ་བརྟན་པོ་སྐྱེས་པ་ཡོད་
པར་འགྱུར་བ་ལ་དེ་ཇི་ལྟར་གོ་སྙམ་ན། དེ་ཡང་ཡིན་ཏེ། ཐེག་པ་ཆེན་པོའི་
དགེ་བའི་བཤེས་གཉེན་དང་འཕྲད་ཅིང་། དེ་ཉིད་ཀྱིས་ལས་འབྲས་ཀྱི་རྣམ་
གཞག་གསུངས་ཤིང་སྒོམ་དུ་བཅུག་པ་ལྟར། རང་ཉིད་ཀྱིས་ཀྱང་ཡང་དང་
ཡང་དུ་བསྒོམས་ནས་ལས་འབྲས་ཀྱི་རྣམ་གཞག་ལ་མྱོང་བ་ཟབ་མོ་ཐོབ་ཏུ་་་་
བཅུག་ཅིང་། ཚོགས་བསགས་སྒྲིབ་སྦྱོང་གི་རྒྱབ་ཆོག་པོ་བྱས་ཚེ། ལས་འབྲས་
ལ་ཡིད་ཤིན་ཏུ་ཆེས་པར་འགྱུར་བས། འགྲོ་བ་བཞི་སྟེ་འདུན་པས་འགྲོ་བ་
དང་། ཞེ་སྡང་གིས་འགྲོ་བ། འཇིགས་པས་འགྲོ་བ། རྨོངས་པས་འགྲོ་བ་
བཞི་ཡིས་ཆོས་ལས་མི་འདའ་ཙ་ན་ངན་སོང་དུ་སྐྱེ་དོན་མེད་པས། ཡང་དག་
443



པའི་ལྟ་བ་ཆེན་པོ་དང་ལྡན་པར་འགྲོ་གསུངས་སོ། །
དེ་ཡང་འདུན་པ་སྟེ་ཆགས་པས་ཆོས་ལས་མི་འདའ་བ་ནི། ལས་འབྲས་
ལ་ཡིད་ཆེས་པས། གཞན་གྱིས་བྱ་དགའ་སྟེ་སྒོར་ཁྲི་འབུམ་ལ་སོགས་བྱིན་
ནས་མི་དགེ་བའི་ལས་བསྒྲུབ་པར་བསྐུལ་ཀྱང་མི་དགེ་བར་མི་འཇུག་པ་ཡིན་
ཏེ། ལིའི་རྒྱལ་བོ་ལྟ་བུ་གསུངས། དེ་ཡང་ཞེ་སྡང་གིས་ཆོས་ལས་མི་འདའ་བ་
ནི། སྤྱོད་འཇུག་ལས། བདག་ནི་བསྲེགས་ཏེ་བསད་གྱུར་ཏམ། །བདག་གི་
མགོ་བོ་བཅད་ཀྱང་བླའི། །རྣམ་པ་ཀུན་ཏུ་ཉོན་མོངས་པའི། །དགྲ་ལ་འདུད་
པར་མི་བྱའོ། །ཞེས་གསུངས་པ་སྟེ། དཔེར་ན་ཐ་ཁ་པ་སྟེ་ཇག་པ་ཚན་ཞིག་
གིས། དགེ་སློང་དགོན་པ་སྟེ་དབེན་པར་བཞུགས་པའི་བསམ་གཏན་པ་ལ།
ལུས་འདམ་བུ་བཅོམ་པ་ལྟར་བྱས། མགོའི་ཀླད་པ་ཡང་བརྟོལ་བས་ན།
དགེ་སློང་དེའི་ཟླ་བོའམ་གྲོགས་པོ་ན་རེ། རྒྱལ་པོར་བཟླས་ཤིང་གཏུགས་ཏེ་
ཇག་རྐུན་འདི་དག་བརླག་པར་བྱེད་པ་སྟེ་ཚར་གཅོད་དུ་འཇུག་ཅེས་་་་་་་་
གསུངས་པ་ན། ཐ་ཁ་པ་རྣམས་སྐྲག་སྟེ་དགེ་སློང་གི་རྐང་པ་ལ་ཕྱག་འཚལ་
ནས་བཟོད་པར་གསོལ་བས། དགེ་སློང་དེས་ཀླད་པ་ཙར་རེ་སྟེ་ཀླད་པའི་
སྟེང་ནས་ཁྲག་ཕྱུང་ཡང་བཟོད་ནུས་སོ་ཟེར་བ་ལྟ་བུ་བྱུང་ཚེ་ཞེ་སྡང་གིས་་་་་
ཆོས་ལས་མི་འདའ་བའི་ཚད་དུ་འཇོག་ལ། དེ་བས་ཀྱང་བཟོད་པ་རླབས་ཆེ་
བ། རབ་ཏུ་ཞི་བ་ཆོ་འཕྲུལ་གྱི་མདོ་ལས་གསུངས་པ་བླ་མཆོད་དུ་དྲངས་པ་
སྟེ། ཁམས་གསུམ་སྐྱེ་དགུ་མ་ལུས་ཁྲོས་གྱུར་ཏེ། །གཤེ་ཞིང་མཚང་འབྲུ་
བསྡིགས་ཤིང་སྲོག་གཅོད་ཀྱང༌། །མི་འཁྲུགས་གནོད་ལན་ཕན་པ་སྒྲུབ་བྱེད་
444



པའི། །བཟོད་པའི་ཕར་ཕྱིན་རྫོགས་པར་བྱིན་གྱིས་རློབས། །ཞེས་གསུངས་པ་
ལྟ་བུ་བྱུང་ཚེ་ཞེ་སྡང་གིས་ཆོས་ལས་མི་འདའ་བ་ཡིན་པར་གསུངས་སོ། ། །
དེ་ཡང་འཇིགས་པས་ཆོས་ལས་མི་འདའ་བ་ནི། ཁྱིམ་བདག་ཚུལ་
ཁྲིམས་ཚོང་དཔོན་ཞེས་བྱ་བའི་ཁྱིམ་བདག་དེ་རྫུན་གཏན་ནས་མི་བཤད་་་་
པས་ན། ཐམས་ཅད་ཀྱི་དཔང་པོར་བྱེད་པ་ཡིན། ལན་ཞིག་གི་ཚེ་ན། མི་
ངན་གཡོ་ཅན་སྐོར་ཞིག་གིས་གྲོས་བྱེད་པ་ལ། དེ་དག་གི་མི་གཡོ་ཅན་ཞིག་
གིས་ན་རེ། །ངེད་ཚེ་ལོ་སྐོར་གཅིག་སྟེ་ལོ་བཅུ་གཉིས་ཀྱི་ཡུན་དུ་འཚོ་བའི་
ཐབས་ཡོད་དེ། ཁྱིམ་བདག་སྡུམ་བྱེད་ཅེས་བྱ་བའི་འབྱོར་བ་སྟེ་རྒྱུ་ནོར་
ཐམས་ཅད་ངེད་ཅག་གི་ཡིན་ནོ་ཟེར་ལ། ཁྱིམ་བདག་ཚུལ་ཁྲིམས་ཚོང་
དཔོན་ལ་ཐམས་ཅད་ཀྱིས་ཡིད་ཆེས་བྱས་པ་ཡིན་པས། ཁོ་ཉིད་དབེན་པར་
ཁྲིད་དེ་བཙན་གྱིས་ཁས་ལེན་བྱེད་དུ་གཞུག་བྱས་པས། དེར་ཚང་མས་
ཐབས་བཟང་ངོ་ཟེར་ནས། ཚུལ་ཁྲིམས་ཚོང་དཔོན་གནས་དབེན་པར་ཁྲིད་
དེ། མཚོན་ཐོགས་ཏེ་འཆིའམ་གསོན་ན་འདོད་ཅེས་དྲིས་པ་ལ། ཁྱེད་ཅིའི་
ཕྱིར་དེ་ལྟར་བྱེད་བའོ་ཟེར། དེ་ཁྱོད་རང་ལ་རག་ལས་ཏེ། ཁྱེད་ཀྱིས་ངེད་
ཚོའི་དཔང་པོ་བྱས་ཚེ་མི་གསོད་དོ་ཟེར་བ་ལ་བདེན་པའི་དཔང་པོ་བྱེད་་་་་་
དགོས་སམ་རྫུན་པའི་དཔང་པོ་བྱེད་ཅེས་དྲིས་པས། རྫུན་གྱི་དཔང་པོ་བྱེད་
དགོས་ཟེར་པས། ཚུལ་ཁྲིམས་ཚོང་དཔོན་གྱིས་དེ་ནི་ཚེ་འདིའི་སྲོག་གི་ཕྱིར་
ཡིན་ལ། རྫུན་བཤད་ཚེ་སྐྱེ་བ་འདི་ཉིད་ཙམ་མ་ཡིན་པར་ཚེ་རབས་མང་པོ་
ལ་སྡུག་བསྔལ་མྱོང་བར་འགྱུར་བས་ན། ཤི་བ་རང་བླ་སྙམ་ནས། ཁྱེད་ཅག་
445



སོད་ཅིག་ཟེར་བ་ལྟ་བུ་དང་། ཡང་རབ་ཏུ་ཞི་བ་ཆོ་འཕྲུལ་གྱི་མདོ་ལས།
འཛམ་བུ་གླིང་གི་མི་ཐམས་ཅད་སྟོབས་ཀྱི་འཁོར་ལོས་བསྒྱུར་བའི་རྒྱལ་པོར་
གྱུར་ནས་ཁྱོད་རང་ཆོས་མི་བཏང་ན་ལུས་ཀྱི་ཤ་ལག་པའི་སེན་མོས་དུམ་བུ་
དུམ་བུར་བཅད་ནས་གསད་ངེས་སོ་ཟེར་ཡང་ཆོས་མི་བཏང་བ་བྱུང་ན་་་་་་་
འཇིགས་པས་ཆོས་ལས་མི་འདའ་བའི་ཚད་དུ་འཇོག་པར་གསུངས་སོ། །
དེ་ཡང་རྨོངས་པས་ཆོས་ལས་མི་འདའ་བ་ནི། སྒོ་ཙ་ན་སྟེ་སྒོའི་ཕྱི་རོལ་
ཏུ་མེ་དོང་འདུག་བྱས་པས་ཀུན་གྱིས་དོགས་ཟོན་དང་མཉམ་འཇོག་བྱེད་པ་
ལྟར། རང་གི་མ་ཤེས་པ་ལ་ཐེ་ཚོམ་གྱི་སྒོ་ནས་ཀྱང་སྡིག་པ་ལ་མི་འཇུག་པ་
ཞིག་དགོས་ཏེ་དཔེར་ན། ལན་ཞིག་སྟོན་པ་བཅོམ་ལྡན་འདས་དང་འཕགས་
པ་ཤཱ་རིའི་བུ་གཉིས་འགྲོགས་ནས་ཡུལ་གཞན་ཞིག་ཏུ་བྱོན་པའི་ལམ་ཁར།
གསེར་ཁུང་ཞིག་ཁ་ཕྱེ་ནས་སེར་ལྷོག་གེ་སྟེ་སེར་ལམ་མེ་འདུག་པ་ལ། ： ཤཱ་
རིའི་བུ་ན་རེ། དུག་ཁྱབ་ནས་འདུག་གོ་ཟེར་བས། བཅོམ་ལྡན་འདས་ཀྱི་
ཞལ་ནས་དུག་དྲག་པོ་ཁྱབ་འདུག་པ་ཡིན་ནོ་གསུངས་པ་ལ། “ ཤིང་ཐུན་ཏེ་
ཤིང་འཐུ་མཁན་ཞིག་གིས་ཐོས་ནས། གནས་དེར་དུག་ཁྱབ་པའི་སྦྲུལ་ཞིག་
ཡོད་ངེས་ལ། གལ་ཏེ་དེར་དུག་སྦྲུལ་ཡོད་པ་ངོ་མ་ཤེས་ཚེ་ཕྱིས་སུ་དུག་སྦྲུལ་
དེས་སེམས་ཅན་བསད་དུ་འོང་ངོ་སྙམ་ནས། ་དགེ་སྦྱོང་གཉིས་ཕར་བྱོན་
པའི་རྗེས་སུ་དེར་ཕྱིན་ནས་བལྟས་པས་གསེར་གྱི་གཏེར་ཁ་ཕྱེ་བ་མཐོང་ནས།
དགེ་སྦྱོང་དེ་གཉིས་འདི་ལ་འདི་སྐད་ཟེར་བ་ཟེར་ནས་གསེར་བསྐྱས་པ་སྟེ་་་
གསེར་གཞི་ནས་སྤོས་ཏེ་འཁྱེར་ལ། དེ་གའི་རྒྱལ་པོས་ཡུལ་གྲུ་སོ་སོར་གཏེར་
446



རྙེད་དམ་མ་རྙེད་པར་འབངས་རྣམས་བལྟ་རུ་བཏང་བས། ཤིང་ཐུན་མཁན་
དེ་ཉིད་སྔར་དབུལ་བ་ལ་ཕྱིས་སུ་འབྱོར་བ་དང་ལྡན་པར་གྱུར་ནས་འདུག་
པ་ལ། ཁྱོད་ཀྱིས་གཏེར་རྙེད་པས་སུམ་ཆའི་གཅིག་ཁྱོད་ལ་སྦྱིན་ལ། གཞན་
རྣམས་རྒྱལ་པོར་དབང་བས་སྤྲོད་དགོས་ཟེར་བ་ལ། ཤིང་ཐུན་གྱིས་མ་རྙེད་
ཟེར། འོ་ན་ཕྱེད་ཀའམ་སུམ་ཆའི་གཉིས་ཁྱེད་ལ་སྦྱིན་ལ་ལྷག་མ་རྒྱལ་པོར་
སྤྲོད་ཅིག་ཅེས་བཤད་ཀྱང་མ་རྙེད་ཟེར་བས། ཁྲིད་ནས་རྒྱལ་པོ་ཡོད་སར་
ཕྱིན་ཏེ་རྒྱལ་པོའི་བཀའ་ལན་གསུམ་བཅག་པ་ན་ཉེ་འབྲེལ་དང་བཅས་པ་་་་
བཙོན་དོང་དུ་འཇུག་པ་ཡུལ་དེའི་སྲོལ་ཡིན་པས་ཉེ་འབྲེལ་དང་བཅས་པ་་་་
བཙོན་དོང་དུ་བཅུག་ལ། ཁོས་དེ་ཅིས་ལན་ནམ་བསམས་པས་གསེར་གྱི་
གཏེར་ཁ་རྙེད་པ་དེ་ཉིད་ལན་པར་ཤེས་ནས། དེ་ཡང་ཤཱ་རིའི་བུ་ཉིད་ཀྱིས་
དུག་ཁྱབ་ནས་འདུག་གོ་གསུངས་པ་དེ། ང་གཅིག་པུ་འཆི་དགོས་པ་འདི་
ཉིད་ལ་ཟེར་བ་ཡིན་ལ། བཅོམ་ལྡན་འདས་ཀྱིས་དུག་དྲག་པོ་ཁྱབ་འདུག་
གསུངས་པ་དེ་བདག་གི་ཉེ་འབྲེལ་དང་བཅས་པ་བཙོན་དོང་དུ་འཇུག་པ་་་་
འདི་ཉིད་ལ་ཟེར་བ་ཡིན་སྙམ་ནས་སངས་རྒྱས་ལ་དད་པ་སྐྱེས་ཏེ། དུག་ཁྱབ་
པ། དུག་དྲག་པོ་ཞེས་ཡང་ཡང་བཟླས་པ་བཙོན་སྲུང་གིས་ཐོས་ཏེ་རྒྱལ་པོར་
ཞུས་པས། དེ་ཁྲིད་ཤོག་ཟེར་ནས་ཁྲིད་ནས་ཕྱིན་ཏེ། རྒྱལ་པོས་ཁྱོད་དེ་སྐད་
ཟེར་བའི་དོན་ཅི་ཡིན་ཞེས་དྲིས་པ་ལ། སྔར་གྱི་ལོ་རྒྱུས་རྣམས་བརྗོད་པས། .
འོ་ན་ཁྱོད་སངས་རྒྱས་ལ་ཡིད་ཆེས་སམ་ཞེས་དྲིས་པས། ཡིད་ཆེས་ཟེར་བ་
ལ། རྒྱལ་པོ་ན་རེ། འདི་ཐོངས་ཤིག་ཟེར་ནས་བཏང་སྟེ་བཙོན་ལས་ཐར་
447



བའོ། ། ཤིང་ཐུན་གྱིས་དུག་དྲག་པོ་ཁྱབ་འདུག་པ་ངོ་མ་ཤེས་པས་དེ་ཤེས་པར་
བྱ་བའི་ཕྱིར་བལྟ་རུ་ཕྱིན་པའི་དཔེ་དེ་བཞིན་དུ། རང་ཅག་མི་དགེ་བ་གང་
ཡིན་པ་ངོ་མི་ཤེས་པ་རྣམས་ཀྱང་གཞུང་ལུགས་ལ་ཐོས་བསམ་བྱས་བའི་སྒོ་་་
ནས་ལས་གང་དགེ་བ་དང་ལས་གོང་མི་དགེ་བ་ཡིན་པ་ཤེས་པར་བྱས་ཏེ་མི་
དགེ་བའི་ལས་དེ་སྤང་དགོས་ལ། དེ་ཡང་མི་དགེ་བ་ཡིན་པ་ཤེས་བཞིན་དུ་
སྡིག་པའི་ལས་བྱས་པ་དང་མ་ཤེས་པར་བྱས་པའི་སྡིག་པའི་ལས་གཉིས་ལ་
ལྕི་ཡང་གི་ཁྱད་པར་ཡོད་ཀྱང་། མི་ཤེས་པའི་དབང་གིས་མི་དགེ་བའི་ལས་
བསགས་པ་དེས་སྡིག་པ་མི་འོང་བའམ་མི་འབྱུང་བའི་གོ་མི་ཆོད་པར་་་་་་་་
གསུངས་སོ། །དེ་ལྟར་འདུན་པས་འགྲོ་བ་དང་། ཞེ་སྡང་གིས་འགྲོ་བ།
འཇིགས་པས་འགྲོ་བ། རྨོངས་པས་འགྲོ་བ་བཞི་ཡིས་ཆོས་ལས་མི་འདའ་ཙ་
ན། ཡིད་ཆེས་པའི་དད་པ་ཅན་དང༌། འཇིག་རྟེན་པའི་ཡང་དག་པའི་ལྟ་བ་
ཅན་ཞེས་བྱ་བ་ཡིན་ཏེ་ངན་སོང་དུ་སྐྱེ་དོན་མེད་པ་སྟེ་ངན་སོང་དུ་སྐྱེ་མི་་་་་
སྲིད་པར་གསུངས་ཤིང་། བློ་ཚོད་འདིར་སོང་ཙ་ན་སྟེ་ལས་འབྲས་ལ་ཡིད་
ཆེས་ཀྱི་དད་པ་ཆེན་པོ་འདི་ཙམ་སྐྱེ་ཙ་ན་དགེ་བསྙེན་གྱི་སྡོམ་པ་སྐྱེ་བའི་དུས་
སམ་ཚད་ཡིན་གསུངས་སོ། །དེ་རྣམས་ཀྱི་སྐྱེས་བུ་ཆུང་ངུའི་ཆོས་ཀྱི་བཤད་པ་
བག་ཙམ་སྟེ་ཉུང་ཙམ་གསུངས་པ་ཡིན་ལ། ཞིབ་ཏུ་མདོ་སྡེ་སྟེ་མདོ་མཛངས་
བླུན་དང་། ལས་བརྒྱ་པ། རྟོགས་བརྒྱ་པ། འདུལ་བའི་གླེང་གཞི། མདོ་དྲན་
པ་ཉེར་གཞག་ལ་སོགས་པ་ལ་བལྟས་ནས་ཤེས་པར་བྱ་གསུངས་སོ། ། ་
448



དགུ་བ། སྐྱེས་བུ་འབྲིང་ལ་བློ་སྦྱངས་པ་ལས་བདེན་བཞི་
ཇི་ལྟར་སྒོམ་ཚུལ།
དེ་ལྟར་སྐྱེས་བུ་ཆུང་ངུའི་བློ་བརྟན་པར་གྱུར་པ་དེས། ད་སྐྱེས་བུ་
འབྲིང་ལ་བློ་སྦྱོང་བར་བྱེད་པ་ལ་བདེན་པ་བཞི་ལས།
དང་པོ་སྡུག་བསྔལ་གྱི་བདེན་པ་བསྒོམ་པར་སྟོན་པ་ལ། རྩ་བ་ལས།
འབྲིང་གི་བློ་སྦྱོང་མན་ངག་གསུངས་པ། །ངན་སོང་འཇིགས་པས་སྡིག་ལས་
ལོག་ནས། །ལྷ་མི་ཐོབ་ཀྱང་ཕྱིན་སར་མ་ཕྱིན། །འཁོར་བའི་སྡུག་བསྔལ་མཐར་
མ་ཕྱིན་ན། །བདེ་བའི་ས་ནི་གང་ན་ཡང་མེད། །འཁོར་བ་ཁང་བ་མེ་འབར་
བཞིན་ནམ། །བཙོན་དོང་མི་བཟད་ཆུད་པའི་མིའམ། །རྒྱུ་མཚོའི་ཀློང་འཁྱིལ་
ནང་ཚུད་པའམ། །འབྲོག་དགོན་མི་བཟད་འཁྱམས་བཞིན་བསམས་ལ། །
འཁོར་ལས་ཐར་བར་རིངས་པའི་ཚད་ནི། །གློ་བུར་གོས་སོགས་མེ་ཤོར་བས་
ཀྱང་། །ཐར་བ་རིངས་པ་འབྲིང་བློ་སྐྱེས་པ། །དེ་སྲིད་བར་དུ་བློ་ནི་སྦྱངས་ལ། །
དེ་ནས་ཐར་བའི་ཐབས་ལ་འབད་བྱ། །ཞེས་གསུངས་ལ། སྤྱིར་སྐྱེས་བུ་ཆུང་
འབྲིང་ཆེ་གསུམ་ཞེས་པ་ནི། གང་ཟག་གཅིག་གིས་ལམ་ཉམས་ལེན་གྱི་རིམ་
པ་དེ་ལ་སྦྱོར་དགོས་པ་ལས། །གང་ཟག་ཐ་དད་པར་གོ་ཚེ་འབྲེལ་མི་ཆགས།
དེ་ཡང་དང་པོར་སྐྱེས་བུ་ཆུང་ངུའི་ལམ་ལ་ཐོས་བསམ་སྒོམ་གསུམ་བྱེད་པ་
ལ་བརྟེན་ནས་སྐྱེས་བུ་ཆུང་ངུའི་བློ་རང་རྒྱུད་ལ་བརྟན་པར་སྐྱེས་ཚེ་སྐྱེས་བུ་
449



ཆུང་ངུའི་ལམ་གྱི་རྟོགས་པ་སྐྱེས་པ་ཡིན་ལ། དེ་ནས་སྐྱེས་བུ་འབྲིང་གི་ལམ་
ལ་ཉམས་ལེན་མཛད་དེ་སྐྱེས་བུ་འབྲིང་གི་ལམ་གྱི་རྟོགས་པ་རྒྱུད་ལ་སྐྱེས་པ་
ན། སྐྱེས་བུ་ཆེན་པོའི་ལམ་ལ་ཉམས་ལེན་མཛད་ཅིང་། དེ་ནས་ད་གཟོད་
ཟབ་མོ་རྡོ་རྗེ་ཐེག་པའི་ལམ་ཉམས་ལེན་མཛད་དགོས། འདི་ནི་ལམ་གྱི་
བགྲོད་སྟངས་ཡིན་ནོ། །དེ་ཡང་ཚེ་འདིར་སྐྱེས་བུ་ཆུང་ངུའི་ལམ་དུ་ཞུགས་
ནས་སྐྱེས་བུ་འབྲིང་གི་ལམ་དུ་བགྲོད་མི་ཐུབ་པའང་ཡོད་ལ། སྐྱེས་བུ་འབྲིང་
གི་ལམ་དུ་ཚུད་ཀྱང་སྐྱེས་བུ་ཆེན་པོའི་ལམ་དུ་ཞུགས་མི་ཐུབ་པའང་ཡོད། དེ་
འདྲ་ཡིན་ནའང་འདུ་ཤེས་འཛིན་སྟངས་རྫོགས་པའི་སངས་རྒྱས་ཀྱི་གོ་་་་་་་
འཕང་འཐོབ་པའི་ཆེད་དུ་ཡིན་ཞེས་པ་དེ་ཡིད་ལ་བཅང་དགོས། དེ་ལྟའི་
བག་ཆགས་འཇོག་ཅིང་སྨོན་ལམ་འདེབས་དགོས་སོ། །དེ་ཡང་ལག་ཏུ་ལེན་
མིན་གང་ཟག་རང་ལ་རག་ལས་པས། མཐའ་གཅིག་ཏུ་ཁྱབ་པ་མེད་དོ། །དེ་
ལྟར་ཐོག་མར་སྐྱེས་བུ་ཆུང་ངུའི་ལམ་བརྟན་པར་བྱས་ནས། ད་གཟོད་སྐྱེས་
བུ་འབྲིང་གི་ལམ་ཉམས་སུ་ལེན་དགོས། དེ་ཡང་སྐྱེས་བུ་འབྲིང་གི་ལམ་གྱི་
དངོས་གཞི་གང་ཡིན་ཞེ་ན། བདེན་པ་བཞི་སྟེ་སྡུག་བསྔལ་བདེན་པ་དང་།
ཀུན་འབྱུང་བདེན་པ། འགོག་བདེན། ལམ་བདེན་གྱི་འཇུག་ལྡོག་བྱ་བ་དེ་
ཡིན། དེ་ལས་དང་པོ་སྡུག་བསྔལ་གྱི་བདེན་པ་གོང་དུ་གསུངས་པ་ལྟར་མི་
དགེ་བའི་འབྲས་བུ་ངན་སོང་དུ་སྐྱེས་པར་གྱུར་ན། སྡུག་བསྔལ་མྱོང་ཡུན་
རིང་ལ་དྲག་པས་སྡུག་བསྔལ་བཟོད་དཀའ་བ་རྣམས་ལེགས་པར་བསམས་་་
པས། དེར་ཡིད་ཆེས་ཏེ་ངན་སོང་གི་སྡུག་བསྔལ་ཇི་འདྲ་ཡིན་པ་རང་གིས་
450



མངོན་སུམ་དུ་མཐོང་བ་ལྟ་བུའི་རྟོགས་པ་སྐྱེས་ཏེ། འཕགས་པ་ཀུན་དགའ་
བོའི་ཚ་བོའམ་གཅུང་དགའ་བོ་ལྟར་ངན་འགྲོའི་སྡུག་བསྔལ་ལ་འཇིགས་པ་
ཤུགས་དྲག་པོ་སྐྱེས་ཚེ་རང་གི་སྲོག་ལ་བབས་ཀྱང་སྡིག་པ་མི་དགེ་བའི་ལས་
གཏན་ནས་མི་བྱེད་པ་ཞིག་འབྱུང་ངེས་ཡིན་པས། ངན་སོང་གི་སྡུག་བསྔལ་
ཡང་དང་ཡང་དུ་བསྒོམ་པ་དེ་ཆེས་ཤིན་ཏུ་གལ་ཆེ། དེ་ཡང་ངན་སོང་ལ་
དམྱལ་བ། ཡི་དྭགས། དུད་འགྲོ་གསུམ་ལས་དམྱལ་བ་ལ་ཚ་དམྱལ། གྲང་
དམྱལ། ཉེ་འཁོར་བའི་དམྱལ་བ། ཉི་ཚེ་བའི་དམྱལ་བ་སོགས་ཡོད་པ་དེ་དག་
གི་སྡུག་བསྔལ་མྱོང་ཚུལ་དང་། ། ཚེ་ཚད་ཧ་ཅང་རིང་ཚུལ་སོགས་མཛོད་
གནས་གསུམ་པར་རྒྱས་པར་གསུངས་ཡོད་པ་ལྟར་གསལ་བོར་ཤེས་པ་གལ་
ཆེ་བ་ཡིན་ནོ། །དེས་ན་ངན་འགྲོའི་སྡུག་བསྔལ་བསྒོམ་ན་ཇི་ལྟར་བསྒོམ་
དགོས་ཤེ་ན། གོང་དུ་མན་ངག་ལྟ་བུ་ཞིག་གསུངས་པ་སྟེ། “ རང་ཉིད་ངན་
སོང་དུ་སྐྱེས་ཟིན་པའི་དབང་དུ་བཏང་ནས་བསྒོམ་པར་བྱ་བའམ། ཡང་ན་
རང་ཉིད་ངན་སོང་དུ་སྐྱེ་བའི་རྒྱུ་བསགས་ཟིན་པས་ངན་སོང་དུ་སྐྱེ་ངེས་པ་
ལ་ཐེ་ཚོམ་མེད་སྙམ་པའི་སྒོ་ནས་བསྒོམ་པ་བློ་ཕུལ་ཆེ་བར་གསུངས་སོ། །དེ་
ཡང་སྔོན་བྱོན་དམ་པ་རྣམས་ཀྱིས་དམྱལ་བ་སོགས་ངན་སོང་གི་སྡུག་བསྔལ་
ལ་ཉམས་ལེན་མཛད་ཚུལ་ནི། དགུན་ཁར་གྲང་ངར་ཤིན་ཏུ་ཆེ་བའི་མཚན་
མོའི་དུས་སུ་ལུས་གཅེར་བུར་ཕྱི་རོལ་དུ་བཞུགས་ནས། གལ་ཏེ་གྲང་དམྱལ་
དུ་སྐྱེས་ཚེ་དེའི་སྡུག་བསྔལ་ཇི་ལྟར་བཟོད་སྙམ་ནས་སྒོམ་པ་ཡིན། དེ་ཡང་ཚ་
དམྱལ་གྱི་སྡུག་བསྔལ་མྱོང་འདོན་བྱེད་པ་ལ། བདུག་སྤོས་འགའ་སྒྲོན་ཏེ་
451



རང་གི་ལུས་སྟེང་དུ་བསླན་ཞིང་སྦྱར་ནས་ཚ་བའི་ན་ཟུག་ཆེན་པོ་སྐྱེས་པ་ན།
ཚ་བ་འདི་ཙམ་གྱི་སྡུག་བསྔལ་ཡང་མི་བཟོད་ན། གལ་ཏེ་ཚ་བའི་དམྱལ་བ་
ཆེན་པོར་སྐྱེས་ཚེ། ཚ་རླབས་ཆེ་ཞིང་དྲག་ལ་རྒྱུན་རིང་བའི་སྡུག་བསྔལ་དེ་ཇི་
ལྟར་བཟོད་ཅེས་མྱོང་འདོན་བྱེད་པ་ཡིན། དེ་ལྟར་བསྒོམས་ནས་དམྱལ་བ་
སོགས་ངན་སོང་གི་སྡུག་བསྔལ་མངོན་སུམ་དུ་མྱོང་ཞིང་མཐོང་བ་ལྟ་བུ་་་་
མྱོང་བ་མ་ཐོན་བར་དུ་བསྒོམ་པ་ཡིན་ལ། དེ་ལྟར་བསྒོམས་ནས་འགྲོ་བ་བཞི་
ཡིས་ཆོས་ལས་མི་འདའ་བར་སྡིག་པའི་ལས་ལས་ལོག་ཙ་ན། རྒྱུ་ལོག་པས་
འབྲས་བུ་ལྡོག་པ་ཆོས་ཉིད་ཡིན་པས། ངན་སོང་གསུམ་ལས་ཐར་ཏེ་མཐོ་
རིས་ཀྱི་ལྷ་དང་མིའི་ལུས་རྟེན་འཐོབ་ངེས་སོ། །དེ་ཡང་མངོན་མཐོ་ལྷ་མིའི་གོ་
འཕང་ཐོབ་ཙམ་གྱིས་སྡུག་བསྔལ་ཡོངས་སུ་སྤངས་ཏེ་གཏན་གྱི་བདེ་བའི་་་་་
སར་ཕྱིན་ནམ་ཞེ་ན། སྡུག་བསྔལ་གཏན་ནས་འབྱུང་མི་སྲིད་པའི་ཆོས་ཅན་
དུ་བྱས་པའི་གཏན་གྱི་བདེ་བའི་ས་ལ་ད་དུང་ཕྱིན་མེད་པས། ད་དུང་ངན་
སོང་དུ་མི་ལྟུང་བའི་གདེང་ཚོད་ཐོབ་མེད་ལ། ངན་སོང་དུ་མི་ལྟུང་བའི་
གདེང་ཚོད་བརྟན་པོ་མ་ཐོབ་ཀྱི་གནས་སྐབས་སུ་མཐོ་རིས་ལྷ་དང་མིའི་ལུས་
རྟེན་སོགས་ཐོབ་ཀྱང་ངོ་བོ་བརྟན་པའི་བདེ་བ་ཞིག་མེད་ལ། དཔེར་ན།
མིར་སྐྱེ་ཚེ་དེར་སྐྱེ་བ་དང་། རྒ་བ། ན་བ། འཆི་བ། དགྲ་སྡང་བ་དང་འཕྲད་
པ། གཉེན་བྱམས་པ་དང་བྲལ་བ། མེད་པ་ཚོལ་ཁྲོས་ཤ་ཐང་བ་དང་། ཡོད་
པ་སྲུང་སྐྱོབ་ལ་སོགས་པའི་སྡུག་བསྔལ་གྱིས་བརྒྱུད་མར་མནར་བས་འཁོར་
བའི་གནས་སུ་ངོ་བོ་བརྟན་པའམ་ཡང་དག་པའི་བདེ་བ་ཞིག་མེད་ལ།
452



མདོར་ན་ཟག་བཅས་ཉེར་ལེན་གྱི་ཕུང་བོ་འདི་ཉིད་གྲུབ་ཙམ་ནས་བཟུང་སྟེ་
སྡུག་བསྔལ་སྣ་ཚོགས་འབྱུང་བའི་གཞིའམ་གནས་སུ་གྱུར་ནས་འདུག་སྟེ།
འབྱུང་ཁམས་འཁྲུགས་པའི་ན་བའི་སྡུག་བསྔལ་མི་བཟོད་པ་དང་།། དབྱར་
དུས་ཀྱི་ཚ་བའི་སྡུག་བསྔལ་མི་བཟོད་པ། བཏུང་བ་མེད་པའི་སྐོམ་པའི་སྡུག་
བསྔལ་མི་བཟོད་པ། ངན་སོང་གསུམ་གྱི་སྡུག་བསྔལ་ཆ་མཐུན་པའམ་རིགས་
འདྲ་བ་ཐམས་ཅད་མ་ལུས་པར་ཕལ་ཆེར་ཚང་ནས་འདུག་གོ །དེ་ཡང་མཐོ་
རིས་ཀྱི་ལྷར་སྐྱེས་ཀྱང་བདེ་བ་ལྟར་སྣང་བ་མ་གཏོགས་གཏན་གྱི་བདེ་བ་་་་
མེད་དེ། རེ་ཞིག་འདོད་པ་མི་བདེ་བ་ལ་སྤྱོད་པ་ལྟ་བུར་སྣང་ཡང་། འཆི་
བའི་དུས་ན་འཆི་བའི་ལྟས་ངན་པ་ལྔ་ཕོག་པ་དང༌། ནམ་འཆི་བ་དང་ཤི་
ནས་ཚེ་རབས་ཕྱི་མར་གང་དུ་སྐྱེ་བ་སོགས་ཤེས་པས་སྡུག་བསྔལ་ཧ་ཅང་ཆེ།
དེ་ཡང་འཆི་ལྟས་ལྔ་ནི། ལུས་ཀྱི་ཁ་དོག་མི་སྡུག་འགྱུར་བ་དང་། །སྟན་ལ་མི་
དགའ་མེ་ཏོག་ཕྲེང་རྙིང་དང་། །གོས་ལ་དྲི་མ་ཆགས་དང་ལུས་ལ་ནི། །སྔོན་
ཆད་མེད་པའི་རྔུལ་འབྱུང་ཞེས་བགྱི་བ། །མཐོ་རིས་འཆི་འཕོ་སྦྲོན་བྱེད་སྔ་
ལྟས་ལྔ། །ཞེས་པ་སྟེ། དང་པོ་ལུས་ཀྱི་མདོག་མཛེས་པ་མི་སྡུག་པར་འགྱུར་བ་
དང༌། གང་ནས་བསྡད་ཀྱང་འདུག་མི་བཟོད་ཅིང་སྟན་ལ་མི་དགའ་བར་
འགྱུར་བ། མེ་ཏོག་གི་ཕྲེང་རྒྱུན་རྣམས་རང་བཞིན་གྱིས་རྙིང་བར་འགྲོ་བ།
གོས་ལ་སྔར་མེད་པའི་དྲི་མ་ཆགས་པ། ལུས་ལ་སྔོན་ཆད་མེད་པའི་རྔུལ་ཆུ་
འབྱུང་བ་བཅས་མཐོ་རིས་འཆི་འཕོ་སྦྲོན་བྱེད་དམ་བརྡ་གཏོང་བྱེད་ལྔ་་་་་་་
འབྱུང་བར་གསུངས་ལ། དེ་འདྲའི་བརྡ་བྱུང་བའི་དུས་སུ། དཔེར་ན། རྔ་མོ་
453



རེའུ་དང་ཁ་བྲལ་བའམ་ཀླུའི་ཕྲུ་གུ་ནམ་མཁའ་ལྡིང་གིས་འཁྱེར་བ་ལྟ་བུའི་་་
སྡུག་བསྔལ་བཟོད་གླགས་མེད་པ་འབྱུང་བ་དང་། - འདོད་ལྷ་རྣམས་འཆི་
བའི་དུས་སུ་རིམས་ནད་རབ་ཏུ་ཚ་བས་བཏབ་ནས་འཆི་བར་འགྱུར་བས་་་་་
འཆི་བའི་དུས་སུ་མར་གསར་བ་བྱེ་ཚན་གྱི་ཁྲོད་དུ་བཞག་པ་ལྟར་ལྷམ་གྱིས་
འགྲོ་སྟེ། དམྱལ་བ་མནར་མེད་པའི་སེམས་ཅན་དམྱལ་བ་ལས་ཀྱང་སྡུག་
བསྔལ་ལྡབ་བཅུ་དྲུག་འགྱུར་གྱིས་ཆེ་བར་གསུངས་ཏེ། ལྷ་རྣམས་མར་ལ་
ལྟུང་བ་ནི། །སྡུག་བསྔལ་རབ་ཏུ་སྐྱེ་བ་གང་། །དེ་ནི་སེམས་ཅན་དམྱལ་བ་
ཡི། །བཅུ་དྲུག་ཆར་ཡང་མི་ཕོད་དོ། །ཞེས་གསུངས་པའི་ཕྱིར་ན། ལྷར་སྐྱེས་
པ་ཕྱིར་ཐུ་བ་སྟེ་ཕྱིར་སྡུག་བསྔལ་ཇེ་བཙོག་ཇེ་སྡུག་ཏུ་སོང་བ་ལྟ་བུར་འདུག་
གསུངས་སོ། །གཙང་མའི་གནས་ལྔ་སྟེ་འཕགས་པ་ཁོ་ན་གནས་པའི་
ལྷ་ཡུལ་མི་ཆེ་བ་དང་། མི་གདུང་བ། ཤིན་ཏུ་མཐོང་བ། གྱ་ནོམ་སྣང་བ།
འོག་མིན་ལྔ་མ་གཏོགས་པའི་འདོད་ཁམས། གཟུགས་ཁམས། གཟུགས་མེད་
ཁམས་ཏེ་ཁམས་གསུམ་གང་དུ་སྐྱེས་ཀྱང་ངོ་བོ་ཉིད་ཀྱི་བདེ་བའམ་གཏན་གྱི་
བདེ་བའི་སའམ་གནས་སྐབས་མེད་ལ། འཁོར་བའི་མཚན་ཉིད་དམ་ཟག་
བཅས་ཉེར་ལེན་གྱི་ཕུང་བོའི་རང་བཞིན་དེ་ཇི་འདྲ་ཡིན་ཞེ་ན། དམ་པའི་
ཆོས་པདྨ་དཀར་པོ་ལས། ཁང་བ་མེ་འབར་བ་རླུང་ཤུགས་དྲག་པོས་བུས་པ་
དང་འདྲ་བའི་མེ་ཡི་ཚ་རླབས་ཤིན་ཏུ་ཆེན་པོ་སྤྲོས་པའི་ནང་དུ་ཚུད་པ་དང་
འདྲ་བར་གསུངས་ཏེ། དཔེར་ན། ཁང་བ་མེ་འབར་བའི་ནང་དུ་ཚུད་ཚེ་
བདེ་བའི་གནས་སྐབས་གཏན་ནས་མེད་པ་ལྟར། འཁོར་བར་གནས་ཚེ་རྒྱུ་
454



ནོར་ལོངས་སྤྱོད་དང་། བྱིས་པ་ཕྲུ་གུ། བུ་དང་བུ་མོ། གཉེན་ཉེ་འབྲེལ་ལྟ་བུ་
ལ་སོགས་པ་ཡོད་ན་ཡོད་པའི་སྡུག་བསྔལ་ཆེ་སྟེ། ཀླུ་མཆོག་རྣམས་ཀྱི་མགོ་བོ་
སྟེ་ཀླུ་མགོ་བོ་མང་པོ་ཅན་ཡོད་པ་ལ་དེར་མགོ་བོ་ཇི་ལྟར་མང་ཚེ་དེ་ཙམ་གྱི་
སྡུག་བསྔལ་ཆེ་སྟེ། ཀླུ་མཆོག་རྣམས་ལ་མགོ་བོ་ཇི་སྙེད་པ། །དེ་ལས་བྱུང་བའི་
སྡུག་བསྔལ་དེ་སྙེད་དོ། །ཞེས་གསུངས་པ་ལྟར་རོ། །དེ་ཡང་འཁོར་བར་སྐྱེས་
ནས་གལ་ཏེ་རྒྱུ་ནོར་ལོངས་སྤྱོད་དང་། བུ་དང་བུ་མོའི་རིགས་རྒྱུད་སོགས་མི་
ལྡན་ཞིང་མེད་པ་ན་མེད་པའི་སྡུག་བསྔལ་ཆེ་ལ། གལ་ཏེ་ཡོད་ཙམ་བྱུང་ན་
དེ་ཉིད་ཉམས་ཤིང་རྒུད་པར་དོགས་ནས་སྡུག་བསྔལ་ཆེན་པོ་འབྱུང་བས།
ཇི་ལྟར་བྱས་ཀྱང་སྡུག་བསྔལ་མ་གཏོགས་ངོ་བོ་ཉིད་ཀྱི་བདེ་བ་ཞིག་མེད་་་་་
པར་གསུངས། དེ་ཡང་དཔེར་ན། འཁོར་བའི་ཕུན་ཚོགས་ཀྱི་ཡང་རྩེར་སོན་
པ་གོང་མ་རྒྱལ་པོ་ལྟ་བུ་ལ་མཚོན་ན། ་ ང་ཚོས་བལྟས་ཚེ་ཧ་ཅང་སྐྱིད་ཅིང་
བདེ་བའི་སྣང་བ་ཤར་ན་ཡང་། རྒྱལ་པོ་ཆེན་པོ་ཁོ་རང་སྟེང་ནས་གཞལ་ཚེ་
སྡུག་བསྔལ་ཧ་ཅང་ཆེ་ལ། ཁོའི་སྣང་ངོར་ང་ཚོ་ལས་ལྷག་པའི་སྡུག་བསྔལ་ཆེ་
བར་མངོན་ཏེ། གོང་མ་ཆེན་པོ་་ཁང་ཞི་རྒྱལ་པོས་བཙུན་པ་རབ་བྱུང་པ་ལ་
བསྟོད་པ་ཞིག་བརྩམས་ཡོད་པར། ཉིན་མོ་ཁྲི་ཕྲག་གསུམ་དང་སྟོང་ཕྲག་
དྲུག །བཙུན་པའི་ཉིན་ཕྱེད་ཙམ་གྱི་སོས་མ་དལ། །ཞེས་རྒྱལ་སྲིད་ཡུན་རིང་
དུ་བསྐྱངས་པ་ལ་ལུས་སེམས་མ་ཁོམ་པར་སྐྱོ་བའི་ཚུལ་དང་། ཡང་། ཚེ་སྔོན་
འཕགས་པའི་ཡུལ་གྱི་དགེ་སྦྱོང་ཞིག །ད་ལྟ་ཅི་ཕྱིར་རྒྱལ་པོའི་རིགས་སུ་
ལྷུང་། །ཞེས་ཚེ་རབས་སྔ་མར་རྒྱ་གར་འཕགས་པའི་ཡུལ་གྱི་དགེ་སློང་ཞིག་
455



ཏུ་སྐྱེས་པ། སྨོན་ལམ་ཐལ་ཆེ་བའི་དབང་གིས་ཚེ་རབས་ད་ལྟ་རྒྱལ་པོ་ཞིག་
ཏུ་སྐྱེས་པ་མ་ལེགས་པའི་ཚུལ་བསྟན་པ་དང་། ཡང་། འབྲུག་གོས་ཆོས་གོས་
བརྗེས་ན་ཅི་མ་རུང་། །ཞེས་གོང་མའི་ན་བཟའ་གསེར་འབྲུག་ཅན་གྱི་གོས་
ཆེན་གྱིས་གཡོགས་པའི་ཟླ་ནག་གི་སློག་པ་དེ་ཉིད་དགེ་སློང་གི་ན་བཟའ་་་་་
ཆོས་གོས་ཤིག་ཡིན་ན་སྙམ་ཞིང་སྐྱོ་བའི་ཚུལ་ནས་བརྩམས་པའི་གསུང་ཚིག་
ལ་གཞལ་ཚེ་འཁོར་བའི་ཕུན་ཚོགས་ཆེན་པོ་དང་ལྡན་ཡང་སྡུག་བསྔལ་ཞིང་
ཡིད་སྐྱོ་བའི་ཚུལ་ལས་མ་འདས་པ་གསལ་བར་མཚོན་ནུས་སོ། །
དེ་ནས་ཁང་བ་དེ་ཤག་ཤིག་ཏུ་གྱུར་པ་སྟེ་ཐོར་ཞིག་ཏུ་སོང་བ་ལྟར། སྐྱེ་
མཐར་འཆི་བ་དང་དར་བའི་མཐར་རྒུད་པ་ལ་སོགས་བདེ་སྡུག་ཐམས་ཅད་
ངོ་བོ་མི་རྟག་པར་འགྱུར་གྱིན་འགྱུར་གྱིན་སྡུག་བསྔལ་སྐྱེད་པར་བྱེད་ལ། དེ་
ནས་ཁང་བའི་བུ་ག་ཐོར་ཞིག་ཏུ་སོང་བ་ཐམས་ཅད་ལ་སྦྲུལ་གྱིས་གང་བ་་་་
ལྟར། གཟུགས་ཀྱི་ཕུང་བོ་འདི་ཡང་ཉོན་མོངས་པ་ཆགས་སྡང་ལ་སོགས་པ་
དང༌། རླུང་མཁྲིས་ལ་སོགས་པ་ནད་སྣ་ཚོགས་ཀྱིས་གང་ནས་སྡུག་བསྔལ་
སྐྱེད་པར་བྱེད་ཅིང་། དེ་ནས་མེའི་ཁང་བ་དེ་རླུང་གིས་བུས་པ་ལྟར། ཕུང་བོ་
འདིར་སྡུག་བསྔལ་གྱི་རྐྱེན་ཤིན་ཏུ་མང་སྟེ། ཕྱིའི་འབྱུང་བ་ལྔ་དང་ནང་གི་
འབྱུང་བ་ལྔ་འཁྲུགས་པ་དང༌། མི་ཡིས་གནོད་པ། མི་མ་ཡིན་པས་གནོད་པ།
ཟས་གོས་སོགས་འཚོ་བའི་ཐབས་ཡིན་ཡང་ཟས་གོས་འཚོལ་བ་ལ་བརྟེན་་་་་
ནས་སྡུག་བསྔལ་སྐྱེད་པར་བྱེད་པ་དང་། དེ་ནས་མེའི་ཁང་བ་དེའི་ཕྱོགས་
གང་དུ་གནས་ཀྱང་བདེ་བ་མེད་པ་ལྟར། ཁམས་གསུམ་འཁོར་བ་གང་དུ་
456



སྐྱེས་ཀྱང་ངོ་བོ་ཉིད་ཀྱི་བདེ་བའམ་གཏན་གྱི་བདེ་བ་ཞིག་མེད་པ་ཡིན་་་་་་་
གསུངས་སོ། །འཁོར་བ་འདི་ཡང་བཙོན་དོང་མི་བཟད་པར་ཚུད་པ་དང་
འདྲ་སྟེ། རྒྱལ་པོའི་ཁྲིམས་ཡོད་པའི་གནས་དེར། ཁྲིམས་དང་འགལ་བའི་མི་
དེ་བཟུང་ནས་བཙོན་དོང་དུ་བཅུག་པ་དང་། རྐང་ལག་སོགས་བཅིངས་པ་
དང་། ཡང་ན་ལྕགས་སྒྲོག་གམ་ཤིང་སྒྲོག་ཏུ་བཅུག་པར་མ་ཟད།་ ད་དུང་
དེའི་སྟེང་ནས་མར་མནན་ནས་བཞག་ཚེ། དེར་འདི་སྐྱིད་སྙམ་པའི་བློ་
གཏན་ནས་མི་སྐྱེ་བར། དུས་རྟག་ཏུ་འདི་ལས་ཐར་བའི་དུས་ཤིག་ནམ་འོང་
སྙམ་དུ་སྡོད་པ་ཡིན། །བརྒྱ་ལ་དེ་ལྟ་བུ་ལས་ཐར་ན། དེར་འདུག་པའི་བློ་
གཏན་ནས་མི་སྐྱེ་ལ། ཡང་གལ་ཏེ་དེ་ནས་ཐར་བའི་སྐབས་བྱུང་ན། གདོས་
སུ་ཆེ་བ་སྟེ་གསེར་དངུལ་སོགས་ཀྱི་རིན་ཐང་ལྟར་ལྗིད་པའོ། །བཙོན་དོང་ལྟ་
བུའི་འཁོར་བ་ལ་རང་རྒྱུད་ཀྱི་ཉོན་མོངས་ཀྱིས་སྒྲོག་ཏུ་བཅུག་ཅིང་། ཉེ་དུ་
འབྲེལ་བའི་བཙོན་སྲུང་རྣམས་ཀྱིས་བསྲུངས་ནས་ཐར་ཐབས་མེད་པ་ལྟ་་་་
བུར་འདུག་སྟེ། ཚོམས་ལས། འཁོར་བའི་བཙོན་ར་མི་བཟད་པར། །འདོད་
ཆགས་ལ་སོགས་སྒྲོག་གིས་བཅིངས། །བག་མེད་པ་ཡི་ཆང་འཐུངས་པས། །
གཏི་མུག་གཉིད་ཀྱིས་ལོག་གྱུར་ཏེ། །རྣམ་པར་རྟོག་པའི་ཆོམ་རྐུན་གྱིས། །དགེ་
ཚོགས་མ་ལུས་འཕྲོག་པར་བྱེད། །ཅེས་གསུངས་པས་སོ། དེ་ལྟར་འཁོར་བའི་
ཉེས་དམིགས་བསམ་ནས་དེའི་ཉེས་དམིགས་ཀྱི་དོན་གསལ་བོར་རྟོགས་ཚེ།
བཙོན་དོང་དེ་ཉིད་ཀྱིས་ད་དུང་འཁོར་བའི་ཉེས་དམིགས་ཡོངས་སུ་མཚོན་
མི་ནུས་པ་ལྟ་བུ་ཡིན་པས། རང་ཅག་ད་རེས་གདོས་སུ་ཆེ་ཆེ་ཐམས་ཅད་ ་
457



བཞག་པ་སྟེ་རྒྱུ་ནོར་ལོངས་སྤྱོད་དང་། དབང་མངའ་མཐའ་ལ་སོགས་པ་
ཐམས་ཅད་བསྐྱུར་ནས་འཁོར་བ་ལས་ཐར་བའི་ཐབས་ལ་ཅིས་ཀྱང་འབད་
དགོས་པ་ཡིན་གསུངས་སོ། །གལ་ཏེ་ད་རེས་དལ་འབྱོར་གྱི་ལུས་རྟེན་ཐོབ་
པའི་གནས་སྐབས་འདིར་འཁོར་བའི་གནས་ནས་མ་བྲོས་པ་སྟེ་ཐར་ཐབས་
ལ་མ་འབད་ཚེ་ཕྱིར་འཁོར་བ་རྒྱ་མཚོའི་ཀློང་འཁྱིལ་བ་ལྟ་བུའི་ནང་དུ་ལྷུང་
བ་དང་འདྲ་བར་འགྲོ་སྟེ། ངན་སོང་གསུམ་གྱི་རྦ་ཀློང་སྟེ་དམྱལ་བ་དང་། ཡི་
དྭགས། དུད་འགྲོ་གསུམ་གྱི་གནས་སུ་ལྷུང་ཚེ་མཐོ་རིས་ཀྱི་གནས་སུ་འགྲོ་མི་
ནུས་ཤིང་། ཐར་བའི་སྲོག་ཆད་ནས་ཡོན་ཏན་གྱི་ནོར་བུ་མ་ལོན་པས་ན།
རྟག་ཏུ་བདེ་བའི་ཡོ་བྱད་ཀྱིས་ཕོངས་བར་འགྱུར་བ་ཡིན་ཏེ། ་དེད་དཔོན་
བདེ་བར་ཕ་རོལ་ཏུ་ཕྱིན་པའི་གཏམ་རྒྱུད་ལས་ཀྱང་གསུངས་པ་ལྟར་རོ།། མ
བ་དེ་ཡང་འབྲོག་དགོན་པ་སྟེ་མི་མེད་པའི་ས་སྟོང་ནས་ལམ་འཁྱམས་་པ་་་
པའམ་མགོ་འཁོར་བ་དང་འདྲ་སྟེ། ་ ་ ་ གལ་ཏེ་རབ་གི་ཉེ་དུ་དང་འདྲ་བའི་
འཕགས་པའི་གང་ཟག་དང་བྲོ་ལ་ཚེ། ་ ་ ་མཐོ་རིས་དང་ཐར་བའི་ལམ་གང་
ཡིན་པ་དང་གང་མ་ཡིན་པ་ཡང་མི་ཤེས་ལ། ་ མྱ་ངན་ལས་འདས་པའི་གྲོང་
ཁྱེར་ཏེ་སངས་རྒྱས་ཀྱི་སཾ་གང་ན་ཡོད་པ་ཡང་མི་ཤེས། …. ཐར་བའི་ལམ་དུ་
འདི་ལྟར་འགྲོ་དགོས་ཞེས་ལམ་སྟོན་པའི་དགེ་བའི་བཤེས་གཉེན་ཡང་མེད་
ལ། ཆོས་སྒྲུབ་པའི་མཐུན་རྐྱེན་ཡང་མེད། ཐམས་ཅད་མཁྱེན་པ་སྟེ་རྫོགས་
པའི་སངས་རྒྱས་ཀྱི་གོ་འཕང་ཞིག་སྒྲུབ་སྙམ་པའི་སེམས་མེད་པའི་གྲོགས་་་་་
ངན་པ་འབྲོག་དགོན་པའི་ནགས་གསེབ་ཀྱི་ཤིང་ལྟ་བུ་ཡིས་གང་བར་གྱུར་་་་
458



ཅིང་། སྐྱེ་ཤིའི་འཇིགས་པ་མི་དང་མི་མ་ཡིན་པ་གཅན་གཟན་ལ་སོགས་ལྟེ་
བུ་ཡིས་འཇིགས་པའི་སྒོ་སྣ་ཚོགས་ཀྱིས་གནོད་ཅིང་གཙེས་ལ། རང་རྒྱུད་ཀྱི་
ཉོན་མོངས་སྦྲུལ་དུག་ཅན་ལྟ་བུ་ཡིས་སེམས་རྒྱུད་ཡོངས་སུ་དཀྲིས་ནས་་་་་་་
འདུག་པའི་མི་དེ་ལ། འབྲོག་དགོན་པའི་ནགས་ཚལ་མཐའ་མེད་པ་དེ་ལས་
མྱུར་བ་མྱུར་བར་ཐར་ན་ཅི་མ་རུང་སྙམ་པའི་གདུངས་སེམས་དྲག་པོ་སྐྱེས་
པ་ལྟ་བུའི་ངང་ཚུལ་བཞིན་དུ་འཁོར་བའི་ཕུན་ཚོགས་འདི་ལ་ཡིད་བྱུང་ན། །
དཔེར་ན། མཚོ་འཁྱགས་པའི་བྱ་སྟེ་དགུན་དུས་སུ་འཁྱགས་པས་བསྡམས་
པའི་མཚོ་ཁའི་ཆུ་བྱ་ལྟ་བུའམ། མཐའ་མཐོང་བའི་བྱ་སྟེ་རྒྱ་མཚོ་ཆེན་པོའི་
ཀློང་ནས་རྒྱ་མཚོའི་ཕ་མཐའ་མཐོང་བའི་བྱ་དེས་རྒྱ་མཚོའི་ཕ་མཐར་མ་སོན་
པར་འབབ་ས་མེད་པ་ལ་རྒྱ་མཚོའི་ཕ་མཐའི་སྐམ་ས་མཐོང་བ་ན་དེར་མྱུར་
དུ་སྙེག་འདོད་ཀྱི་བློ་དྲག་པོ་ཡོད་པ་ལྟ་བུའོ། །ཕྲ་མེན་མོའི་བུ་སྟེ་འདྲེ་མོའི་
ལག་ཏུ་ཆུད་པའི་བུ་དེར་དེའི་ལག་ནས་མྱུར་དུ་ཐར་འདོད་ཀྱི་འདོད་བློ་་་་་
དྲག་པོ་ཡོད་པ་ལྟ་བུ་ཞིག་ཡོང་བ་ཡིན། དེ་ལྟ་བུའི་བློ་དེ་རྒྱུད་ལ་མ་སྐྱེས་བར་
དུ་ཡང་དང་ཡང་དུ་བསམས་ཤིང་ཚོགས་བསགས་ནས་རྒྱུད་སྦྱངས་ཏེ་ལན་
ཅིག་འཁོར་བ་ལས་མྱུར་བར་ཐར་འདོད་ཀྱི་བློ་དེ་འདྲ་བ་སྐྱེས་པ་ནི། ད་
གཟོད་འཁོར་བ་ལས་ཐར་བར་རིངས་པ་སྟེ་བྲེལ་བའི་བློའི་ཚད་དུ་འཇོག་ལ།
དེ་ཡང་འཁོར་བ་ལས་ཐར་བ་ལ་བྲེལ་བའི་བློའི་དབང་དུ་བྱས་ན། གློ་བུར་
མགོའམ་གོས་ལ་མེ་ཤོར་ན། །དེ་དག་ཕྱིར་ཟློག་བགྱི་བ་བཏང་ནས་ཀྱང༌། །
ཡང་སྲིད་མེད་པར་བགྱི་སླད་འབད་འཚལ་དེ། །ཞེས་གསུངས་པ་ལྟར་དུ།
459



གློ་བུར་དུ་རང་གི་མགོ་འམ་གོས་ལ་མེ་ཤོར་ཚེ་དེར་སོས་དལ་དུ་འདུག་མི་་་་
བཟོད་པར་བྲེལ་འཚུབ་ཆེན་པོས་མེ་དེ་གསོད་ཐབས་ལ་འབད་ངེས་པ་་་་་་
བཞིན་དུ་ཕྱིས་སུ་ལས་ཉོན་གྱི་དབང་གིས་སྐྱེ་བ་མི་ལེན་པའི་ཚུལ་ལ་འབད་
དགོས་པ་དེ་ལས་ལྷག་པའི་དགོས་པ་གལ་ཆེ་བ་ཞིག་གཏན་ནས་མ་མཆིས་
སོ་སྙམ་པའི་བློ་རྣལ་མ་ཞིག་སྐྱེས། དེ་ཙ་ན་སྐྱེས་བུ་འབྲིང་གི་བློ་སྐྱེས་པ་ཡིན་
པས་བློ་དེ་ལྟ་བུ་མ་སྐྱེས་ཀྱི་བར་དུ་ཚོགས་གསག་སྒྲིབ་སྦྱོང་ལ་འབད་དགོས་
སོ། །དེ་ལྟར་ངེས་འབྱུང་གི་བློ་རྣལ་མ་རང་རྒྱུད་ལ་སྐྱེས་པའི་ཚེ་ན།
འཁོར་བ་ལས་ཐར་བའི་ཐབས་ལམ་བསླབ་པ་གསུམ་གྱི་ཉམས་ལེན་ལ་་་་་་་
འབད་དགོས་པར་གསུངས་སོ། །
དེ་ལྟར་འཁོར་བ་སྡུག་བསྔལ་གྱི་རང་བཞིན་དུ་བསྒོམས་པས་ཡིད་བྱུང་
ནས་དེ་དང་བྲལ་བར་བྱེད་པ་ལ། རྒྱུ་ཀུན་འབྱུང་སྤང་དགོས་པར་སྟོན་པ་ནི།
རྩ་བ་ལས། ཉན་པོར་ཕྱིས་སུ་ལ་ནི་གསུངས་པ། །འཁོར་བ་ཐོག་མེད་ལུང་
དང་རིགས་པས། །གཅིག་ཏུ་ཆད་པར་གསུངས་ཏེ་དེ་ཡང་། །ནམ་མཁའ་ལ་
ནི་ཐ་མ་མེད་བཞིན། །སེམས་ཅན་དག་ཀྱང་དེ་ཙམ་ཡིན་ན། །མར་མ་གྱུར་པ་
གཅིག་ཀྱང་མེད་གསུང་། །ནམ་མཁའི་ཕྱོགས་ནི་འདིར་མ་སྐྱེས་པའི། །ཕྱོགས་
དེའང་ཅུང་ཟད་རྙེད་མིན་གསུངས་པས། །བདག་ཅག་འཁོར་བར་ཡུན་རིང་
རྟག་འཁྱམས། །དེ་ཡི་རྒྱུ་རྩ་རང་གི་ཉོན་མོངས། །དེ་ཡི་གཙོ་བོ་མ་རིག་པ་སྟེ། །
དེ་ཡིས་ཡན་ལག་བཅུ་གཉིས་བསྐྱེད་པས། །རྟག་ཏུ་འཁོར་བ་རྒྱུན་མི་འཆད་
འགྱུར། །དེ་བཟློག་དུས་ནི་ད་རེས་ཁོ་ན། །ཐབས་ནི་བསླབ་པ་གསུམ་པོ་དག་
460



ཡིན། །དེ་ཡང་མདོར་བསྡུས་དད་དང་ཤེས་རབ། །དེ་གཉིས་སྦྱངས་ན་ཐམས་
ཅད་དེར་འདུས། །དེ་བས་དེ་གཉིས་རྟག་ཏུ་སྦྱང་བྱ། །མན་ངག་དེ་ཡིན་དེ་
བས་དེ་བྱ། །ཞེས་གསུངས་ཤིང་། །དེ་ཡང་དགེ་བཤེས་པོ་ཏོ་བ་ཉན་པོ་ཞེས་
བྱ་བའི་ཡུལ་ན་བཞུགས་པའི་དགུན་ཁ་ཞིག་ལ། ཕྱིས་སུ་སྟོན་པ་བློ་གྲོས་སྙིང་
བོ་ཞེས་བྱ་བ་ལ་འདི་རྣམས་གསུངས་པ་སྟེ། འཁོར་བ་སྡུག་བསྔལ་དང་།
ལས་དང་ཉོན་མོངས་གསུམ་ཟོ་ཆུན་གྱི་རྒྱུད་ལྟར་འཁོར་བ་ཐོག་མ་མེད་པའི་
དུས་ནས་འཁོར་བ་ཡིན་ཞེས་འཁོར་བ་ཐོག་མ་མེད་པའི་མདོ་ལས་གསུངས་
ལ། དེ་ཡང་འཁོར་བ་ཞེས་པ་གནས་གཞན་ཞིག་ནས་བཙལ་རྒྱུ་མེད་པར་
གང་ཟག་རང་རང་གི་སྟེང་ནས་འཇོག་དགོས་ལ། རང་རྒྱུད་ཀྱི་རྣམ་པར་
ཤེས་པ་སྟེ་སྐྱེ་བ་སྔ་ཕྱིར་མཚམས་སྦྱོར་བའི་གཉུག་མའི་རླུང་སེམས་འདི་ཉིད་
དུས་འདི་ནས་ཐོག་མར་བྱུང་བ་ཡིན་ཞིང་། དེའི་སྔོན་དུ་མེད་ཟེར་རྒྱུའང་
གཏན་ནས་མེད། མ་འོངས་པ་ན་དུས་མཐའ་མ་འདི་དག་གི་བར་དུ་ཡོད་
ཅིང་། འདི་ནས་བཟུང་སྟེ་མེད་པར་འགྲོ་བ་ཡིན་ཟེར་བའང་མེད་དོ། །དེ་
ཡང་འཁོར་བ་ཐོག་མ་མེད་པར་གསུངས་པའི་ལུང་དེ་དྲང་དོན་མ་ཡིན་པར་
ངེས་དོན་ཡིན་པ་སློབ་དཔོན་ཀླུ་སྒྲུབ་ཀྱིས་གཏན་ལ་ཕབ་ཡོད་པ་སྟེ། མ་ཡི་
ཐུག་མཐའ་རྒྱ་ཤུག་ཚིག་གུ་ཙམ། །རིལ་བུས་བགྲོངས་ཀྱང་ས་ཡིས་ལངས་མི་
འགྱུར། །ཞེས་པ་ལ་སོགས་གསུངས་སོ། །དེ་ལྟར་ཡིན་པར་རིགས་པས་དཔྱད་
ཀྱང་ཚད་མས་གནོད་བྱེད་མི་ཐེབས་པ་ཡིན་ཏེ། སྐྱེ་བ་འདི་ཡོད་པས་སྔ་མ་
ཡོད་དགོས་པ་དང་། སྔ་མ་དེ་ཡོད་པས་དེའི་སྔ་མ་ཡོད་དགོས་པ་ལྟར་རིགས་
461



པས་འདེད་དགོས་ལ༑ ཚད་མ་རྣམ་འགྲེལ་ལས། སྐྱེ་བ་ཡོངས་སུ་ལེན་པ་
ན། །འབྱུང་རྔུབ་དབང་པོའི་བློ་དག་གིས། །རང་གི་རིགས་ལ་ལྟོས་མེད་ཅན། །
ཞེས་སོགས་གསུང་ས་པ་ལྟར་རོ། །གལ་ཏེ་འཁོར་བར་འཁོར་བའི་ཐོག་མ་
འདི་ཡིན་ཟེར་བ་ཞིག་ཡོད་ཚེ་དེ་ནི་རྒྱུ་དང་རྐྱེན་གང་ལ་ཡང་མ་བརྟེན་པར་
སྐྱེས་པ་ཞིག་ཡིན་དགོས་པས། འཁོར་བ་ལ་ཐོག་མ་མེད་པ་ལུང་དང་རིགས་
པ་གཉིས་ཀས་གྲུབ་པས་གཅིག་ཏུ་ཆད་ནས་དེ་ལྟར་ངེས་པ་ཡིན་ལ། དེ་ལྟར་
ཡིན་ཙ་ན་སེམས་ཅན་ཕན་ཚུན་ལ་གཅིག་གིས་གཅིག་གི་མ་ཡང་དང་ཡང་
དུ་བྱས་པའི་མཐའ་དེ་མི་མངོན་པ་ཡིན་ཏེ། མ་ཡི་ཐུག་མཐའ་རྒྱ་ཤུག་ཚིག་
གུ་ཙམ། །རིལ་བུས་བགྲངས་ཀྱང་ས་ཡིས་ལངས་མི་འགྱུར། །ཞེས་གསུངས་པ་
ལྟར་འཇིག་རྟེན་ཁམས་ཀྱི་ས་ཆེན་པོ་འདི་རྒྱ་ཤུག་ཚིག་གུ་སྟེ་ཤིང་ཐུག་པའི་
འབྲས་བུའི་ཚད་ཙམ་དུ་རིལ་བུ་བཟོས་ནས་གྲངས་ཀ་བགྲངས་ཚེ་དེའི་་་་་་
གྲངས་བརྩི་ནུས་ཀྱང་མ་ཡི་རྣམ་གྲངས་རྫོགས་པར་བགྲངས་མི་ནུས་བའི་་་་་
དོན་དུ་གསུངས་པ་ཡིན་ནོ། །དེ་ཡང་རྒྱ་ཤུག་ཚིག་གུ་ཞེས་པ་སིལ་དཔའ་ཆེན་
ཡིན་ཟེར་མོད་འདིར་ཆུང་ངུའི་ཚད་སྟོན་པ་ཡིན་པས་སིལ་དཔའ་ཆེན་ཡིན་
ན་ཆེ་ཐལ་བ་འདྲ། དགེ་འདུན་ཆོས་འཕེལ་གྱིས་སིལ་དམར་ཏེ་སི་ལ་ཙོ་རུ་
ཡིན་ཟེར་བས་དེ་ཡིན་ཡང་སྲིད། དེ་ཡང་སྤྱིར་ནམ་མཁར་མཐའ་མེད་པ་ལ།
ནམ་མཁས་གར་ཁྱབ་ཏུ་འཇིག་རྟེན་གྱི་ཁམས་ཀྱིས་ཁྱབ། དེ་ཐམས་ཅད་དུ་
སེམས་ཅན་གྱིས་ཁྱབ། དེ་ཡང་མང་ཉུང་གི་སྟེང་ནས་དཔྱད་ན་སེམས་ཅན་
ཐ་མལ་བའི་ཤའི་མིག་གིས་མཐོང་བའི་སྟོང་གསུམ་གྱི་སེམས་ཅན་ལས་ལྷའི་
462



མིག་གི་མངོན་ཤེས་ཀྱིས་ཤིང་རྟའི་འཕང་ལོ་ཙམ་ཞིག་གི་གོ་སར་མཐོང་བ་་་
མང་བར་འགྱུར་བ་སྟེ་ལྷའི་མིག་གི་མངོན་ཤེས་ཀྱིས་སེམས་ཅན་ཕྲ་མོ་དང་་་་
ཤིན་ཏུ་ཕྲ་མོ་སོགས་མཐོང་བས་སོ། །དེ་ལྟར་ཀུན་ལ་རིགས་བསྒྲེས་ནས་ས་
བཅུའི་དབང་ཕྱུག་བྱང་ཆུབ་སེམས་དཔའ་ཡིས་མཐོང་བའི་སྟོང་གསུམ་གྱི་་་་
སེམས་ཅན་ལས་དེ་བཞིན་གཤེགས་པས་ཤིང་རྟའི་འཕང་ལོ་ཙམ་ཞིག་ལ་་་་་་
མཐོང་བའི་སེམས་ཅན་མང་བར་གསུངས། དེ་ལྟ་བུའི་སེམས་ཅན་གྲངས་
མེད་པ་མཐའ་ཡས་པ་དེ་དག་ལན་ཐེངས་གཅིག་ཙམ་མ་ཡིན་པར་ཡང་ནས་
ཡང་དུ་འོ་སྐོལ་གྱི་མར་གྱུར་པ་འཁོར་བ་ཐོག་མ་མེད་པའི་མདོ་ལས་་་་་་་་་་
གསུངས་པ་ཡིན་ལ། འདི་ང་ཚོ་སོ་སོ་སྐྱེ་བོའི་རིག་པས་དཔོག་ནུས་པ་ཞིག་
མ་ཡིན་པར་བཅོམ་ལྡན་འདས་ཀྱི་བཀའ་ཚད་མ་ལ་ཡིད་ཆེས་བསྒོམས་ནས་
ཚད་མར་འཛིན་དགོས་པ་ཡིན་ནོ། །དེ་ཡང་བཅོམ་ལྡན་འདས་ཉིད་ཀྱིས་
བརྟག་དཔྱད་དམ་ཚོད་དཔག་བྱས་ནས་གསུངས་པ་མ་ཡིན་པར་ཀུན་ལས་
མཁྱེན་ཡེ་ཤེས་ཀྱིས་མངོན་སུམ་དུ་གཟིགས་ནས་གསུངས་པ་ཡིན། དེ་བས་
སངས་རྒྱས་རྗེས་སུ་དྲན་པ་ཞེས་སངས་རྒྱས་བཅོམ་ལྡན་འདས་ཚད་མའི་
སྐྱེས་བུ་ཡིན་པ་ཐོག་མར་འགོ་ནས་གསུངས་པའི་རྒྱུ་མཚན་ཡང་དེ་ཡིན་ཏེ།
སངས་རྒྱས་བཅོམ་ལྡན་འདས་ཚད་མའི་སྐྱེས་བུ་ཡིན་པ་ལ་ངེས་པ་ཟབ་མོ་་་་
སྐྱེས་ཚེ་སངས་རྒྱས་ཀྱི་ཞལ་ནས་གསུངས་པའི་གསུང་ཡང་ལོས་བདེན་སྙམ་
པའི་འདུ་ཤེས་སྐྱེ་ངེས་སོ། །དེ་ཡང་སངས་རྒྱས་བཅོམ་ལྡན་འདས་ཚད་མའི་
སྐྱེས་བུ་ཡིན་པའི་ཡིད་ཆེས་མེད་ཚེ་ང་ཚོ་སེམས་ཅན་ཕལ་བའི་བློ་ངོར་ཤོང་
463



མི་ནུས་པས། དེ་འདྲ་བ་ཞིག་ཡོད་མི་སྲིད་ཅིང་དཔེ་མེད་དོ་ཞེས་དེང་སང་
འདོད་མཁན་ཡང་མང་ལ་དེ་འདྲ་བཤད་མཁན་ཡང་མང་བ་བཞིན་ནོ། །དེ་
ཡང་ང་ཚོ་དགེ་ལྡན་པ་ལ་མཚོན་ན་གཞུང་པོ་ཏི་ལྔའི་ཐོག་མར་ཚད་མའི་་་་
གཞུང་ལ་སྦྱོང་བ་རིག་པའི་རྩལ་འབྱིན་པའི་ཆེད་དུ་ཡིན་ནའང་། རྒྱུ་མཚན་
གཙོ་བོ་དེ་མ་ཡིན་པར་སངས་རྒྱས་བཅོམ་ལྡན་འདས་ཚད་མའི་སྐྱེས་བུ་ཡིན་
པར་བསྒྲུབ་པའི་ཆེད་དུ་ཡིན། དེ་ཡང་ཚད་མའི་གཞུང་སྦྱངས་པ་ལ་ཐོག་
མར་བསྡུས་གྲྭའི་གཞུང་ཆུང་འབྲིང་ཆེ་གསུམ་དང་། དེ་ནས་བློ་རིག་དང་
རྟགས་རིགས་བཅས་སྦྱོང་བ་ཡིན་ལ། བསྡུས་གྲྭའི་གཞུང་དུ་ཚད་མ་སྡེ་
བདུན་གྱི་དོན་དང་བཅུད་ལྟ་བུ་ཡོངས་སུ་བསྡུས་པས་བསྡུས་གྲྭ་ཞེས་བརྗོད་
པ་ཡིན་ནོ། །དེ་ཡང་ཚད་མ་ལ་སློབ་དཔོན་ཕྱོགས་གླང་གིས་མཛད་པའི་ཚད་
མ་མདོ་ཀུན་ལས་བཏུས་པ་དང་། དེའི་དགོངས་འགྲེལ་དུ་དཔལ་ལྡན་ཆོས་
གྲགས་ཀྱིས་མཛད་པའི་རྒྱས་པའི་བསྟན་བཅོས་ཚད་མ་རྣམ་འགྲེལ། ་ཅུང་
ཟད་བསྡུས་པ་ཚད་མ་རྣམ་ངེས། ཤིན་ཏུ་བསྡུས་པ་ཚད་མ་རིགས་ཐིགས་ཏེ་
གཙོ་བོ་ལུས་ལྟ་བུའི་བསྟན་བཅོས་གསུམ་དང་། གཏན་ཚིགས་ཐིགས་པ།
འབྲེལ་བ་བརྟག་པ། རྒྱུད་གཞན་སྒྲུབ་པ། རྩོད་པའི་རིགས་པ་སྟེ་འཕྲོས་པ་
ཡན་ལག་ལྟ་བུའི་བསྟན་བཅོས་བཞི་དང་བཅས་པ་སྟེ་བདུན་ལ་སོགས་མང་
དུ་བཞུགས། དེ་ཡང་ཚད་མ་སྡེ་བདུན་ལས་རྒྱས་པའི་བསྟན་བཅོས་ཚད་མ་
རྣམ་འགྲེལ་ནི་སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཡིན་
པར་སྒྲུབ་བྱེད་ཀྱི་གཞུང་ཡིན་ལ། དེར་ཚིག་གི་སྤྲོས་པ་མང་དུ་མཛད་དེ་སྒོ་
464



སྣ་ཚོགས་ནས་སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཡིན་
པར་བསྒྲུབས་ནས་སྟོན་པ་བཅོམ་ལྡན་འདས་ཀྱི་བསྟན་པ་འདི་ཉིད་ཐར་བ་
འདོད་པ་རྣམས་ཀྱི་འཇུག་པར་བྱ་བའི་ལམ་ཡང་དག་པ་ཡིན་པ་དེ་གཏན་
ལ་འབེབས་པའི་གཞུང་ཡིན་པས་འདི་ལ་བརྗོད་བྱའི་དོན་གཉིས་འདུས་པ་
ཡིན་ནོ། །དེ་བས་བཀའ་གདམས་བེའུ་བུམ་སྔོན་པོའི་དབུར་སངས་རྒྱས་རྗེས་
སུ་དྲན་པ་ནས་བཙུགས་ཡོད་པའི་རྒྱུ་མཚན་དེ་ཡིན་པས་ན། འདིའི་དོན་
རྟོགས་པ་རྣམ་པ་ཀུན་ཏུ་ཤིན་ཏུ་གལ་ཆེའོ། །དེ་ཡང་འཇིག་རྟེན་གྱི་ཁམས་དེ་
འདྲ་ཆེ་བ་ཞིག་ལ། ང་རང་འདིར་མ་སྐྱེས་བྱ་བའི་ས་འཁར་བ་སྟེ་ལག་རྟེན་
གྱི་དབྱུག་པའམ་ཁབ་ཀྱི་རྩེ་མོ་ཙམ་འཛུགས་ས་ཞིག་མི་རྙེད་པར་བ་ཚ་ཆུ་་་་
ཀླུང་གི་མདོ་ལས་གསུངས་ལ། གཞན་ཡང་གླིང་བར་གང་དུ་མ་གནས་པའི་
ཆུ་བོ་ཡང་མེད་ལ། ཡུལ་ཕྱོགས་གང་དུ་གནས་མ་བཅོས་པའི་གནས་ཀྱང་
ཡོད་པ་མ་ཡིན། གང་དུ་མ་སོན་པའི་ནམ་མཁའི་ཕྱོགས་དེའང་ཡོད་པ་མིན།
དེ་བས་ན་རང་ཅག་འཁོར་བ་འདིར་དུས་སྔ་མོ་ནས་ད་ལྟའི་བར་དུ་ལན་་་་་
རེར་བདེ་འགྲོ་ནས་སྐྱེས་ཤིང་ལན་རེར་ངན་འགྲོ་ནས་ཟོ་ཆུན་རྒྱུད་མ་་་་་
འཁོར་ལོ་བཞིན་འཁོར་ཏེ་རྒྱུན་མ་ཆད་པར་སྐྱེས་ཤིང་འཁྱམས་པ་ཡིན།
འཁྱམས་པའི་ཡུན་ཚད་ཀྱང་འདིའོ་ཞེས་ཚད་གཟུང་དུ་མེད། དེ་ཡང་འཁོར་
བ་ལ་ཐོག་མའི་མཐའ་མེད་ཀྱང་མཐའ་མའི་མཐའ་ཡོད་དེ། དེ་བཞིན་ས་
བོན་ཐོག་མེད་ཀྱང་། །མེས་བསྲེགས་པས་ན་ཕྱི་མཐའ་མཐོང་། །ཞེས་
གསུངས་པ་ལྟར་འབྲུ་རིགས་ས་བོན་ལས་བྱུང་བ་ཡིན་ལ། ས་བོན་དེ་ཡང་
465
-
，--
-
ཀ་ལ
，
- -- -• •



དེའི་སྔོན་མའི་ས་བོན་ལས་བྱུང་བ་ཡིན་ནའང་། དེ་ལྟར་ཕྱིར་ལྡོག་རིམ་གྱིས་
ས་བོན་གྱི་ས་བོན་གང་ཡིན་ཞེས་ཡར་དེད་ཚེ་འབྲུ་རིགས་ཀྱི་ཐོག་མ་ཡོང་་་་་་
བཙལ་རྒྱུ་མེད། གལ་ཏེ་ཐོག་མའི་ས་བོན་ཞིག་ཡོད་ཚེ་དེ་ཉིད་རྒྱུ་མེད་ལས་
བྱུང་བ་ཞིག་ཡིན་དགོས་སོ། །དེ་ཡང་འབྲུ་རིགས་ལྟ་བུར་མཚོན་ན། དེ་ཉིད་
མེར་བསྲེགས་པ་དང་ཡང་ནི་ཕྱེ་རུ་འཐག་ནས་ཟོས་པ་ན་དེའི་འབྲས་བུ་་་་་
འབྱུང་རྒྱུ་མེད་པར་རྒྱུན་ཆད་པ་བཞིན་དུ།	་ འཁོར་བའི་ཐོག་མཐའ་མེད་
ཀྱང་བདག་མེད་མཐོང་བ་སྟེ་སྟོང་ཉིད་མངོན་སུམ་དུ་རྟོགས་པའི་ཚེ་འཁོར་
བའི་མཐའ་མཐོང་བ་ཡིན་ལ། དེ་ཡང་དེ་འདྲའི་མཐའ་དེ་མཐོང་ཐུབ་མིན་
ལ་གང་ཟག་རང་ལ་རག་ལས་པ་ཡིན་ཏེ། འཁོར་བའི་རྒྱུ་ལས་དང་ཉོན་
མོངས་རྩ་བ་ནས་སྤངས་ཚེ་མཐའ་ཡོད་པར་འགྱུར་ལ། གལ་ཏེ་འཁོར་བའི་
རྒྱུ་ལས་ཉོན་རྩ་བ་ནས་མ་སྤངས་ཚེ་མཐའ་ཡོད་པ་མ་ཡིན་ནོ། །འོ་ན་འཁོར་
བར་འཁྱམས་པའི་རྒྱུ་གང་ཡིན་ཞེ་ན། ལས་ཀྱི་ཀུན་འབྱུང་དང་ཉོན་མོངས་
པའི་ཀུན་འབྱུང་གཉིས་ཡིན་ལ། རྒྱུ་ཀུན་འབྱུང་དེ་གཉིས་ལས་ཀྱང་རྩ་བ་
ཉོན་མོངས་པའི་ཀུན་འབྱུང་དེ་ཡིན་ཞིང༌། གལ་ཏེ་ཉོན་མོངས་པ་མེད་ཚེ་
ལས་ཕྱི་མ་མི་གསོག་ཅིང་། སྔར་བསགས་པའི་ལས་ཡོད་ཀྱང་ཆུ་མེད་པའི་ས་
བོན་ལྟར་འབྲས་བུ་འབྱིན་མི་ཐུབ་སྟེ། ལས་དེར་ཉོན མོངས་ཀྱིས་གསོས་
འདེབས་དགོས་ལ། ཉོན་མོངས་པས་གསོས་མ་བཏབ་པར་འབྲས་བུ་སོགས་
མངོན་དུ་འགྱུར་མི་ནུས་པའི་ཕྱིར་རོ། །དེ་ཡང་ཉོན་མོངས་པ་དང་། མ་རིག་
པ། སྲེད་ལེན་གསུམ་ལས་གཙོ་བོའམ་རྒྱལ་པོ་ལྟ་བུ་ནི་མ་རིག་པ་ཡིན་ཏེ། མ་
466



རིག་པ་ཡོད་ཚེ་སྲིད་པའི་རྟེན་འབྲེལ་ཡན་ལག་བཅུ་གཉིས་བར་མ་ཆད་པའི་
ཚུལ་གྱིས་འཁོར་བ་རྒྱུན་མི་འཆད་པར་འགྱུར་ཏེ། དེ་ཡང་རྒྱུ་འབྲས་ལ་
རྨོངས་པའི་མ་རིག་པ་དེའི་དབང་གིས་མི་དགེ་བའི་ལས་བསགས་ཤིང་།
ལས་དེའི་བག་ཆགས་རང་གི་རྣམ་ཤེས་ལ་ས་བོན་དུ་བཞག་པར་གསུངས་ལ།
འདིར་གཞུང་སོ་སོའི་བཞེད་ཚུལ་མི་འདྲ་སྟེ། རྗེ་བཙུན་པའི་ཡིག་ཆ་ལྟར་ན་
ལས་ཡིན་ན་གསར་བསགས་ཡིན་པས་ཁྱབ་ཅིང་། ལས་བསགས་པའི་སྐད་
ཅིག་གཉིས་པ་ལ་ལས་ཀྱི་བག་ཆགས་རྣམ་ཤེས་སྟེང་དུ་འགོས་འགྲོ་བས།
ལས་དེ་བག་ཆགས་ཀྱི་ངོ་བོར་སོང་བ་མ་གཏོགས་ལས་མིན་པར་འདོད་དོ། །
དེ་ལྟར་ལས་དེ་སད་པ་ལ་སྲེད་པ་དང་ལེན་པ་གཉིས་ཀྱིས་གསོས་བཏབ་་་་
པས་ན། ངན་སོང་གི་མི་དང་གཟུགས་ཀྱི་མྱུ་གུ་སྟེ་ངན་སོང་གི་ལུས་སམ་
ཕུང་བོ་གྲུབ་ནས་རྒྱུན་མི་ཆད་པར་འཁོར་བར་འགྱུར་ལ། ། དེ་ཡང་དེ་ཁོ་
ན་ཉིད་ལ་རྨོངས་པའི་མ་རིག་པའི་དབང་གིས་བསོད་ནམས་དགེ་བའི་ལས་
དང་མི་གཡོ་བའི་ལས་གཉིས་མངོན་པར་འདུ་བྱས་པའི་ལས་ཀྱི་བག་ཆགས་
རྣམ་ཤེས་ལ་བཞག་པ་སྲེད་ལེན་གཉིས་ཀྱིས་གསོས་བཏབ་པ་ལ་བརྟེན་ནས།
ལས་ནུས་པ་མཐུ་ཅན་དུ་གྱུར་ཏེ། བསོད་ནམས་ཀྱི་ལས་ཀྱིས་འདོད་ཁམས་
ཀྱི་ལྷའི་སྐྱེ་བ་དང་མིའི་སྐྱེ་བ་འཕེན་བྱེད་ཀྱི་ལས་འགྲུབ་པར་འགྱུར་བའི་སྒོ་
ནས་འཁོར་བ་རྒྱུན་མི་འཆད་པར་འཁོར་བར་འགྱུར་བས་ན། དེ་ཉིད་རང་
བཞིན་གྱིས་ལོག་ནས་འགྲོ་མི་སྲིད་པར་ཚོགས་བསགས་སྒྲིབ་པ་སྦྱངས་ནས་
བཟློག་དགོས། དེ་ཡང་དེ་ཟློག་པར་བྱེད་པའི་དུས་ནི་ད་རེས་དལ་འབྱོར་གྱི་
467



མི་ལུས་ཐོབ་ཅིང་། སངས་རྒྱས་ཀྱི་བསྟན་པ་དང་འཕྲད་པའི་དུས་ད་རེས་ཁོ་
ན་ཡིན་ནོ། །དེ་ཟློག་པར་བྱེད་པའི་ཐབས་སམ་གཉེན་པོ་བསླབ་པ་གསུམ་
ཡིན་ལ། བསླབ་པ་གསུམ་ལས་ཀྱང་གཙོ་བོ་བདག་མེད་རྟོགས་པའི་ཤེས་
རབ་སྟེ་ཤེས་རབ་ཀྱི་བསླབ་པ་ཡིན། དེ་ཡིན་པའི་རྒྱུ་མཚན་ནི་རྟེན་འབྲེལ་
ཡན་ལག་བཅུ་གཉིས་ཀྱི་ཐོག་མ་མ་རིག་པ་ཡིན་ལ། མ་རིག་པ་དེ་བཅོམ་
ཚེ་འདུ་བྱེད་ལ་སོགས་ཡན་ལག་གཞན་རྣམས་རང་བཞིན་གྱིས་འགག་པར་
འགྱུར་ཏེ། རྩ་བ་ཉམས་པའི་ལྗོན་པ་བཞིན། །མཐའ་དག་བཟློག་པར་འགྱུར་
སོ། །ཞེས་གསུངས་པ་ལྟར་སྡོང་བོ་རྩ་བ་ནས་བཅད་པའི་ཚེ་དེའི་ཡལ་ག་དང་
ལོ་མ་སོགས་རང་བཞིན་གྱིས་བསྐམ་འགྲོ་བ་ལྟ་བུ་དང་། དེ་ཡང་མདོ་སྡུད་
པ་ལས་ཀྱང་། དཔེར་ན་སྲོག་གི་དབང་བོ་འགགས་ན་དབང་བོ་གཞན། །
གང་དག་ཇི་སྙེད་ཡོད་པ་ཐམས་ཅད་འགག་པར་འགྱུར། །ཞེས་གསུངས་
པ་ལྟར་སྲོག་གི་དབང་བོ་འགགས་ཚེ་མིག་དབང་དང་རྣ་དབང་སོགས་རང་
བཞིན་གྱིས་འགག་པར་འགྱུར་བ་ལྟ་བུའོ། །དེ་བས་རིག་པ་ཤེས་རབ་ཡོད་ན་
མ་རིག་པ་ལྡོག་པར་འགྲོ་སྟེ། དེ་གཉིས་སྣང་བ་དང་མུན་པ་ལྟ་བུ་ཡིན།
དཔེར་ན་ཁང་བའི་ནང་དུ་མུན་པ་འཐིབས་པ་ལ། གློག་སྒྲོན་བཀར་བ་ན་
མུན་པ་སངས་ཤིང་ལྡོག་འགྲོ་བ་ལྟ་བུའོ། །དེ་ལྟར་མ་རིག་པ་ལོག་པར་གྱུར་
ཚེ་རྟེན་འབྲེལ་ཡན་ལག་བཅུ་གཉིས་ལྡོག་པར་འགྱུར་རོ། །དེ་ཡང་རིག་པ་
ཤེས་རབ་དེ་ལྟ་བུ་རྒྱུད་ལ་སྐྱེ་བར་བྱེད་པ་ལ་ཏིང་ངེ་འཛིན་དགོས་ལ། ཏིང་
ངེ་འཛིན་འདི་ཉིད་ལ་དཔྱད་སྒོམ་དང་འཇོག་སྒོམ་གཉིས་ཀ་དགོས་ཀྱང༌།
468



ཐོག་མར་དཔྱད་སྒོམ་སྔོན་དུ་འགྲོ་དགོས། དེ་ནས་དཔྱད་འཇོག་སྤེལ་མ་ ་
དང་། དེ་ནས་འཇོག་སྒོམ་གཙོ་བོར་བྱེད་པ་སོགས་སྐབས་དང་བསྟུན་ཏེ་གོ་
རིམ་བཞིན་དུ་སྒོམ་དགོས་སོ། །དེ་ཡང་ཏིང་ངེ་འཛིན་ལ་ཚུལ་ཁྲིམས་དགོས་
ལ། ཚུལ་ཁྲིམས་ལས་འབྲས་ལ་ཡིད་ཆེས་ཀྱི་དད་པ་ཡོད་མེད་ལ་རག་ལས་པ་
ཡིན། སྐབས་འདིའི་ཚུལ་ཁྲིམས་ཀྱི་དངོས་བསྟན་གཙོ་བོ་མི་དགེ་བཅུ་སྤོང་
གི་ཚུལ་ཁྲིམས་ཡིན་ལ། སྡོམ་པ་གསུམ་ལྡན་ཞིག་ཡིན་ཚེ་སོ་ཐར་གྱི་སྡོམ་པ་
དང་། བྱང་སེམས་ཀྱི་སྡོམ་པ། སྔགས་ཀྱི་སྡོམ་པ་གསུམ་ཡང་འདིའི་ནང་དུ་
འདུས་སོ། །དེ་ཡང་ཚུལ་ཁྲིམས་ཀྱི་བསླབ་པ་རྣམ་དག་ཅིག་ཡིན་མིན་དེ་ལས་
འབྲས་ལ་ཡིད་ཆེས་ཀྱི་དད་པ་ཡོད་མེད་ལ་རག་ལས་པ་ཡིན་ཞེས་པའི་ཚུལ་
ག་འདྲ་ཡིན་ཞེ་ན། ང་ཚོ་དགེ་སློང་ལྟ་བུར་མཚོན་ན་གཙོ་བོ་སྲོག་གཅོད་པ་
དང་། མ་བྱིན་པར་ལེན་པ། མི་ཚང་ས་པར་སྤྱོད་པ། མི་ཆོས་བླ་མའི་རྫུན་ཏེ་
རྩ་བ་བཞིའམ་ཕམ་པ་བཞི་ལས་མ་བྱིན་ལེན་ལྟ་བུར་མཚོན་ན། སྟོན་པ་
བཅོམ་ལྡན་འདས་ཀྱིས་མ་བྱིན་ལེན་མི་རུང་ཞེས་བཅས་པ་མཛད་པ་བཞིན་
དུ་མ་བྱིན་པར་མ་བླངས་ཚེ་བདེ་འགྲོ་ནས་སྐྱེ་ངེས་དང་། གལ་ཏེ་བཅོམ་
ལྡན་འདས་ཀྱིས་བཅས་པ་མཛད་པ་ལས་འགལ་ཏེ་མ་བྱིན་པ་བླངས་ཚེ་ངན་
འགྲོར་སྐྱེ་ངེས་ཡིན་པ་དེ་ལས་འབྲས་ཡིན་ལ། ལས་དགེ་བ་ལས་འབྲས་བུ་
བདེ་བ་དང་ལས་མི་དགེ་བ་ལས་འབྲས་བུ་སྡུག་བསྔལ་འབྱུང་ངེས་པ་ཡིན།
ཡིད་ཆེས་རྣལ་མ་ཡོད་ཚེ། དེར་ལས་འབྲས་ལ་ཡིད་ཆེས་ཀྱི་དད་པ་ཞེས་ཟེར་
ལ། དེ་ལྟ་མ་ཡིན་པར་མ་བྱིན་པ་བླངས་ན་ངན་འགྲོ་ནས་སྐྱེ་ངེས་ཡིན་ཞེས་
469



པ་དེ་རྫུན་ཡིན་པར་སེམས་ཏེ་མ་བྱིན་པར་ལེན་པ་སོགས་མི་དགེ་བའི་ལས་
སྣ་ཚོགས་བྱས་པ་དེ་ལས་འབྲས་ལ་ཡིད་ཆེས་ཀྱི་དད་པ་མེད་པའི་རྟགས་་་་་
ཡིན་ནོ། །དེ་བཞིན་དུ་དམ་པའི་ཆོས་ཐམས་ཅད་ཀྱང་ལས་འབྲས་ལ་ཡིད་
ཆེས་པ་རྨང་གཞི་བྱས་པའི་སྟེང་ནས་ཡོང་དགོས། དཔེར་ན། སྐུ་གསུང་
ཐུགས་རྟེན་ལ་ཕྱག་འཚལ་ན་ཕན་ཡོན་ཡོད་ཅེས་སངས་རྒྱས་ཀྱིས་གསུངས་
ཡོད་ལ། དེར་ཡིད་ཆེས་ཡོད་ཚེ་ཕྱག་འཚལ་ངེས་ཤིང་། གལ་ཏེ་ཡིད་ཆེས་
མེད་ཚེ་ཕྱག་འཚལ་མི་སྲིད་པ་བཞིན་ནོ། །དེ་ལྟར་གོང་དུ་གསུངས་པ་མདོར་
བསྡུས་ན་དད་པ་དང་ཤེས་རབ་གཉིས་སུ་འདུས་པས། དེ་གཉིས་སྦྱང་བར་
བྱ་གསུངས། དེ་ཡང་དད་པའི་སྒོ་ནས་ཤེས་རབ་སྒོམ་པའི་རྟེན་མངོན་པར་
མཐོ་བ་སྟེ་ཚེ་རབས་ཕྱི་མར་ལྷ་དང་མིའི་ལུས་རྟེན་སྒྲུབ་པར་བྱེད་ལ་ཤེས་་་་་
རབ་སྟེ་བདག་མེད་རྟོགས་པའི་ཤེས་རབ་ཀྱིས་འཁོར་བ་དངོས་སུ་བཟློག་་་་
ནས་ངེས་པར་ལེན་པ་སྟེ། ་ གནས་སྐབས་ཀྱི་ངེས་ལེགས་ཐེག་དམན་དགྲ་
བཅོམ་པའི་གོ་འཕང་དང༌། མཐར་ཐུག་གི་ངེས་ལེགས་བྱང་ཆུབ་ཆེན་
པོའམ་རྫོགས་པའི་སངས་རྒྱས་ཀྱི་གོ་འཕང་འཐོབ་པར་བྱེད་པས་ན། མན་
ངག་ཆེན་པོ་ནི་ལས་འབྲས་ལ་ཡིད་ཆེས་ཀྱི་དད་པ་དང་ཤེས་རབ་སྟེ་བདག་
མེད་རྟོགས་པའི་ཤེས་རབ་སྦྱོང་བར་བྱེད་པ་དེ་ཡིན་པར་བརྟེན། དུས་དང་
རྣམ་པ་ཀུན་ཏུ་དེ་གཉིས་སྦྱང་བར་བྱ་དགོས་གསུངས། མདོའི་དོན་འགྲེལ་
རིན་ཆེན་སྡུད་པ་ལས་ཀྱང་། དད་པ་ཤེས་རབ་དེས་ནི་ཡོངས་སུ་ཟིན་གྱུར་
ན། །ས་གཉིས་ཤིན་ཏུ་འདས་སྟེ་བྱང་ཆུབ་མཆོག་འཐོབ་འགྱུར། །ཞེས་
470



གསུངས་ལ། སྐབས་འདིའི་ས་གཉིས་ཞེས་པ་ནི་དག་པའི་ས་དང་མ་དག་
པའི་ས་གཉིས་ཏེ། དག་པ་ས་གསུམ་དང་མ་དག་པ་ས་བདུན་ལ་གོ་དགོས་
དེ་ལྟར་སྡུག་བསྔལ་རྒྱུ་དང་བཅས་པ་དེ་སྤངས་ཙ་ན་དེ་དང་བྲལ་བའི་
འགོག་པ་མངོན་དུ་འགྱུར་བར་སྟོན་པ་ལ། རྩ་བ་ལས། འཁོར་བའི་ཁང་
ཆེན་འདི་ལ་སྒོ་མང་། །གང་ནས་བྱུང་ཡང་ཕྱིར་ནི་ཐོན་ཏེ། །གསང་སྔགས་ཕ་
རོལ་ཕྱིན་ལམ་མཐའ་ཡས། །ལམ་གཅིག་ཉིད་ཀྱིའང་རེ་རེས་ཀྱང་ཐར། །རབ་
འབྲིང་ཅིག་ལ་རྣལ་མར་སྐྱེས་ཀྱང་། །དེ་ཉིད་ཀྱིས་ཀྱང་དེ་ནས་ཐར་ཏེ། །ཐར་
ལམ་གང་ཡང་མེད་པ་ཅི་འདྲ། །ཞེས་གསུངས་ཤིང་། དེ་ཡང་དགེ་བཤེས་པོ་
ཏོ་པ་མྱ་ངན་ལས་འདའ་ཁ་མར། ཁོང་གི་སློབ་མ་རྣམས་པོ་ཏོ་བའི་ཁང་
བའི་ཁྱམས་ཆུང་ན་གྲལ་བཅས་ནས་བཞུགས་པའི་དུས་སུ་འདི་རྣམས་་་་་་་
གསུངས་པ་ཡིན་ཏེ། དགེ་བཤེས་པོ་ཏོ་བའི་ཡབ་ཀྱི་མཆོད་གནས་སློབ་
དཔོན་སྦ་སྒོམ་ཞེས་བྱ་བ་དེ་ཉིད་ཀྱིས། ཡབ་སྲས་མཇལ་བའི་མདོ་ནས་
ཁམས་དྲུག་སྟེ་སྐྱེ་བོའི་ཁམས་དྲུག་གི་དབྱེ་བ་གསུངས་པ་དེར་བརྟེན་ནས་་་་་
བསྒོམས་པས། སེམས་གནས་པའི་ཏིང་ངེ་འཛིན་སྐྱེས་ཤིང་། ཏིང་ངེ་འཛིན་
མཐའ་དག་སེམས་གནས་པའི་ཐབས་དགུ་ལ་བརྟེན་ནས་སྐྱེས་པ་ཡིན། དེ་ལ་
བརྟེན་ནས་མངོན་ཤེས་བག་ཙམ་སྟེ་ཅུང་ཟད་ཙམ་ཡང་བྱུང་བས། ཡི་
དྭགས་ཀུན་ལ་ཡང་ཆོས་དངོས་སུ་གསུང་བ་ཞིག་ཡོད་པ་ལ། ནུབ་ཅིག་ལ་
དགེ་བཤེས་པོ་ཏོ་བ་དང་ཁོང་གཉིས་ལྷན་དུ་གཟིམས་པས་དེའི་ནུབ་མོར་་་་
471
ས་ས



དགེ་བཤེས་པོ་ཏོ་བའི་ཐུགས་ལ་འདི་ལྟར་དྲན་པ་སྟེ། ངའི་ཡབ་ཀྱི་སློབ་
དཔོན་འདི་ཉིད་མཉམ་མེད་ཇོ་བོ་ཆེན་པོའི་བཀའ་བརྒྱུད་ཅིག་དང་འཕྲད་
ན་རྒྱུད་ལ་འདི་ལས་ལྷག་པ་ཞིག་འོང་ངེས་སོ་སྙམ་དུ་དགོངས་པ་ཞིག་བྱུང་
བ་ལ། དེའི་ནུབ་མོའི་མཚན་ལམ་དུ་ཁོང་གི་ཐག་ཉེ་སར་ལམ་སུམ་འཕྲང་
ངམ་སུམ་མདོ་ཞིག་ཡོད་པའི་ཐད་སོ་དེ་ཡིན་སྙམ་པ་ཞིག་ན། ཁང་བ་ཆེན་
པོ་སྒོ་མང་པོ་ཡོད་པ་ཅན་ཞིག་འདུག་པ་ལ། དེའི་སྒོ་ལ་ལ་སྔོན་འགྱུས་པ་སྟེ་
སྔོན་ཆད་ཕྱེས་ཤིང་ད་ལྟ་མི་འགྱུ་བར་གཏན་ནས་འདུག་པ་དང་། སྒོ་ལ་ལ་
སྔོན་ཆད་ཀྱང་མ་ཕྱེས་ལ་ད་ལྟ་ཡང་ཕྱེ་མེད་པ། ཡང་སྒོ་ལ་ལ་སྔོན་ཆད་དང་
ད་ལྟ་གཉིས་ཀར་ཕྱེས་འདུག་པ་ལ། སྒོ་དེ་རྣམས་གང་ནས་འོངས་ཀྱང་ནང་
གཅིག་ཏུ་ཐོན་པར་འདུག་ལ། སྒོ་གང་ནས་ཐོན་ཡང་ཕྱིར་ཐོན་པ་ཞིག་རྨིས་
པ་དང་། གཉིད་སད་པ་དང་སྔར་གྱི་རྣམ་རྟོག་དེ་དྲན་ནས། རྣམ་པར་ཐར་
བའི་སྒོ་བསམ་གྱིས་མི་ཁྱབ་བྱ་བ་ཡིན་ཏེ། ཁོང་གི་ལུགས་ཏེ་སློབ་དཔོན་སྦ་
སྒོམ་གྱི་ལུགས་དེ་ཡང་ལམ་གཤའ་མ་སྟེ་ལམ་རྣམ་དག་ཅིག་ཡིན་པར་འདུག་
སྙམ་པ་ཞིག་བྱུང་གསུང་སྐད། ཕྱིས་སུ་སློབ་དཔོན་སྦ་སྒོམ་མཉམ་མེད་ཇོ་བོ་
ཆེན་པོ་དང་མཇལ་ནས་ཞུས་པས། ཇོ་བོ་ཆེན་པོས་ཁྱེད་ཀྱི་རྒྱུན་ལྡན་གྱི་
ཉམས་ལེན་དེའི་སྟེང་དུ་བྱམས་པ་དང་སྙིང་རྗེ་གཉིས་ཁ་སྣོན་བྱས་ཏེ་སྒོམས་
ཤིག་དང་དེའི་ཆོག་པ་ཡིན་གསུངས་པ་ལ། འདིར་བྱམས་པ་དང་སྙིང་རྗེ་
གཉིས་ཁ་སྣོན་བྱས་ཏེ་སྒོམས་ཤིག་ཅེས་གསུངས་པ་ལ་དཔྱད་ན། སྔོན་ཆད་
སློབ་དཔོན་སྦ་སྒོམ་གྱིས་ཉམས་སུ་བླངས་པ་ཐེག་དམན་གྱི་ཉམས་ལེན་ཏེ།
472



ཐེག་དམན་གྱི་ངེས་འབྱུང་གི་བསམ་པ་ཙམ་གྱིས་ཟིན་པའི་ཉམས་ལེན་་་་་་་
ཡིན་ལ། ཐེག་པ་ཆེན་པོའི་ཉམས་ལེན་ལ་བྱམས་པ་དང་སྙིང་རྗེ་གཉིས་ཀ་
ཚང་དགོས་ཤིང༌། བྱམས་པ་དང་སྙིང་རྗེ་ཤུགས་ཇེ་དྲག་ཏུ་སོང་བས་བྱང་
ཆུབ་ཀྱི་སེམས་འདྲེན་པ་ཡིན་ལ། དེ་རྒྱུད་ལ་སྐྱེས་པ་དང་མཉམ་དུ་ཐེག་པ་
ཆེན་པོའི་ལམ་དུ་ཞུགས་པ་ཡིན། དེ་ནས་ཐེག་པ་ཆེན་པོའི་སྒོམ་ཐབས་ཤིག་
བསླབས་ནས་སྒོམ་པ་ལ། ཁྱེད་ཀྱི་སྒོམ་ཐབས་འདི་ལ་རྗེ་བཙུན་འཇམ་པའི་
དབྱངས་དང་སྤྱན་གཟིགས་རྣམས་ཀྱིས་འཆོས་པར་འོང་གསུངས་པ་ཞིག་་་་
ཀྱང་ཡོད་པར་གསུངས། དེ་ཡང་འབྲོམ་སྟོན་པས་ཇོ་བོ་རྗེ་ལ་དམ་པའི་ཆོས་
ལ་རང་ཞུགས་བཏུབ་བམ་ཞུས་པ་སྟེ་སངས་རྒྱས་ཀྱི་དམ་པའི་ཆོས་ལ་རང་་་་
འདོད་དུ་ཞུགས་ན་ཨེ་ཆོག་ཅེས་ཞུས་པས། རྒྱུ་ཕ་རོལ་ཏུ་ཕྱིན་པ་མ་ནོར་ན་
ཆོག་ལ། གསང་སྔགས་རྡོ་རྗེ་ཐེག་པའི་ཆོས་ལ་ཡེ་མི་བཏུབ་པ་སྟེ་གཏན་ནས་
མི་རུང་གསུངས་སོ། །དེའི་རྒྱུ་མཚན་ཅི་ཡིན་ཞེ་ན། སྔགས་ཀྱི་འཇུག་སྒོ་
དབང་ཡིན་པས་རྡོ་རྗེ་སློབ་དཔོན་མཚན་ཉིད་དང་ལྡན་པ་ཞིག་ལས་དབང་
མ་ཐོབ་པར་གང་འདོད་དུ་ཞུགས་མི་ཆོག་ལ། གལ་ཏེ་དབང་མ་ཐོབ་པར་
ཞུགས་ཚེ་དངོས་གྲུབ་མི་འབྱུང་སྟེ། ཕྱེ་མ་བ ཙིར་ལ་མར་མེད་བཞིན། །
དབང་མེད་ན་ནི་དངོས་གྲུབ་མེད། །ཅེས་གསུངས་པའི་ཕྱིར་རོ། །དེ་ཡང་
སློབ་དཔོན་སྦ་སྒོམ་ཁོང་ཡང་སྐྱེ་བ་འདིར་དམ་པའི་ཆོས་ལ་ཞུགས་པ་ཙམ་
མ་ཡིན་པར་ཚེ་རབས་སྔོན་མ་སྔོན་མར་བསྒོམས་བསྒོམས་པའི་བག་ཆགས་
ཟབ་མོ་རྒྱུད་ལ་ཡོད་པ་དེ་སད་ནས་སྐྱེ་བ་སྔོན་མའི་ཉམས་ལེན་གྱི་འཕྲོ་་་་་་
473



ཉམས་སུ་བླངས་པ་དང་འདྲ་སྟེ། གཙོ་བོ་རྒན་པོ་ཁོང་ལ་མ་གུས་པར་འདུག་
པ་སེ་བ་ཞེས་བྱ་བ་ཞིག་ཡོད་པ་དེས། ནུབ་ཅིག་ཁོང་གི་དྲུང་དུ་ཉལ་བས་
སྔོན་གྱི་དྲང་སྲོང་རྒོད་པོའི་དྲུང་དུ་ཉལ་ནས་འདུག་པ་རྨིས་པ་དེ་ནས་་་་་་་
བཟུང་ཁོང་ལ་དད་པ་སྐྱེས་ནས་བཀུར་བ་ཡིན་ཞེས་བྱ་བ་ཡང་གསུངས་སོ། །
དེ་ལ་ཁང་མོ་ཆེ་དང་འདྲ་བ་ཞེས་པ་གོང་དུ་རྨི་ལམ་གྱི་སྐབས་སུ་ཁང་བ་་་་་་
ཆེན་པོ་སྒོ་མང་པོ་ཅན་ཞིག་ཡོད་པ་རྨིས་པ་དེ་བརྗོད་པ་ཡིན་ལ། དེ་ལ་ཁང་
མོ་ཆེ་དང་འདྲ་བ་ཞིག་ཡོད་པ་ནི་ཁམས་གསུམ་གྱི་ཆེས་མཐོ་སར་གནས་་་་་་
པའི་སྲིད་པའི་རྩེ་མོ་ནས། ཁམས་གསུམ་གྱི་ཆེས་དམའ་སར་གནས་པའི་
དམྱལ་བ་མནར་མེད་པའི་བར་ཁམས་གསུམ་འཁོར་བ་ཡིན་པར་གོ་དགོས།
ཁང་པ་དེར་སྒོ་མང་པོ་ཡོད་པ་དང་འདྲ་བ་ནི་ཐར་བའི་ལམ་གྱི་འཇུག་སྒོ་་་་
མང་པོ་ཡོད་པ་མཚོན་པ་ཡིན་ནོ། །དེ་ཡང་འདིར་ཐར་བའི་ལམ་གྱི་འཇུག་སྒོ་
མང་པོ་ཡོད་ཅེས་པ་ཡང་། ངེས་འབྱུང་གི་བསམ་པ་ཙམ་གྱིས་ཟིན་པའི་
བསླབ་གསུམ་གྱི་ཉམས་ལེན་ནི་ཐེག་དམན་གྱི་ཐར་བའི་ལམ་གྱི་འཇུག་སྒོ་་་་
དང༌། བྱང་ཆུབ་ཀྱི་སེམས་ཀྱིས་ཟིན་པའི་བསླབ་པ་གསུམ་གྱི་ཉམས་ལེན་ནི་
ཐེག་ཆེན་གྱི་ཐར་བའི་ལམ་གྱི་འཇུག་སྒོ་ཡིན་ནོ། །སྔར་གྱི་ཁང་བ་དེའི་སྒོ་
གང་ནས་བྱུང་ཡང་ཕྱིར་ཐོན་པ་ལྟ་བུ་ནི། དཔེར་ན་དེད་དཔོན་ཆེན་པོ་སིངྒ་
ལས་ཚོང་པ་མང་པོ་ཁྲིད་ནས་རྒྱ་མཚོ་ལ་ནོར་བུ་རིན་པོ་ཆེ་འདོན་དུ་ཕྱིན་པ་
དང་། དུས་དང་རྗེས་མི་མཐུན་པའི་རླུང་སྟེ་མི་འདོད་པའི་རླུང་བྱུང་ནས་
སྲིན་མོའི་གླིང་དུ་བསྐྱལ་བས་སྲིན་མོ་ཡིན་པ་མ་ཤེས་ཏེ་བུད་མེད་ཡིན་པར་
474



སྙམ་ནས་བཟའ་མིར་བྱས་ནས་ཡོད་པའི་ཚེ། བུད་མེད་རྣམས་ན་རེ། ཁྱོད་
ལྷོའི་ལམ་དུ་མ་འགྲོ་ཞིག་ཟེར་བ་མ་ཉན་པར།་སིངྒ་ལས་ཕྱིན་པས་ལྕགས་
མཁར་སྒོ་མེད་ཅིག་འདུག་པ་དེའི་རྩ་ན་ཤིང་གཅིག་འདུག་པ་དེ་ལ་འཛེགས་
ནས་བལྟས་པས། ནང་ན་ཀུ་ལྡིར་རེ་འཛམ་བུ་གླིང་པའི་ཚོང་པ་བུ་བུ་མོ་
རྣམས་ཕ་མ་ཟེར་གྱིན་འདུག་པ་ལ། སུ་ཡིན་ཞེས་དྲིས་པས་འཛམ་གླིང་པའི་
ཚོང་པ་ཡིན་ཏེ། མི་འདོད་པའི་རླུང་གིས་སྲིན་མོའི་གླིང་དུ་བསྐྱལ་ཞིང་།
སྲིན་མོ་དང་བཟའ་མི་བྱས་ཏེ་སྐྱིད་རབ་ཡོད་ཙ་ན། ཚོང་པ་ཕྱི་མ་བྱུང་བས་
འདིར་བཅུག་སྟེ། ད་རེ་རེ་ནས་བསད་ཅིང་ཟའོ་ཟེར། འོ་ན་མི་འབྲོས་པར་
འདུག་གམ་ཞེས་དྲིས་པ་ལ་འབྲོས་ཐབས་མེད་ཟེར། འོ་ན་ཁྱེད་ལ་འབྲོས་
ཐབས་ཤིག་ཡོད་དམ་ཞེས་དྲིས་པས་གཅིག་ཡོད་དེ། ཉ་ཤི་གསོ་སྦྱོང་གི་དུས་
ཏེ་ཚེས་བཅོ་ལྔ་དང་གནམ་གང་གི་ཉིན་མོར་གསོ་སྦྱོང་གི་དུས་དང་བསྟུན་་་་
ནས།་རྟ་སྤྲིན་གྱི་ཤུགས་ཅན་བྱ་བ་ལ་འབྲས་ཀྱི་ལྗང་པ་སྟེ་འབྲས་ཀྱི་མྱུ་གུ་
བྱིན་ནས་ཆུ་འཐུང་དུ་བཅུག་ཅིང་། གསེར་གྱི་བྱེ་མ་ལ་བསྒྲེ་ལོག་བྱེད་དུ་
བཅུག་ནས་འཛམ་བུ་གླིང་དུ་སུ་འགྲོ་ཟེར་དུ་འོང་བ་ན། དེ་ཙ་ན་དེར་འགྲོ་
བར་གྱིས་ལ། ཁོ་རང་ལ་འཇུས་པ་ཐམས་ཅད་ཐར་བ་ཡིན་གྱི། ཕྱི་མིག་མ་ལྟ་
ཟེར་ནས་ཚོང་པ་རྣམས་ལ་དེ་སྐད་བརྗོད་ནས་རྟའི་དྲུང་དུ་ཕྱིན་ཙ་ན། སྲིན་
མོས་མི་སྡུག་པའི་རྒྱལ་མཚན་ཞེས་བྱ་བ་གཡོས་ནས་བརྟག་པས་ཚོར་ཏེ། རྒྱ་
མཚོའི་འགྲམ་དུ་ཕྱིན་ནས་སྨྲེ་སྔགས་བཏོན་པ་ལ། ཁ་ཅིག་ཕྱི་མིག་བལྟས་
པས་བྲུལ་ནས་ཏེ་སར་ལྷུང་ནས་ཕྱིར་སྲིན་མོས་ཁྱེར་ལ། དེད་དཔོན་སིངྒ་ལ་
475



གཅིག་པུ་ཐར་པས་ལྷས་ཚིགས་སུ་བཅད་པ་སྟེ་བསྟོད་ཚིག་འདི་ལྟར་བརྗོད་
པ། སངས་རྒྱས་བསྟན་ལ་བླུན་པོའི་མི། །ཞེས་བྱ་བ་ལ་སོགས་པ་དང༌། ཡང་།
ཤེས་རབ་ལྡན་པའི་མི་གང་དག །ཅེས་པ་ལ་སོགས་པ་གསུངས་པ་བཞིན་དུ།
མི་ཁོམ་པར་སྐྱེས་པ་སྟེ། དམྱལ་བ། ཡི་དྭགས། དུད་འགྲོ་སོགས་སུ་སྐྱེས་པ་
རྣམས་ནི། ལྕགས་མཁར་སྒོ་མེད་དུ་ཚུད་པ་དང་འདྲ་བས་ཅིའི་བྱ་ཐབས་
ཀྱང་མེད་གསུངས་ལ། དལ་འབྱོར་གྱི་མི་ལུས་ཐོབ་པ་རྣམས་ནི་འཁོར་བ་
ལས་ཐར་བའི་ཐབས་ཡོད་དེ། བསྙེན་གནས་ཏེ་སོ་ཐར་རིགས་བརྒྱད་ཡོད་
པ་དེ་ལས་བསྙེན་གནས་དང་། དགེ་བསྙེན་ཕ་མ་གཉིས། དགེ་ཚུལ་ཕ་མ་
གཉིས། དགེ་སློབ་མ། དགེ་སློང་ཕ་མ་གཉིས་དང་བརྒྱད་ཡོད་པ་ལས་སྡོམ་
པ་ཆེས་དམའ་ཤོས་བསྙེན་གནས་ཀྱི་སྡོམ་པ་ནས་བྱང་ཆུབ་སེམས་དཔའི་་་་་
སྡོམ་པ། རིག་འཛིན་པ་སྟེ་གསང་སྔགས་རྡོ་རྗེ་ཐེག་པའི་དམ་ཚིག་འཛིན་
པའི་བར་གྱི་སྒོ་གང་ནས་བྱུང་ཡང་། འཁོར་བའི་ཁང་བ་ནས་ཕྱིར་ཐོན་ཏེ།
འབྲོས་མཁན་རང་མེད་གསུངས། དེ་ཡང་འདིར་བརྗོད་པའི་གསང་སྔགས་
རྡོ་རྗེ་ཐེག་པའི་དམ་ཚིག་འཛིན་པ་ཞེས་པ་ནི། རྒྱུད་སྡེ་བཞི་ལས་རྣལ་འབྱོར་
རྒྱུད་དང་རྣལ་འབྱོར་བླ་མེད་རྒྱུད་གཉིས་ཀྱི་སྐབས་སུ་འཛིན་པ་མ་གཏོགས།
བྱ་རྒྱུད་དང་སྤྱོད་རྒྱུད་གཉིས་ལ་འཛིན་རྒྱུ་མེད་ཅིང་། རྒྱུད་སྡེ་འོག་མའི་
སྐབས་སུ་ཐུན་མོང་གི་སྡོམ་པ་སྟེ་བྱང་ཆུབ་སེམས་དཔའི་སྡོམ་པ་ལེན་པ་་་་་
ལས་གསང་སྔགས་ཀྱི་སྡོམ་པ་ལེན་རྒྱུ་མེད་དེ། བྱ་རྒྱུད་དང་སྤྱོད་རྒྱུད་གཉིས་
ཀྱི་དབང་གི་སྐབས་སུ། དཀོན་མཆོག་གསུམ་ལ་བདག་སྐྱབས་མཆི། །སྡིག་པ་
476



ཐམས་ཅད་སོ་སོར་བཤགས། །ཞེས་པ་ནས་འགྲོ་ལ་ཕན་ཕྱིར་སངས་རྒྱས་
འགྲུབ་པར་ཤོག །ཅེས་པའི་བར་དུ་རྗེས་བཟླས་ལན་གསུམ་མཛད་པས་
བྱང་སྡོམ་བླངས་པ་ཡིན་ནོ། །དེ་ཡང་བསྙེན་གནས་ཀྱི་སྡོམ་པ་རིག་པ་འཛིན་
པ་སྟེ་གསང་སྔགས་རྡོ་རྗེ་ཐེག་པའི་དམ་ཚིག་འཛིན་པའི་བར་སྒོ་གང་ནས་་་་
བྱུང་ཡང་། འཁོར་བའི་ཁང་བ་ནས་ཕྱིར་ཐོན་པ་སྟེ་ཐར་བ་ཐོབ་ཅེས་པ།
གསང་སྔགས་རྡོ་རྗེ་ཐེག་པའི་དམ་ཚིག་དང་བྱང་ཆུབ་སེམས་དཔའི་སྡོམ་པ་
སོགས་བླངས་ཤིང་སྲུང་བ་ལ་ལྟ་ཅི་སྨོས། སྡོམ་པ་ལས་ཆེས་དམའ་ཤོས་
བསྙེན་གནས་ཀྱི་སྡོམ་པ་ཙམ་བླངས་ཤིང་སྲུང་བར་བྱེད་ནའང་འཁོར་བ་་་་་
ལས་ཐར་ཐུབ་ཅེས་པའི་དོན་ཡིན་མོད། འོན་ཀྱང་བསྙེན་གནས་ཀྱི་སྡོམ་པ་
ཙམ་ལེན་མཁན་ཡང་ཧ་ཅང་དཀོན་པར་གསུངས་ལ། གལ་ཏེ་དེ་འདྲའི་
སྡོམ་པ་ལེན་མཁན་ཡོད་ན་གསང་སྔགས་ལ་ཐབས་ཀྱི་བྱེ་བྲག་མཆོག་ཏུ་གྱུར་
པ་བགྲངས་ལས་འདས་པ་བརྒྱ་སྟོང་ཁྲི་འབུམ་སོགས་ཤིན་ཏུ་མང་པོ་ཡོད་དེ།
རྒྱུད་སྡེ་བཞི་ལས་འཕྲིན་ལས་བཞི་སྟེ་ཞི་རྒྱས་དབང་དྲག་གི་སྒྲུབ་ཐབས་ཀྱི་
བྱེ་བྲག་དཔག་ཏུ་མེད་པ་ཡོད་པར་གསུངས་པའི་གང་རུང་རེ་རེ་རང་ལ་་་་་་
སྒྲུབ་པ་གཤའ་མ་སྟེ་རྣམ་དག་ཅིག་བྱས་ཀྱང་ཐར་བ་ཡིན་གསུངས། རྒྱུད་སྡེ་
བཞི་བོ་གང་ཞིག་སྒྲུབ་ཀྱང་སྒྲུབ་ཐབས་རེ་རེ་ལ་ཡང་འཕྲིན་ལས་བཞི་བོ་་་་
ཚང་བར་ཡོད་པ་ཡིན་ཏེ། མངོན་སྤྱོད་ཀྱི་འཕྲིན་ལས་ཏེ་དྲག་པོའི་ལས་སྦྱོར་
ལ་མནན་པ་བྱེད་པ་དང་། སྦྱིན་བསྲེག གཏོར་མ་འཕེན་པ་གསུམ་ཡོད་
ལ། དེ་འདྲའི་ལས་སྒྲུབ་པའི་གང་ཟག་གི་ཚད་གཞི་ཅི་ལྟ་བུ་ཞིག་ཡིན་ཞེ་ན།
a
477



སྙིང་རྗེ་ཆེན་པོའི་གཞན་དབང་དུ་གྱུར་པ་སྟེ་སྙིང་རྗེ་ཆེན་པོ་རྒྱུད་ལ་སྐྱེས་་་་་
པར་མ་ཟད་ཤུགས་དྲག་ལ་རང་དོན་ཕྲ་མོ་ཙམ་ཡང་མེད་པར་རང་ཐེད་ལ་
བཏང་བ་སྟེ་རང་ཞེས་པའི་བློ་དེ་ཉིད་རལ་བར་བྱས་ཏེ་བཀོལ་མི་རུང་དུ་་་་་
བཏང་བའི་གང་ཟག་ཅིག་ཡིན་དགོས། དེ་འདྲའི་གང་ཟག་ཅིག་གིས་དྲག་
པོའི་ལས་སྦྱོར་གྱིས་བསྒྲལ་ཚེ་བསྒྲལ་བྱའི་ཡུལ་དེ་ལ་ཞིང་བཅུ་སྟེ་དཀོན་་་་་་
མཆོག་གསུམ་ལ་དམོད་པ། བླ་མ་ལ་གནོད་པ། བསྟན་པ་ལ་སྡང་བ། སེམས་
ཅན་ལ་འཚེ་བ། སྒྲུབ་པ་པོ་ལ་བསམ་སྦྱོར་ལོག་པར་ལྟ་བ་ལ་སོགས་པའི་
དམ་ཉམས་ཀྱི་ཞིང་བཅུ་ལ་སོགས་པ་བསྒྲལ་བའི་རྗེས་སུ་ཚེ་རབས་ཕྱི་མ་ལ་
ཚེ་རབས་སྔ་མ་ལས་ཀྱང་གནས་མཐོ་བ་སྟེ་དག་པའི་ཞིང་ཁམས་བདེ་བ་་་་་
ཅན་དང་འོག་མིན་ལྟ་བུ་དང༌། ཡང་ན་གཟུགས་ཁམས་དང་གཟུགས་མེད་
ཀྱི་ཁམས་སུ་སྐྱེ་བ་འཕེན་པར་བྱེད་ནུས་པའམ་གནས་དེ་འདྲར་འདྲེན་ཐུབ་
པ་ཞིག་གིས་སེམས་ཅན་ཅི་འདྲ་ཞིག་བསྒྲལ་ཀྱང་སྡིག་པའི་རྣམ་སྨིན་མི་་་་་་
འབྱུང་བའི་སྟེང་དུ་ད་དུང་འཁོར་བ་འདི་ཙམ་ཕྱིར་བསྙིལ་བ་སྟེ། དཔེར་ན།
བཙོན་རར་བཅུག་པའི་སེམས་ཅན་དེ་བཙོན་ལས་སྒྲོལ་བ་ལྟ་བུ་ཡིན་ཞེས་པ་
ལ་སོགས་པ་གསུངས་པ་ཡིན་ན། ད་ལྟ་ཙིད་བུ་སྟེ་ར་མའི་ཕྲུ་གུ་རེའུ་ཞིག་
རྐུས་པ་ལ་དེར་བསྟན་པ་བཤིག་གོ་ཟེར་ནས་དྲག་པོའི་ལས་སྦྱོར་དངོས་་་་་་
མཇུག་གསུམ་ཚང་བར་བྱས་ན་མི་རུང་ལ། གལ་ཏེ་དྲག་པོའི་ལས་ལ་སྦྱོར་ཚེ་
དམྱལ་བར་འགྲོ་ངེས་པ་ཡིན་པས། དགེ་བཤེས་སྟོན་པའི་ཞལ་ནས། རྒ་སྒོམ་
ཁྱོད་ལྟ་བུའི་བྱང་ཆུབ་སེམས་དཔའ་ལ་གནང་རི་ཤི་སྟེ་ཁྱོད་ལྟ་བུའི་བྱ་་་་
478



ཆུབ་སེམས་དཔའ་ཡིན་པར་རློམ་པའི་གང་ཟག་ཅིག་ལ་གསང་སྔགས་ཀྱི་་་་
ཆོས་ཤིག་གནང་ན་ཞེས་མནའ་བོར་བ་ལྟ་བུའི་དོན་ཡིན། མནའ་བོར་བའི་
ཚུལ་འདིར་དཔྱད་ཚེ། རྒ་སྒོམ་ཞེས་པ་ཁོ་དང་མི་མཐུན་པའི་ལས་ཅུང་ཙམ་
ཞིག་བྱས་མ་ཐག་ཏུ་ཁོས་དམོད་མོ་དང་མཐུ་གཏོང་རྒྱུ་ཞེས་གཉན་སྐད་་་་་་
འཐེན་མཁན་ཞིག་དང་། བྱང་ཆུབ་སེམས་དཔའ་ཡང་ཁོ་རང་ཡིན་པར་
རློམ་མཁན་གསང་སྔགས་རྡོ་རྗེ་ཐེག་པའི་སྣོད་དུ་མི་རུང་བ་ཞིག་ཡིན་པ་ལ་
དེ་སྐད་གསུངས་པ་ཡིན་ནོ། །
དེས་ན་རྒྱུ་ཕ་རོལ་ཏུ་ཕྱིན་པའི་ལམ་དེ་རྒྱུད་ལ་སྐྱེ་བ་ལ་ཡང་། སངས་
རྒྱས་ཀྱི་ཡོན་ཏན་དང་། སངས་རྒྱས་སྐྱབས་གནས་མཐར་ཐུག་ཡིན་པ་
སོགས་ལ་ཡིད་ཆེས་པ་གཅིག་པུ་ཉམས་སུ་བླངས་པར་ཞུགས་ཀྱང་ཆོས་ཡོ་སྟེ་
ཆོས་ཐམས་ཅད་རང་བཞིན་གྱིས་བསྐུལ་ནས་འོང་ངེས་ལ། དེ་བཞིན་དུ་
དལ་འབྱོར་རྙེད་དཀའ་བ་དང་། འཆི་བ་མི་རྟག་པ་དང་ལས་འབྲས་རྣམ་
པར་སྨིན་པ་ལ་ཡིད་ཆེས་པ་རྣམས་སྐྱེས་བུ་ཆུང་ངུའི་ཆོས་སྐོར་ཡིན་ལ། སྐྱེས་
བུ་ཆུང་ངུའི་ཆོས་ཏེ་དལ་འབྱོར་རྙེད་དཀའ་བ་དང་། འཆི་བ་མི་རྟག ལས་
དང་ལས་ཀྱི་རྣམ་སྨིན་ལ་ཡིད་ཆེས་པ་དེ་རྣམས་ལས་གང་རུང་ཞིག་ལ་ཡིད་
ཆེས་རྣལ་མ་ཞིག་སྐྱེས་ནས་ཉམས་སུ་བླངས་པས་ཀྱང་ཆོས་ཐམས་ཅད་རང་
བཞིན་གྱིས་བསྐུལ་ནས་འོང་ངེས་སོ། །དེ་བཞིན་དུ་འཁོར་བའི་ཕུན་ཚོགས་
ལ་སྡུག་བསྔལ་གྱི་རང་བཞིན་ཡིན་པར་ངོ་འཕྲོད་ནས་དེ་ལ་སྐྱོ་བ་སྐྱེས་ཏེ་་་་
རང་གི་མགོ་ལ་མེ་ཤོར་བ་དེ་ཉིད་བྲེལ་འཚུབ་ཆེན་པོས་གསོད་པ་ལས། ཐར་
479



བ་ཐོབ་པ་ལ་བྲེལ་བའི་ངང་བརྩོན་འགྲུས་བསྐྱེད་པ་བྱུང་ན་སྐྱེས་བུ་འབྲིང་
གི་བློ་སྐྱེས་པ་ཡིན་ལ། སྐྱེས་བུ་འབྲིང་གི་བློ་སྟེ་ངེས་འབྱུང་གི་བསམ་པ་རྒྱུད་
ལ་སྐྱེས་པ་ནས་ཐར་བ་འཐོབ་པའི་འགོ་ཚུགས་པ་ཡིན་པས་འཁོར་བ་ལས་་་
ཐར་མིན་ཐེ་ཚོམ་བྱ་མི་དགོས་སོ། །དེས་ན་རང་གི་ཉམས་ལ་དཔགས་པ་
སྟེ། །རང་ཉིད་སྲིད་མཚོར་ལྷུང་བ་ཇི་བཞིན་དུ། །མར་གྱུར་འགྲོ་བ་ཀུན་ཀྱང་
དེ་འདྲ་བར། །མཐོང་ནས་འགྲོ་བ་སྒྲོལ་བའི་ཁུར་འཁྱེར་བའི། །བྱང་ཆུབ་
སེམས་མཆོག་སྐྱེ་ཞེས་གསུངས་པ་ལྟར། སེམས་ཅན་ཐམས་ཅད་ལ་བྱམས་པ་
དང༌། སྙིང་རྗེ། བྱང་ཆུབ་ཀྱི་སེམས་གསུམ་བསྒོམས་ཤིང་སྐྱེ་དགོས་ལ། དེ་
གསུམ་སོ་སོ་བ་ཞིག་མ་ཡིན་པར་བྱམས་པ་དང་སྙིང་རྗེ་གཉིས་བྱང་ཆུབ་ཀྱི་
སེམས་ཀྱི་ནང་དུ་འདུ་ཞིང་ཚང་དགོས་པ་ཡིན་ནོ། །ཆོས་ཐམས་ཅད་སྐྱེ་བ་
མེད་པ་སྟེ་ཆོས་ཐམས་ཅད་རང་བཞིན་གྱིས་སམ་བདེན་པར་མ་གྲུབ་པར་་་་་
རྟོགས་པའི་ལྟ་བ་དེ་གཅིག་པུ་བསྒོམས་པ་བས་ཀྱང་ཆོས་ཐམས་ཅད་རང་་་་
བཞིན་གྱིས་བསྐུལ་ནས་འོང་ལ། དེ་ཡང་ཆོས་ཐམས་ཅད་སྐྱེ་བ་མེད་པ་ཤེས་་
པའམ་རྟོགས་པ་ཙམ་གྱིས་རྣམ་མཁྱེན་ཐོབ་མི་ཐུབ་པས། དེ་མངོན་སུམ་དུ་
རྟོགས་དགོས་ལ། དེ་ལ་ཡང་ཕར་ཕྱིན་ཐེག་པ་རང་ལམ་ནས་སྐྱེ་བ་གཅིག་
གིས་མི་ཆོག་པར་བསྐལ་པ་གྲངས་མེད་པར་གོམས་པར་བྱེད་དགོས། དེ་
ཡང་ཚུལ་ཁྲིམས་མ་བསྲུངས་ན། དམྱལ་བ། ཡི་དྭགས། དུད་འགྲོ་སྟེ་ངན་
སོང་གསུམ་གང་རུང་དུ་སྐྱེ་པས་སྟོང་པ་ཉིད་སྒོམ་པའི་གོ་སྐབས་མེད་པར་་་་
བརྟེན་ནས་སྒོམ་པ་རྒྱུན་འཆད་པར་འགྱུར་ལ། དེ་ཡང་སྦྱིན་པ་མ་བཏང་
480



བས་དབུལ་བོར་སྐྱེས་ནས་ཟས་གོས་སོགས་ཀྱི་འཚོ་རྟེན་གཞན་གྱི་ངོར་ལྟ་་་་
དགོས་པ་ན་སྟོང་པ་ཉིད་བསྒོམ་པར་མི་ནུས། དེ་ཡང་བཟོད་པ་མ་བསྒོམས་
ན་གཟུགས་མི་སྡུག་པ་སྟེ་མིག་ལོང་བ་དང་རྣ་བ་འོན་པ་སོགས་སུ་སྐྱེས་ནས་
གདམས་ངག་གི་སྣོད་དུ་མི་རུང་བས་དམ་པ་རྣམས་ཀྱིས་མི་དགོས་པའམ་་་་
རྗེས་སུ་འཛིན་པར་མི་བྱེད། དེ་ཡང་བྱམས་སྙིང་རྗེ་མ་བསྒོམས་ན་ཉན་ཐོས་
སུ་འགྲོ་བ་སྟེ་ངེས་འབྱུང་གི་བསམ་པ་རྒྱུད་ལ་སྐྱེས་ནའང་བྱམས་པ་དང་་་་་་
སྙིང་རྗེ་མ་བསྒོམས་ན་ཉན་ཐོས་དགྲ་བཅོམ་པའམ་ཐེག་དམན་གྱི་ཐར་བ་་་་
ཙམ་མ་གཏོགས་མི་ཐོབ་པས་ན་བྱམས་པ་དང་སྙིང་རྗེ་སྒོམ་དགོས་སོ། །དེ་
ལྟར་བྱས་པའི་དགེ་བ་མཐའ་དག་རྫོགས་པའི་བྱང་ཆུབ་འཐོབ་པའི་རྒྱུ་རུ་་་་
བསྔོ་བ་ཤིན་ཏུ་གལ་ཆེ་ལ། དེར་མ་བསྔོས་ཚེ་ཁོང་ཁྲོ་ལ་སོགས་པའི་བར་གྱི་
འགལ་རྐྱེན་གྱིས་འཇིག་པར་བྱེད་པས་ན། དགེ་བ་ཆེ་ཆུང་གང་ཞིག་སྒྲུབ་
ཀྱང་མཇུག་ཏུ་བྱང་ཆུབ་ཀྱི་རྒྱུ་རུ་བསྔོས་ཚེ་བྱང་ཆུབ་མ་ཐོབ་ཀྱི་བར་དུ་་་་་་
འགལ་རྐྱེན་སོགས་ཀྱིས་འཇིག་པར་མི་འགྱུར་ཏེ། བློ་གྲོས་རྒྱ་མཚོས་ཞུས་
པའི་མདོ་ལས། གང་ཞིག་རྒྱ་མཚོ་ཆེ་ནང་ཆུ་ཐིགས་ལྷུང་། །རྒྱ་མཚོ་མ་ཟད་
བར་དུ་དེ་མི་འཛད། །དེ་བཞིན་བྱང་ཆུབ་རྒྱུར་བསྔོས་དགེ་བ་ཡང་། །བྱང་
ཆུབ་མ་ཐོབ་བར་དུ་དེ་མི་འཛད། །ཅེས་གསུངས་པའི་ཕྱིར་རོ། །དེ་ལྟར་
མཐུན་རྐྱེན་ཚང་ནས་འཁོར་བའི་རྩ་བ་གཅོད་པར་བྱེད་པ་ལ་སྟོང་ཉིད་་་་་
རྟོགས་པའི་ལྟ་བ་བསྒོམ་དགོས་ལ། སྟོང་ཉིད་རྟོགས་པའི་ལྟ་བ་སྒོམ་པར་
བྱེད་པ་ལ་སྟོང་ཉིད་ཀྱི་ལྟ་བ་སྟོན་པའི་གདམས་ངག་ལ་ཉན་ཞིང་སློབ་་་་་་་
48 1



དགོས། ཉན་ཞིང་སློབ་པ་ལ་ངེས་པར་དུ་དགེ་བའི་བཤེས་གཉེན་དམ་པ་
ཞིག་ལ་བསྟེན་དགོས་པས། དེར་དགེ་བའི་བཤེས་གཉེན་ཇི་ལྟ་བུ་ཞིག་ལ་
བསྟེན་དགོས་ཞེ་ན། རབ་བྱང་ཆུབ་སེམས་དཔའ་བློ་ཆེ་བ་དང་མཐུ་ཆེ་བ་སྟེ་
ཡོན་ཏན་ཆེ་བ་དང་བྱང་ཆུབ་ཀྱི་སེམས་ལ་སྦྱོང་བ་ཐོན་པ། སྟོང་ཉིད་མངོན་
སུམ་དུ་རྟོགས་པ་ཞིག་དགོས་ལ། དེ་ལྟ་མ་ཡིན་པའི་གཞན་གྱིས་སྟོན་མི་ནུས་
པས། དེ་འདྲའི་དགེ་བའི་བཤེས་གཉེན་དམ་པ་མཇལ་བར་བྱེད་པ་ལ། ད་
ལྟ་ཉིད་ནས་བྱང་ཆུབ་སེམས་དཔའ་རྣམས་ལ་ཤིན་ཏུ་གུས་པར་བྱེད་དགོས་
སོ། །དེ་ཡང་བྱང་ཆུབ་སེམས་དཔའ་སུ་ཡིན་པ་དང་སུ་མ་ཡིན་པ་དེ་ངོས་
འཛིན་པའམ་ཐག་གཅོད་པར་དཀའ་ལ། དེ་ཡང་བྱང་ཆུབ་སེམས་དཔའ་ལ་
ངན་དམོས་བྱས་ཚེ་ཉེས་དམིགས་ཤིན་ཏུ་ཆེ་སྟེ། སངས་རྒྱས་ཀྱི་སྐུ་ལ་དངོས་
སུ་གནོད་པ་བྱས་པ་བས་ཀྱང་བྱང་ཆུབ་སེམས་དཔའ་ལ་གནོད་པ་བྱས་པ་
དེའི་སྡིག་པ་ཚབས་ཆེ་བར་གསུངས་ལ། དེས་ན་བྱང་ཆུབ་སེམས་དཔའ་སུ་
ཡིན་མིན་ཐག་གཅོད་པའི་མན་ངག་ནི། སེམས་ཅན་ཐམས་ཅད་ལ་སྟོན་
པའི་འདུ་ཤེས་བསྐྱེད་ནས་དག་སྣང་སྦྱང་རྒྱུ་དེ་ཡིན་ལ། དེ་ལྟར་བྱས་པས་
རང་ལ་ཁེ་མ་གཏོགས་གྱོང་གཏན་ནས་མེད། དེ་ལྟར་བྱ་དགོས་པའི་ཁུངས་
གང་ཡིན་ཞེ་ན། རྒྱུ་ཕ་རོལ་ཏུ་ཕྱིན་པ་དང་འབྲས་བུ་རྡོ་རྗེ་ཐེག་པ་གང་གི་
དབང་དུ་བྱས་ཀྱང་འགྲན་ཟླ་མེད་པའི་བསྟན་པའི་མངའ་བདག་ཉག་་་་་་
གཅིག་ཏུ་གྱུར་པ་དཔལ་ལྡན་ཟླ་བ་གྲགས་པ་མཆོག་ཉིད་ཡིན་ནོ། །དེ་ཡང་
ཁོང་ཞལ་བཞུགས་པའི་དུས་སུ་རྒྱ་གར་འཕགས་པའི་ཡུལ་དུ་ནང་བའི་་་་་་
482



བསྟན་པ་ཤིན་ཏུ་དར་ཞིང་མཁས་དབང་པཎྜི་ཏས་ས་སྟེང་ཁྱབ་ཀྱང་དཔལ་
ལྡན་ཟླ་བ་གྲགས་པའི་མཚན་ནས་དངོས་སུ་བཟུང་སྟེ་རྒོལ་བ་བྱེད་མཁན་་་་་
གཅིག་ཀྱང་མ་བྱུང་ལ། འཕགས་ཡུལ་མཁས་དགུའི་གཙུག་ནོར་དུ་གྱུར་པ་
དེ་ཉིད་ཀྱིས་དབུ་མ་འཇུག་པ་རུ་འདི་སྐད་གསུངས་ཡོད་དེ། ་ རྟག་ཏུ་ཚུལ་
ཁྲིམས་ཡང་དག་བླངས་ལ་གནས། །སྦྱིན་པ་གཏོང་ཞིང་སྙིང་རྗེ་བསྟེན་པར་
བྱེད། །བཟོད་པ་སྒོམ་ཞིང་དེ་ཡི་དགེ་བ་ཡང་། །རྫོགས་པའི་བྱང་ཆུབ་ཏུ་ནི་
བསྔོ་བྱེད་ཅིང་། །བྱང་ཆུབ་སེམས་དཔའ་ལ་ནི་དད་བྱེད་པའོ། །ཞེས་
གསུངས་སོ། །དགེ་བཤེས་ཕུ་ཆུང་བའི་ཞལ་ནས། །ཆོས་ཐམས་ཅད་དྲ་མིག་
བཞིན་དུ་གོ་དགོས་གསུངས་ལ། དེ་ཡང་དྲ་མིག་ཅེས་པ་སྐུད་པ་དང་རྒྱུན་བུ་
སོགས་ཀྱིས་གླས་པའི་དྲ་མིག་མང་དུ་ཡོད་པའི་དྲ་ཕད་ཅེས་པ་དེ་ཡིན་ལ།
དྲ་ཕྲད་དེའི་དྲ་མིག་རེ་རེ་ནས་ཕན་ཚུན་མ་འདྲེས་པར་སོ་སོར་འདུག་པ་ལ།
དེའི་སྣེ་ཐག་གཅིག་ནས་འཐེན་ན་དྲ་ཕད་ཚང་མ་གཡོ་འགུལ་བྱས་པའི་་་་་
དཔེ་ལྟར། དམ་པའི་ཆོས་ཀྱི་ཆོས་སྐོར་ཐམས་ཅད་ཀྱང་སོ་སོར་མ་འདྲེས་པ་
ཡང་ཡིན་ལ་ཕྱོགས་གཅིག་ཏུ་དྲིལ་བའི་རང་བཞིན་ཅན་ཞིག་ཏུ་གོ་དགོས་ཏེ།
དཔེར་ན། འཆི་བ་མི་རྟག་པ་དང་ནམ་འཆི་ངེས་མེད་ཁོ་ན་སྒོམ་ན་ཡང་།
དེས་ཀྱང་ལས་འབྲས་ལ་ཡིད་ཆེས་ཀྱི་དད་པ་དང་། ངེས་འབྱུང་གི་བསམ་
པ། བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་ལྟ་བ་སོགས་ཀྱང་དྲངས་
ནས་འོང་བ་ལྟ་བུ་ཡིན་ནོ། །འོ་ན་སྟོང་ཉིད་རྟོགས་པའི་ལྟ་བ་དང་། བྱང་
ཆུབ་ཀྱི་སེམས། ངེས་འབྱུང་གི་བསམ་པ་རྣམས་གཅིག་པ་ཨེ་ཡིན་ཞེ་ན། ངོ་
483



བོ་མི་གཅིག་ལ་རྣམ་པ་ཡང་མི་མཚུངས་པར་སོ་སོ་བའི་ཆོས་ཡིན། ། དགེ་
བཤེས་པོ་ཏོ་བའི་ཞལ་ནས། ཆོས་ཐམས་ཅད་དགུ་གཞུར་དུ་གོ་དགོས་
གསུངས་ལ། དེ་ཡང་དགུ་གཞུར་ཞེས་པ་ཡུལ་སྐད་དེ་ལུང་བ་མང་པོ་ནས་ཆུ་
བབས་ཀྱང་མཐར་མདོ་གཅིག་ཏུ་འདྲེས་པ་ལྟ་བུ་དཔེར་བླངས་པ་འདྲ་སྟེ།
དོན་ནི་གོང་དུ་གསུངས་པའི་ཆོས་སྣ་གཅིག་གིས་ཆོས་ཀུན་བསྡོམས་ནས་་་་་
འོང་བའམ་དྲངས་ནས་འོང་ཞེས་པར་སྣང་ཡང་། གཞན་ནས་དགུ་གཞུར་
ཞེས་པ་རྡེའུ་དཀར་ནག་རྩེད་མོ་རྩེ་ཚུལ་ཞིག་ལ་གོ་དགོས་པར་ཡང་གསུངས་
ཡོད། དེ་ལྟར་འཁོར་བའི་ཁང་བ་འདི་ལས་ཐར་བའི་སྒོ་དཔག་ཏུ་མེད་པ་
ཞིག་ཡོད་ཀྱང་། རང་ཅག་རྣམས་ལ་སྒོ་གཏན་ནས་མེད་པ་དང་འདྲ་བ་
འདི་ཅི་འདྲ་བ་ཞིག་ཡིན་ཞེས་གསུང་བཞིན་གཞོགས་ཚིག་པ་ལ་བསྙེས་ནས་
བཞུགས་ཏེ། རང་ཅག་རྣམས་ལ་འོལ་ཆུང་བ་སྟེ་ཅོལ་བ་ཆུང་ཞིང་དོན་
གཉེར་མེད་པ་དེས་ལན་པ་ཡིན་གསུངས། འོ་སྐོལ་གྱིས་དེ་ཡང་མ་བྱས་འདི་
ཡང་མི་བསམ་ཟེར་བ་མ་གཏོགས་མེད་པས། དོན་དེ་ཡང་མ་གྲུབ་ལ་
འདིའང་མ་འ ཁྱོངས་ཟེར་དགོས་པ་བྱུང་ལ། དེ་ཙམ་གྱིས་དུས་འདའ་བ་
ཡིན་པས་འཁོར་བ་ལས་ཐར་བའི་སྒོ་མ་རྙེད་པ་ཡིན། ཆོས་གང་ལ་ཡང་རུ་
ཟིན་སོ་ཐེབས་མེད་པའམ་སོ་མ་ཐེབས་པས་ཆོས་སྣ་གང་ལ་ཡང་བློ་འཇུག་
མ་ཐུབ་པའམ་འཇུག་མི་ཐུབ་པ་ཡིན་གསུངས་སོ། །དེ་ལྟར་སོང་ན་འགོག་པ་
མངོན་དུ་མི་འགྱུར་བས་ཐར་བ་འགོག་པ་འཐོབ་པར་བྱེད་པ་ལ། ཆོས་མ་
ཡིན་པ་གཞན་ཅིས་ཀྱང་བྱར་མེད་སྙམ་པ་ཞིག་གིས་སྒྲུབ་དགོས་པར་སྟོན་པ་
484



ལ། རྩ་བ་ལས། མཁར་ཐོག་ལྕང་སྟོན་ལ་ནི་གསུངས་པ། །ངེད་ཅག་ཅུང་
ཡང་འཁོར་བར་ཡུན་རིང༌། །བཟློག་པའི་དུས་ནི་ད་རེས་ཁོ་ན། །ཐབས་ནི་
འཇིག་རྟེན་མཐའ་དག་མི་མཐུན། །མི་མཐུན་པ་ཡི་ཆོས་ལ་འཇུག་དགོས། །
དེ་ལའང་ཅིས་ཀྱང་བྱར་མེད་ཅིག་དགོས། །འདི་ཡང་དགོས་དང་འདི་ཡང་
དགོས་ཀྱིས། །མི་འོང་ཅིས་ཀྱང་བྱར་མེད་པ་ལ། །དེ་རྣམས་གདོད་འོང་དེ་ལྟ་
བུས་བཟློག །ཅེས་གསུངས་ཤིང་། དེ་ཡང་དགེ་བཤེས་པོ་ཏོ་བ་མཁར་ཐོག་
ཅེས་བྱ་བའི་ཡུལ་ན་བཞུགས་དུས་སུ། སྐུ་ཁམས་ཨེན་ཅིག་སྟེ་ཅུང་ཟད་མ་
བདེ་བ་ལས་དྭངས་ནས་པོ་ཏོའི་ཡུལ་དུ་ཕེབས་ཁར། ལྕང་སྟོན་ཞེས་བྱ་བའི་
དགེ་བཤེས་ཉིད་དང་ཡུན་རིང་དུ་འགྲོགས་ནས་ཐུགས་འདྲེས་ཡོད་པ། སྔར་
རྭ་སྒྲེང་དུ་ཡང་ལྷན་ཅིག་ཏུ་འགྲོགས་ནས་ཕེབས་མྱོང་ལ། རྗེས་སུ་དགེ་
བཤེས་པོ་ཏོ་བ་མྱ་ངན་ལས་འདའ་ཁར་ཡང་དགོན་པར་ཕྱག་མཛོད་ཀྱང་་་་
མཛད་མྱོང་བའི་དགེ་ལྕང་སྟོན་གྱིས་དགེ་བཤེས་པོ་ཏོ་བར་ནས་ཁལ་གཅིག་
སྟེ་བྲེ་དོའམ་རྒྱ་མ་སོ་ལྔའི་ཡས་མས་ཙམ་ཞིག་དང་། མར་རིལ་བུ་གཅིག ཇ་
སྲང་གཉིས་ཙམ་བཅས་ཕུལ་ནས། སྔར་དགེ་བའི་བཤེས་གཉེན་ཁྱེད་དང་
མཇལ་ནས་ཡུན་རིང་ལ་བསྟེན་མོད་ཀྱང༌། རང་རྒྱུད་ལ་ཆོས་ཧ་ཅང་བཟང་
ལ་ཡ་མཚར་བ་ཞིག་སྐྱེས་མ་ཐུབ། ད་ནི་ལྷན་ཅིག་ཏུ་འགྲོགས་ནས་ཡུན་རིང་
དུ་འདུག་རྒྱུ་ཡང་ཁག་པས། བདག་ལ་གདམས་ངག་ཅིག་དང་བསྔོ་བ་ཞིག་
གནང་བར་ཞུ་རོགས་ཞེས་ཞུས་པའི་དུས་སུ་དགེ་བཤེས་པོ་ཏོ་བས་འདི་སྐད་
གསུངས་པ་སྟེ། ང་ཚོ་འཁོར་བ་ཐོག་མ་མེད་པ་ནས་ད་ལྟའི་བར་དུ་འཁོར་
485



བར་འཁྱམས་པ་ཡིན་པས་ན། ང་ཚོར་འགྲོགས་ཡུན་གྱི་རིང་ཐུང་བརྩི་རྒྱུ་
མེད་ལ། སྔར་འདས་པའི་སངས་རྒྱས་ཐམས་ཅད་ཀྱང་ང་ཚོ་དང་ན་ཚོད་
མཉམ་པ་ཡིན། ཁོང་རྣམ་པ་ཚང་མ་སངས་རྒྱས་པར་མ་ཟད་འཇིག་རྟེན་གྱི་
ཁམས་རྡུལ་ཕྲ་རབ་ཀྱི་གྲངས་དང་མཉམ་པའི་བསྐལ་པ་མང་པོ་ཞིག་འགོར་
པ་ལ། ང་ཚོ་ད་དུང་འཁོར་བའི་གནས་ནས་ཅུང་ཟད་ཙམ་ཡང་མ་འཕགས་
པར་བསྡད་ཡོད་པ་རེད། བསྡོགས་ཀྱང་མི་བྱེད་པ་སྟེ་ད་དུང་འཁོར་བ་ནས་
འཕགས་པའམ་ཐར་བའི་གྲ་སྒྲིག་ཙམ་ཡང་མི་བྱེད་པར། བོབ་སེ་འདུག་པ་
སྟེ་དལ་ཞིང་ལྷོད་པོའི་ངང་འདུག་པས་ན་རང་ཅག་གི་སྤྱོད་སྟངས་འདི་ཉིད་
ངོ་མས་ཡག་པོ་མི་འདུག་གསུངས། སྔར་འཁོར་བ་ཐོག་མ་མེད་པ་ནས་ད་
ལྟའི་བར་དུ་འཁྱམས་ཀྱང་རང་ལོག་མ་བྱུང་ལ། ད་ཡང་རང་བཞིན་གྱིས་
ལོག་པ་མི་འོང་བས་ད་ནི་བཟློག་དགོས་པ་ཡིན་གསུངས། འོ་ན་འཁོར་བ་
ལས་ཟློག་པར་བྱེད་པའི་དུས་ནམ་ཡིན་ཞེ་ན་ད་རེས་དལ་འབྱོར་གྱི་མི་ལུས་
ཐོབ་པའི་དུས་འདི་རང་ཡིན་ལ། གལ་ཏེ་དལ་འབྱོར་གྱི་མི་ལུས་འདི་ཉིད་
འཇིག་ཅིང་ཚེ་འཕོས་ནས་མི་ཁོམ་པའི་གནས་སུ་སྐྱེས་ན་འཁོར་བ་ལས་ཟློག་
པའི་ཐབས་མེད། དེ་ཡང་ད་རེས་ཟློག་པར་བྱེད་པ་ལ་ཚེ་འདི་ཉིད་འབའ་
ཞིག་དོན་དུ་གཉེར་བའི་འཇིག་རྟེན་པ་རྣམས་དང་སྤྱོད་པ་མི་མཐུན་ཞིང་་་་་
བསམ་པ་མི་མཐུན་པ་ཞིག་བྱེད་དགོས་ལ། ཚེ་འདི་ཉིད་འབའ་ཞིག་དོན་དུ་
གཉེར་བ་རྣམས་དང་མཐུན་པ་བྱས་ཤིང་བསྟུན་པས་མི་འོང་སྟེ། སྔར་ཡང་
བསྟུན་པས་མ་འོང་བར་འཁོར་བར་འཁྱམས་པ་ཡིན་གསུངས། དེ་ལྟར་
486



འཇིག་རྟེན་པ་རྣམས་དང་མི་མཐུན་པར་བོབ་སེ་སྟེ་རང་དགར་ཚོད་ཚོད་དུ་
བསྡད་ཚེ་གང་ཡང་མི་འོང་བས། བསླབ་པ་གསུམ་གྱི་ཆོས་ལ་འཇུག་དགོས་
ཤིང་། སུ་དང་ཡང་མི་མཐུན་པར་ཆོས་ལ་འཇུག་པར་བྱེད་པ་ལ་སུ་ལའང་
རག་མ་ལུས་པའམ་རང་ཚུགས་ཐུབ་པ་གཞན་དྲིང་མི་འཇོག་པ་ཞིག་དགོས་
ལ། དེ་ལྟར་བྱེད་པ་ལ་ཚེ་འདིའི་བྱ་བ་ཚང་མ་དོར་ནས་གཅིག་ཀྱང་མི་བྱེད་
པ་སྟེ། དཔེར་ན། དེ་རིང་ཁྱོད་སོང་ནས་བྱ་བ་འདི་འདྲ་བ་ཞིག་སྒྲུབས་དང༌།
ཁྱོད་ལ་སྒོར་ཁྲི་ཕྲག་གམ་ཡང་ན་གསེར་སྲང་སྟོང་ཕྲག་གཅིག་སྟེར་ངེས་་་་
ཟེར་ཡང་དེར་བློ་མི་ཕྱོགས་ཤིང་ཁས་མི་ལེན་པ་ཞིག་དགོས་ཀྱི། མི་སྡེ་དང་
ལྷ་སྡེ། རྒྱུ་ནོར་ལོངས་སྤྱོད་སོགས་མི་དགོས་པ་གཅིག་ཀྱང་མེད་པ་དང་།
ལྷག་པར་དུ་དེང་སྐབས་བླ་མའི་སྤྲུལ་སྐུ་ཁ་ཅིག་གིས་ནང་ཆེན་གཅིག་གིས་
མི་ཆོག་གཉིས། དེས་ཀྱང་མི་ཆོག་པར་གསུམ་བཞི་རེ་བཞེངས་པ་ཡང་ཡོད་
པས། དེ་འདྲའི་བླ་སྤྲུལ་གྱིས་ཆོས་ལ་འཇུག་པ་གཏན་ནས་མི་འོང་བས་ན།
དམ་པའི་ཆོས་འགའ་ཞིག་བསྒྲུབ་པར་བྱ་བ་མ་གཏོགས་གཞན་ཅི་ཡང་མི་་་
དགོས་སྙམ་པ་ཞིག་ལ་ད་གཟོད་ཆོས་རྣམ་དག་ཅིག་འོང་ངེས་ཤིང༌། དེ་ལྟ་
བུས་ད་གཟོད་འཁོར་བ་ཟློག་ཐུབ་པ་ཡིན། འོ་ན་འཁོར་བ་དེ་ཕར་བཟློག་ན་
ཟློག་ཐུབ་པ་ཞིག་ཨེ་ཡིན་སྙམ་ན་ཟློག་ཐུབ་ལ། དེ་ཡང་བཟློག་པར་བྱ་བའི་
འཁོར་བ་དེ་ཕྱི་རོལ་ཏུ་བཙལ་རྒྱུ་ཞིག་མ་ཡིན་པར་རང་གི་སེམས་སྟེང་ནས་
བཙལ་དགོས་པ་ཞིག་ཡིན་ལ། རང་གི་སེམས་ནི་གདོད་མ་ནས་རྣམ་པར་
དག་པ་སྟེ་སེམས་ཀྱི་རང་བཞིན་ནི་འོད་གསལ་བའི་རང་བཞིན་ཅན་ནམ་དྲི་
487



མ་མེད་པའི་ཧ་ཅང་རྣམ་དག་གི་རང་བཞིན་ཅན་ཡིན་ལ། དཔེར་ན་ཆུ་ཤེལ་
གྱི་གོང་བུ་ལྟ་བུ་ཞིག་དང་། སངས་རྒྱས་ཀྱི་ཐུགས་དང་ཁྱད་པར་མེད་པ་
ཞིག་ཡིན་པ་ལ། དེར་ཕྱིན་ཅི་ལོག་གི་དྲི་མ་གློ་བུར་བ་སྟེ་ཉོན་སྒྲིབ་དང་ཤེས་
སྒྲིབ་གཉིས་ཀྱིས་གཡོགས་པ། དཔེར་ན། ཤེལ་ལ་ཚོན་མདོག་དམར་པོ་ལ་
སོགས་བྱུགས་པ་ལས་ཤེལ་དེ་དམར་པོར་སྣང་བ་མ་གཏོགས། ཤེལ་གྱི་རང་
བཞིན་ནམ་རང་སྟེང་ནས་མདོག་དམར་པོ་མ་ཡིན་པ་ལྟ་བུའོ། །དེ་ལྟར་
སེམས་ཉོན་སྒྲིབ་དང་ཤེས་སྒྲིབ་ཀྱིས་གཡོགས་པས། བདག་མེད་པ་སྟེ་རང་གི་
ངོ་བོས་གྲུབ་པའི་བདག་གམ་བདེན་པར་གྲུབ་པའི་བདག་ཟེར་བ་ཞིག་མེད་
པ་ལ་བདག་ཏུ་ཡོད་པར་བཟུང་ཞིང་། བདག་ཏུ་བཟུང་བའི་བློ་དེར་བརྟེན་
ནས་ཆགས་སྡང་སྐྱེས་ཤིང་དེའི་དབང་གིས་འཁོར་བ་འཕེན་བྱེད་ཀྱི་ལས་་་་་
བསགས་ཤིང་། ལས་དེ་ལ་བརྟེན་ནས་སྡུག་བསྔལ་ཉམས་སུ་མྱོང་བ་ཡིན་ལ།
ལས་དང་ཉོན་མོངས་པ་དང་སྡུག་བསྔལ་གསུམ་ཟོ་ཆུན་རྒྱུད་མའི་འཁོར་ལོ་
ལྟར་འཁོར་བ་དེ་ལ་འཁོར་བ་ཟེར་བ་ཡིན་ཏེ། དེ་དག་གི་དུས་ཉིད་ན་
དངོས་པོར་གྲུབ་པ་ཅི་ཡང་མེད་པ་སྟེ་བདེན་པར་གྲུབ་པའམ་རང་བཞིན་་་་་
གྱིས་གྲུབ་པ་གང་ཡང་མེད། རྣམ་པར་རྟོག་པ་ཕྱིན་ཅི་ལོག་ཅི་ཡང་མ་ཡིན་
པའི་སྡུག་བསྔལ་རྨི་ལམ་དུ་ཆུས་འཁྱེར་བ་ལྟ་བུ་ཡིན་ཏེ། རང་ཅག་ལ་སྤང་རྒྱུ་
མེད་པ་སྟེ་བདེན་པར་མེད་པའི་སྤང་རྒྱུ་དཀའ་མོ་ཞིག་བྱུང་བ་ཡིན་ལ། དེ་
སྤོང་བར་བྱེད་པ་ལ་བདག་མེད་རྟོགས་པའི་ཤེས་རབ་དགོས་ལ། བདག་
མེད་རྟོགས་པའི་ཤེས་རབ་དེ་སྒྲུབ་པ་ལ་ཏིང་ངེ་འཛིན་དགོས་ཤིང༌། ཏིང་ངེ་
488



འཛིན་དེ་ལ་ཚུལ་ཁྲིམས་དགོས་པས། ཚུལ་ཁྲིམས་ལ་གནས་ནས་ཏིང་ངེ་
འཛིན་སྐྱེ། དེ་ལས་ཤེས་རབ་རྣམ་པར་མི་རྟོག་པའི་ཡེ་ཤེས་སྐྱེ་བ་སྟེ་མཉམ་
བཞག་ཡེ་ཤེས་སྐྱེ་བས། རྣམ་རྟོག་གློ་བུར་བའི་དྲི་མ་དང་བྲལ་བ་དེ་ལ་མྱ་
ངན་ལས་འདས་པ་ཟེར་བ་ཡིན་པས། ཆོས་ལས། ཚུལ་ཁྲིམས་ལ་ནི་གནས་
ནས་ཏིང་ངེ་འཛིན་ཐོབ་སྟེ། །ཏིང་ངེ་འཛིན་ཐོབ་ནས་ནི་ཤེས་རབ་སྒོམ་པར་
བྱེད། །ཤེས་རབ་ཀྱིས་ནི་ཡེ་ཤེས་རྣམ་པར་དག་པ་ཐོབ། །ཡེ་ཤེས་རྣམ་པར་
དག་པས་ཚུལ་ཁྲིམས་ཕུན་སུམ་ཚོགས། །ཞེས་གསུངས་སོ། །
དེ་ལྟར་འབྲས་བུ་འགོག་པའི་བདེན་པ་འཐོབ་པར་བྱེད་པའི་ཐབས་སུ།
འཇིག་རྟེན་མཐའ་དག་དང་མི་མཐུན་པར་ཆོས་ལ་འཇུག་པར་བྱེད་པའི་་་་་
ཆོས་དེ་རང་གང་ཡིན་སྙམ་ན། ལམ་གྱི་བདེན་པ་ཡིན་པས་དེ་ལ་སློབ་པར་
སྟོན་པ་ལ། རྩ་བ་ལས། སྦྲགས་སུ་གཞོན་ནུ་འོད་ཟེར་གསུངས་པ། །འགྲོ་
བའི་ན་དང་འཆི་བ་དག་ནི། །ན་རྒྱུ་ན་ཡིན་འཆི་རྒྱུ་འཆི་ཡིན། །གློ་བུར་མ་
ཡིན་དེ་ནི་གཉུག་མ། །དེ་ལས་ཡིད་བྱུང་དེ་མི་འདོད་པས། །སྐྱེ་བ་སྤང་དགོས་
དེ་ཡི་རྒྱུ་ནི། །ལས་དང་ཉོན་མོངས་ཉོན་མོངས་མེད་ན། །ལས་ཀྱི་འབྲས་མིན་
ཉོན་མོངས་སྲེད་ལེན། །མ་རིག་དང་གསུམ་མ་རིག་མེད་ན། །མི་སྲིད་མི་ལེན་
མ་རིག་གཙོ་བོ། །ཐབས་ཚུལ་ཀུན་གྱིས་མ་རིག་བཟློག་བྱ། །ཟློག་བྱེད་རྒྱུ་ནི་
བསླབ་པ་གསུམ་ཡིན། །དེ་ཙམ་དག་གིས་རང་ཉིད་ཞི་བ། །ཐོབ་ཚུལ་དེ་ཡིན་
དེ་ནི་ཐེག་དམན། །གཞན་ཡང་དེ་ལྟར་སློབ་པར་འདོད་པས། །བསླབ་
གསུམ་སློབ་པ་བྱང་ཆུབ་སེམས་དཔའ། །ཞེས་གསུངས་ཤིང་། དེ་ཡང་དགེ་
489



བཤེས་པོ་ཏོ་བ་སྦྲགས་ཞེས་བྱ་བའི་ཡུལ་དུ་བཞུགས་པའི་དུས་སུ། སྟོད་ལུང་
པའི་བཙུན་པ་གཞོན་ནུ་འོད་ཟེར་ཞེས་བྱ་བའི་ལུས་ཁམས་ཆེར་མ་བདེ་བའི་
རྐྱེན་གྱིས་སྐྱོ་བ་སྐྱེས་ཤིང་། དེ་ནས་ཁམས་བདེ་བར་གྱུར་པ་དང་ཚེ་འདིའི་
འཚོ་བ་ཙམ་སྒྲུབ་པ་ལ་ཞེན་པ་ལོག་ནས་བློ་ཁ་ཆོས་ལ་ཕྱོགས་པ་འདྲ་བ་ཞིག་
ཡོད་པའི་ཚེ་ན་དེ་ལ་འདི་རྣམས་གསུངས་པ་ཡིན། དེ་ལ་སྤྱིར་བཞེད་པའམ་
བཞེད་ཚུལ་གྱི་དབང་དུ་བྱས་ན། དགེ་བཤེས་པོ་ཏོ་བས་ཆོས་གང་གསུངས་
ཡང་འཆི་བ་མི་རྟག་པ་ལ་གཞི་བྱས་ནས་སྐྱེས་བུ་གསུམ་གྱི་ཆོས་གསུངས་པ་
ཞིག་ཡིན་ལ། དགེ་བཤེས་ཕུ་ཆུང་བས་རྟེན་འབྲེལ་ཡན་ལག་བཅུ་གཉིས་ཀྱི་
འཇུག་ལྡོག་གི་སྒོ་ནས་ཆོས་གསུངས་ཞིང་། དགེ་བཤེས་སྤྱན་སྔ་པས་བདེན་
པ་བཞིའི་འཇུག་ལྡོག་གི་སྒོ་ནས་ཆོས་གསུངས་པ་ཞིག་ཡིན་ཡང་དོན་གྱི་་་་་
འབབ་ས་གཅིག་ཡིན་གསུངས་སོ། །དེ་ཡང་ད་རེས་རྟེན་འབྲེལ་ཡན་ལག་
བཅུ་གཉིས་ཀྱི་སྒོ་ནས་འཁོར་བའི་འཇུག་ལྡོག་གསུངས་པ་ནི། སྤྱིར་འགྲོ་བ་
ལ་དམྱལ་བ། ཡི་དྭགས། དུད་འགྲོ་ཞེས་ངན་འགྲོ་བ་གསུམ་དང་། ལྷ་དང་།།
ལྷ་མིན། མི་ཞེས་བདེ་འགྲོ་བ་གསུམ་སྟེ་འགྲོ་བ་རིགས་དྲུག་གི་གང་རུང་དུ་
སྐྱེས་ཕན་ཆད་ལུས་ལ་ན་ཚ་དང་། ཡང་ན་འཆི་བ་ལ་སོགས་པའི་སྡུག་
བསྔལ་འབྱུང་པ་དེ་ལ་ཧ་ལས་རྒྱུ་ཅི་ཡང་མེད་པར། ན་དགོས་པ་ཞིག་ཡིན་
ཚེ་ན་ངེས་པ་དང་། འཆི་དགོས་པ་ཞིག་ཡིན་ཚེ་འཆི་ངེས་པ་ཡིན་པ་ལས་ན་
བ་དང་འཆི་བ་བྱུང་བ་དེ་མི་འོས་པ་དང་མི་སྲིད་པའམ་གློ་བུར་པ་ཞིག་་་་་་
གཏན་ནས་མ་ཡིན་པར། དེ་ནི་འཁོར་བའི་ཆོས་ཉིད་དེ་རང་བཞིན་ཡིན་
490



པས། འཁོར་བ་ནས་མ་ཐར་བར་དུ་སྐྱེ་རྒ་ན་འཆི་ལ་སོགས་པའི་སྡུག་བསྔལ་
དང་འབྲལ་མི་སྲིད་ལ། གལ་ཏེ་རང་ཅག་འཁོར་བར་སྐྱེས་ནས་སྐྱེ་རྒ་ན་
འཆིའི་སྡུག་བསྔལ་མི་འདོད་ན། དེའི་རྒྱུ་ལས་དང་ཉོན་མོངས་གཉིས་སྤོང་
དགོས་ལ། དེ་ཡང་ལས་དང་ཉོན་མོངས་གཉིས་ལས་ཀྱང་གཙོ་བོ་ཉོན་
མོངས་ཡིན་ལ། གལ་ཏེ་ཉོན་མོངས་མེད་ཚེ་སྔར་བསགས་པའི་མི་དགེ་བའི་
ལས་དེའི་འབྲས་བུ་མ་སྨིན་པར་ད་དུང་གནས་ཀྱང་འབྲས་བུ་འབྱིན་མི་ནུས་
ཏེ། དཔེར་ན། སྦྱངས་སྟེ་འབྲུ་སྣོད་སྒམ་སོགས་སུ་ཡོད་པའི་འབྲུ་རིགས་སམ་
འབྲུའི་ས་བོན་ལྟ་བུའོ། །དེ་བས་ལས་དང་ཉོན་མོངས་གཉིས་ལས་ཐོག་མར་
ཉོན་མོངས་སྤོང་བ་ལ་འབད་དགོས་སོ། །འོ་ན་སྤང་བྱའི་ཉོན་མོངས་པ་ཞེས་
པ་དེ་གང་ཡིན་ཞེ་ན། རྟེན་འབྲེལ་བཅུ་གཉིས་ཀྱི་དབང་དུ་བྱས་ཚེ། མ་རིག་
པ་དང་། སྲེད་པ། ལེན་པ་གསུམ་ཡིན་ལ། དེ་གསུམ་ལས་ཀྱང་གཙོ་བོ་མ་
རིག་པ་ཡིན་ལ། གལ་ཏེ་བདག་གམ་བདག་འཛིན་ལ་རྨོངས་པའི་མ་རིག་པ་
མེད་ཚེ། ཁམས་གསུམ་ལ་སྲེད་པ་མི་སྐྱེ་བས་ཁམས་གསུམ་དུ་ལུས་མི་ལེན་
པས་ན། ཁམས་གསུམ་དུ་སྐྱེ་བའི་རྒྱུ་གཙོ་བོ་ནི་མ་རིག་པ་ཡིན་ལ། དེ་བས་
ཐབས་སྣ་ཚོགས་ཀྱི་སྒོ་ནས་མ་རིག་པ་ཟློག་པར་བྱེད་དགོས་ཤིང་། ཆོས་
ཐམས་ཅད་མ་རིག་པའི་གཉེན་པོར་ཅི་འགྲོ་བའི་ཚུལ་ཇི་ལྟ་བུ་ཡིན་ཞེ་ན།
དེ་ཡང་མི་དགེ་བཅུ་སྤོང་གི་ཚུལ་ཁྲིམས་ལྟ་བུ་ལ་མཚོན་ན། དུས་ད་ལྟ་ནས་
བཟུང་ང་རང་གིས་མི་དགེ་བཅུ་སྤོང་རྒྱུ་ཡིན་ཞེས་དམ་བཅས་པ་དེ་ལ་མི་་་་
དགེ་བཅུ་སྤོང་གི་ཚུལ་ཁྲིམས་ཟེར་ལ། དེ་འདྲའི་དམ་བཅའ་དེ་རང་གི་བླ་
491



མའི་དྲུང་དང༌། རྟེན་གྱི་དྲུང་དང་། ཡང་ན་རང་གི་སེམས་སྟེང་ནས་མཛད་
ཀྱང་ཆོག་གོ །དེས་ན་དེ་འདྲའི་མི་དགེ་བཅུ་སྤོང་གི་ཚུལ་ཁྲིམས་དེ་མ་རིག་
པའི་གཉེན་པོར་ཇི་ལྟར་འགྲོ་བ་ཡིན་ཞེ་ན། མ་རིག་པའི་བརྒྱུད་པའི་གཉེན་
པོར་འགྲོ་བས་སོ། འོ་ན་མ་རིག་པ་ཟློག་པར་བྱེད་པའི་དངོས་ཀྱི་གཉེན་པོ་
གང་ཡིན་ཞེ་ན། རིག་པ་ཤེས་རབ་སྟེ་མ་རིག་པའི་ལྡོག་ཟླར་གྱུར་པའི་རིག་
པ་ཤེས་རབ་བམ་བདག་མེད་རྟོགས་པའི་ཤེས་རབ་ཡིན་ལ། དེ་འདྲའི་ཤེས་
རབ་རྒྱུད་ལ་སྐྱེ་བ་ལ་ཏིང་ངེ་འཛིན་དགོས་ལ། ཏིང་ངེ་འཛིན་རྒྱུད་ལ་སྐྱེ་
བར་ཚུལ་ཁྲིམས་རྣམ་པར་དག་པ་དགོས་ཤིང་། དེ་གཉིས་བརྒྱུད་པའི་རྒྱུ་
ཡིན་ཏེ། ཚུལ་ཁྲིམས་རྣམ་པར་དག་པ་ལ་བརྟེན་ནས་ཏིང་ངེ་འཛིན་སྐྱེ་ཞིང་།
དེ་ལ་བརྟེན་ནས་ལྷག་མཐོང་ཤེས་རབ་སྐྱེ་ལ། བདག་མེད་རྟོགས་པའི་ཤེས་
རབ་ཀྱིས་ཉོན་མོངས་པ་སྤངས་པས་དགེ་མི་དགེའི་ལས་གང་ཡང་གསོག་་་་
པར་མི་བྱེད། ལས་མ་བསགས་པའི་ཚེ་ཁམས་གསུམ་དུ་སྐྱེ་བ་མི་ལེན། །
འདིར་སྐྱེ་བ་མི་ལེན་ཞེས་པ་ལས་དང་ཉོན་མོངས་པ་གཉིས་ཀྱི་དབང་གིས་
སྐྱེ་བ་མི་ལེན་ཞེས་པ་ལས་སྐྱེ་བ་གཏན་ནས་ལེན་རྒྱུ་མེད་ཅེས་པའི་དོན་མ་་་་་
ཡིན་ཏེ། བྱང་ཆུབ་སེམས་དཔའ་རྣམས་སྙིང་རྗེའི་གཞན་དབང་ཅན་ཡིན་
པས། དག་པའི་ཞིང་བདེ་བ་ཅན་དང་འོག་མིན་ལྟ་བུར་བདེ་བ་ཁོ་ནའི་མུར་
བཞུགས་པའི་རང་དབང་མེད་པར། ཡུལ་གང་དུ་སྡུག་བསྔལ་ལ་སོགས་ཀྱིས་
མནར་བའི་གདུལ་བྱ་ཡོད་པ་དེར་སྐྱེ་བ་བཞེས་ནས་སེམས་ཅན་གྱི་དོན་་་་་་་
མཛད་པ་ཡིན་ཏེ། དཔེར་ན། སྟོན་པའི་སྐྱེས་རབས་ལས་སྟག་མོར་ལུས་སྦྱིན་
492



ལྟ་བུར་མཚོན་ན། སྟག་ཕྲུག་ལྔ་དང་སྟག་མོ་གཅིག་གི་ཆེད་དུ་སྐུ་ལུས་སྦྱིན་
པ་བཏང་པ་ཡིན་ལ། དེ་བས་ངེས་པ་དོན་གྱི་བྱང་ཆུབ་སེམས་དཔའ་ཞིག་
ཡིན་ཚེ་སྙིང་རྗེས་གཞན་དབང་གིས་དག་པའི་ཞིང་དུ་བདེ་བར་བཞུགས་མི་
བཟོད་དེ། རི་རབ་ལྟ་བུར་བརྟན་པོའི་ཐུགས། །བྱམས་པའི་རླུང་ཤུགས་ཀྱིས་
བསྐྱོད་དེ། །ཤིང་བལ་བཞིན་དུ་སྲིད་པ་འདིར། །འགྲོ་བའི་དོན་དུ་གཡོ་བ་
ལགས། །ཞེས་གསུངས་པའི་དོན་བཞིན་ནོ། །དེ་ཡང་བྱང་ཆུབ་སེམས་དཔའི་
འཕྲིན་ལས་གཙོ་བོ་ནི་གཞན་དོན་ཡིན་པས། བྱང་ཆུབ་སེམས་དཔའ་ཕལ་
ཆེར་ཁྱིམ་པའི་སྐྱེ་བ་བཞེས་ནས་སེམས་ཅན་གྱི་འགྲོ་དོན་མཛད་པ་ཡིན་ལ།
དེ་ཡང་རྒྱལ་པོ་དང་། དམག་དཔོན། སེམས་ཅན་ཕལ་བ། ཐ་ན་རི་དྭགས་
དང་གཅན་གཟན་ལ་སོགས་པའི་སྐྱེ་བ་བཞེས་པ་སྟོན་པའི་སྐྱེས་རབས་་་་་་་
སོགས་ན་གསལ་བ་བཞིན་ནོ། །དེ་ཡང་རྒྱལ་པོ་ཆེན་པོའི་སྐྱེ་བ་བཞེས་ཚེ་
གཞན་དོན་སྒྲུབ་ན་རླབས་ཆེ་བས། རྒྱལ་པོའི་སྐྱེ་བ་བཞེས་པ་མང་སྟེ། ཆིན་
གོང་མ་ཁང་ཞི་རྒྱལ་པོ་ནི། རྒྱལ་བ་ཙོང་ཁ་པའི་དངོས་སློབ་བྱང་ཆུབ་ལམ་
རིམ་ཆེན་མོ་ཞུ་བ་པོ་ལོ་ཆེན་སྐྱབས་མཆོག་དཔལ་བཟང་གི་སྐུ་སྐྱེ་ཡིན་པ་་་་་
སྐྱེས་བུ་ཚད་ལྡན་ཞིག་གི་གསུང་ན་ཡོད་ལ། གོང་མ་ཆན་ལུང་ནི། འབྲས་
སྤུངས་བློ་གསལ་གླིང་གི་ཡིག་ཆ་རྩོམ་པ་པོ་པན་ཆེན་བསོད་ནམས་གྲགས་་་་
པའི་སྐྱེ་མཐའ་ཡིན་ཞེས་ཀྱང་གསུངས་ཡོད་ཅིང༌། ཆན་ལུང་ཁོང་རང་ཉིད་
ཀྱིས་ཀྱང་ཞལ་བཞེས་གནང་ཡོད་པ་ལྟ་བུའོ། །
དེ་ལྟར་བདག་མེད་རྟོགས་པའི་ཤེས་རབ་ཀྱིས་ཉོན་མོངས་པ་སྤངས་་་་
493



པས་ལས་མི་གསོག ལས་མ་བསགས་པས་ཁམས་གསུམ་དུ་སྐྱེ་བ་མི་ལེན་
པས། སྐྱེ་རྒ་ན་འཆི་ལ་སོགས་པའི་སྡུག་བསྔལ་སྤངས་ནས་མྱ་ངན་ལས་
འདས་པ་གཉིས་ཏེ་ཐེག་ཆེན་གྱི་མྱང་འདས་དང་ཐེག་དམན་གྱི་མྱང་འདས་
གཉིས་ཐོབ་པའི་ཚུལ་ལམ་ལུགས་དེ་ལྟར་ཡིན་ཏེ། རང་ཉིད་འབའ་ཞིག་
འཁོར་བ་ལས་གཏན་དུ་ཐར་བའི་ཐར་བ་ཙམ་དོན་དུ་གཉེར་པ་དེ་ཐེག་་་་་
དམན་གང་ཟག་ཡིན་ལ། རང་ཉིད་ཐར་ཀྱང་ཐར་བ་དོན་མེད་དམ་ཐར་བ་
གོ་མ་ཆོད་པ་ཞིག་གིས་ཅི་ཞིག་བྱ་སྟེ་གཞན་དོན་སྒྲུབ་མི་ནུས་པའི་རང་ཉིད་
གཅིག་པུ་ཐར་བ་ཐོབ་པ་དེ་ཡིས་ཅི་ཞིག་བྱའམ་སྟེ་དོན་ཆུང་བས། རང་གི་
ཚུལ་ལམ་ཉམས་ལ་དཔགས་པ་སྟེ། །རང་ཉིད་སྲིད་མཚོར་ལྷུང་པ་ཇི་བཞིན་
དུ། །མར་གྱུར་འགྲོ་བ་ཀུན་ཀྱང་དེ་འདྲ་བར། །མཐོང་ནས་འགྲོ་བ་སྒྲོལ་བའི་
ཁུར་འཁྱེར། །ཞེས་གསུངས་པའི་དོན་ལྟར་སྙིང་རྗེ་ཆེན་པོས་ཀུན་ནས་
བསླངས་ཏེ། གཞན་དོན་དུ་བསླབ་པ་གསུམ་ལ་སློབ་པར་བྱེད་པ་ནི། དཔེར་
ན། རང་དང་རང་གི་ཕ་མ་ལ་སོགས་པ་ཐམས་ཅད་ནད་ཀྱིས་ཟིན་པ་ལ།
ཐོག་མར་རང་གི་ནད་དེ་སངས་པར་བྱས་རྗེས་གཞན་གྱི་ནད་སེལ་བར་བྱེད་
པའི་ཐབས་བཙལ་དགོས་ལ། གལ་ཏེ་རང་ཉིད་ཀྱང་ནད་སངས་པའི་ཐབས་
མ་བཙལ་ཞིང་ནད་དེ་ལས་མ་ཐར་ཚེ། - གཞན་ཕ་མ་ལ་སོགས་པའི་ནད་དེ་
སེལ་ཐབས་མེད་པས། ཐོག་མར་རང་གི་ནད་སེལ་དགོས་སྙམ་ནས་རང་གི་
ནད་གསོ་བར་བྱེད་པ་ལ། ཕ་མ་ལ་སོགས་པས་ཁྱོད་ཀྱིས་རང་ཁོ་ནའི་ནད་
གསོ་བ་ལས་ངེད་ཅག་གི་ནད་སེལ་རོགས་མི་བྱེད་དམ་ཟེར་ཡང་། ལྟོས་ཚོད་
494



ལ་ཁོ་ཚོར་སྙིང་མི་ཉེ་བའི་ཚུལ་གྱིས་སྨན་འཐུང་ནས་རང་ཉིད་གསོ་གང་་་་་
ཐུབ་བྱེད་ལ། རང་ཉིད་ནད་ལས་སངས་པའི་རྗེས་སུ་ད་གཟོད་སྨན་པ་དང་
ནད་གཡོག་སོགས་རང་གིས་བྱས་ཏེ། ཁོ་ཚོའི་ནད་གསོ་བར་བྱེད་པ་བཞིན་
དུ། རང་གཞན་ཐམས་ཅད་ཐོག་མ་མེད་པ་ནས་ད་ལྟའི་བར་དུ་འཁོར་བའི་
སྡུག་བསྔལ་གྱིས་མནར་ནས་ཉམ་ཐག་པར་གྱུར་པ་ལས། རང་གི་དྲན་པ་
རྙེད་པ་དང་འདྲ་བའི་བྱང་ཆུབ་སེམས་དཔའ་ཡིས། རང་གི་ཉམས་ལ་
དཔགས་པ་སྟེ་རང་ཉིད་འཁོར་བའི་སྡུག་བསྔལ་གྱིས་ཇི་ལྟར་མནར་བ་དེ་་
བཞིན་དུ་སེམས་ཅན་གཞན་དག་ཀྱང་དེ་ལྟར་དུ་མནར་བ་ཡིན་ཞེས་སྙིང་རྗེ་
ཆེན་པོས་ཀུན་ནས་བསླངས་ཏེ། སེམས་ཅན་གཞན་གྱི་སྡུག་བསྔལ་སེལ་བར་
འདོད་པའི་བསམ་པ་ཉིད་ཀྱིས་ཐོག་མར་རང་གི་རྒྱུད་སྨིན་པར་བྱེད་འདོད་
པའི་བྱང་ཆུབ་སེམས་དཔའ་དམ་པ་རྣམས་སྙིང་རྗེས་རང་དབང་མེད་པར་
བྱས་ནས། ཐོག་མ་ཉིད་ནས་སློབ་མ་བརྒྱ་སྟོང་མང་པོའི་ཚོགས་མི་སྡུད་པར་
གནས་དབེན་པ་ནས་རང་རྒྱུད་ཀྱི་ཉོན་མོངས་རྩ་བ་ནས་ཞི་བར་བྱེད་པ་་་་་
ཡིན། ཞེས་གསུངས་པ་ལྟར། ཐོག་མར་རང་རྒྱུད་ཀྱི་ཉོན་མོངས་རྩ་བ་ནས་
ཞི་བར་བྱེད་ཅིང་སྨིན་པ་ཞིག་བྱེད་དགོས་ལ། གལ་ཏེ་རང་གི་རྒྱུད་སྨིན་པར་
མ་བྱས་ཚེ་གཞན་དོན་རྒྱ་ཆེན་པོ་སྒྲུབ་མི་ཐུབ་ལ། བསྒྲུབས་ཀྱང་ཁེ་ཆུང་བ་
དེ་ཆོས་ཉིད་ཅིག་ཡིན། དཔེར་ན། བྱང་ཆུབ་ཀྱི་སེམས་རྒྱུད་ལ་སྐྱེས་པ་དང་།
སྟོང་ཉིད་མངོན་སུམ་དུ་རྟོགས་པའི་ས་ཐོབ་ཀྱི་བྱང་ཆུབ་སེམས་དཔའ་ཞིག་
གིས་གདུལ་བྱའི་སློབ་མ་ལ་ལུང་ཙམ་ཞིག་གནང་ནའང༌། སློབ་མ་དེའི་རྒྱུད་
495



ཀྱི་ཤེས་རབ་དང་དད་པ་སོགས་རང་བཞིན་གྱིས་ཇེ་ཆེར་འགྲོ་ངེས་ལ། དེ་
ཡང་རང་རྒྱུད་མ་སྨིན་པ་ཞིག་གིས་ངག་ནས་གཞུང་ལུགས་སོགས་ཇི་འདྲ་་་་
ཞིག་འཆད་ཤེས་ཀྱང་ངོ་སྤྲོད་ཙམ་ལས་གདུལ་བྱའི་སློབ་མའི་སེམས་རྒྱུད་་་་
འདུལ་མི་ཐུབ། དམ་པའི་ཆོས་ནི་ཉོན་མོངས་པ་སྤོང་བྱེད་དང་ཐར་བ་
འཐོབ་བྱེད་ཅིག་ཡིན་པ་ལ། དམ་པའི་ཆོས་ཀྱི་གཞུང་ལུགས་སོགས་ཁྲིད་
ཀྱིན་ཁྲིད་ཀྱིན་སློབ་མའི་རྒྱུད་ཀྱི་ཞེ་སྡང་དང་། ཕྲག་དོག ང་རྒྱལ་ལ་སོགས་
ཇེ་ཆེར་འགྲོ་བ་ཡིན་ན་དེའི་རྒྱུད་མ་བཏུལ་བའི་རྟགས་ཡང་དག་ཡིན་ལ།
འཇམ་མགོན་བླ་མའི་བྱང་ཆུབ་ལམ་རིམ་ཆེན་མོ་ལས། ཆོས་དེ་ཉིད་ལྷ་
བདུད་དུ་བབས་པ་ལྟར་ཉོན་མོངས་པའི་གྲོགས་སུ་འགྲོ་བ་ཆེས་མང་བར་་་་
སྣང་བས་ཞེས་གསུངས་ཡོད་པ་སྟེ། དཔེར་ན། རང་ཅག་རྣམས་ཀྱིས་སྲུང་མ་
བསྟེན་པ་ནི། སྲུང་མ་དེས་རང་ལ་མགོན་སྐྱབས་དང་དཔུང་གཉེན་བྱེད་
པའི་ཆེད་དུ་ཡིན་མོད། འོན་ཀྱང་དེས་མགོན་སྐྱབས་དང་དཔུང་གཉེན་གྱི་
གྲོགས་བྱེད་པ་ལས་གཤེད་མར་གྱུར་ནས་རང་གི་སྲོག་གཅོད་དུ་གྱུར་ན། དེ་
འདྲ་བསྟེན་པ་ལས་མ་བསྟེན་ན་བཟང་ཞིང་ལེགས་པ་བཞིན། ཆོས་ལ་ཐོས་
བསམ་བྱས་པས་རྒྱུད་ཀྱི་ཉོན་མོངས་པ་འཇོམས་བྱེད་ཀྱི་གཉེན་པོར་མ་སོང་
ཚེ། ཆོས་ལ་ཐོས་བསམ་བྱས་པ་ལས་མ་བྱས་ན་བཟང་ལ། དོན་ཤེས་པ་ལས་
མ་ཤེས་ན་བཟང་ངོ༌། །ལྷ་སའི་རྭ་སྒྲེང་དགོན་པའི་དགོན་བདག་འབྲོམ་སྟོན་
པ་རྒྱལ་བའི་འབྱུང་གནས་མཆོག་གིས། ཁོ་ལ་གྲྭ་བ་མང་མི་དགོས་ལྔ་བརྒྱ་
ཙམ་གྱིས་ཆོག ཡོད་པ་ནི་གྲུབ་ཐོབ་ཕུང་བོའི་ཡོད་པ་ཡིན་ཞེས་པ་སྟེ། གྲུབ་
496



པ་བརྙེས་ཤིང་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་འཁྲུངས་པ་དང་སྟོང་་་
ཉིད་མངོན་སུམ་དུ་རྟོགས་པ་ཤ་སྟག་ཡིན་ཞེས་པའི་དོན་དང་། ཡང་ཁོང་
ཉིད་ཀྱིས་སྐྱབས་འགྲོ་རྒྱུད་ལ་མི་ལྡན་པའི་སྡེ་སྣོད་གསུམ་པ་ཞིག་ལས་སྐྱབས་
འགྲོ་རྒྱུད་ལ་ལྡན་པའི་བླུན་པོ་རང་ག་བ་ཞིག་གདམ་ཞེས་གསུངས་པ་སྟེ།
སྐྱབས་འགྲོ་རྒྱུད་ལ་མི་ལྡན་ཞིང་སྡེ་སྣོད་གསུམ་ལ་མཁས་པ་སྟེ། སྡེ་སྣོད་
གསུམ་གྱི་གཞུང་ལུགས་འཆད་པ་ལ་མཁས་པ་དང་། ཡང་ན་རྩོམ་པ་ལ་
མཁས་པ་ཞིག་ལས། རྒྱུད་ན་སྐྱབས་འགྲོ་བརྟན་པོ་ལྡན་ལ་འཆད་པ་དེང་
རྩོམ་པ་གང་ཡང་མི་ཤེས་པའི་བླུན་པོ་རང་ག་བ་དེ་ཉིད་གདམ་པ་ཡིན་ཞེས་
པའི་དོན་ལ་གོ་བ་ཟབ་མོ་ལེན་རྒྱུ་ཡོད། དེ་བཞིན་དུ་རྗེ་བཙུན་མི་ལ་རས་
པས་ཀྱང་། ཉོན་མོངས་གཉེན་པོས་མི་ནོན་པའི། །ཁ་བཤད་སྐམ་པོ་སྟོང་སྒྲ་
ཡིན། །ཞེས་གསུངས་པ་སོགས་ལ་ཐོས་རྩོད་ལྷུར་ལེན་པ་རྣམས་ཀྱིས་རྣམ་པ་
ཀུན་ཏུ་ཐུགས་ཉམས་ཆེན་པོ་འཇོག་དགོས་སོ། །ང་ཚོར་རང་གི་རྒྱུད་མ་སྨིན་
པར་སློབ་མའི་འཁོར་ཚོགས་མང་པོ་བསྡུས་ནས་འཆད་ཉན་རྒྱ་ཆེན་པོ་བྱེད་
པ་ནི། དཔེར་ན་སྨྱོན་པས་སྨྱོན་པ་གསོ་བ་ལྟ་བུ་དང༌། དེ་ཡང་ཁྱི་རྒན་ཞིག་
ལ་ཟས་སྟེར་པའི་ཕྱིར་དུ་ཕར་ཟས་རྡོག་ཅིག་འཕངས་པ་ཁྱི་རྒན་དེའི་ཁ་་་་
ནང་དུ་མ་སོང་བར་ས་དོང་ལྟ་བུ་ཞིག་གི་ནང་དུ་ལྷུང་ཚེ། ཁྱི་རྒན་ལ་ཡང་
མ་ཕན་ལ་ཟས་ཀྱང་བརླགས་པར་གྱུར་པས་རང་གཞན་གཉིས་གའི་དོན་མ་
འགྲུབ་པ་ཡིན་གསུངས་ལ། དེ་བས་རང་དོན་གཞན་དོན་གཉིས་ལས་གཞན་
དོན་གཙོ་བོ་ཡིན་མོད། གཞན་དོན་སྒྲུབ་པ་ལ་ཐོག་མར་རང་དོན་བསྒྲུབས་
497



ནས་རང་ཉིད་མི་ཉམས་པའི་གདེང་ཐོབ་ན། ད་གཟོད་གཞན་དོན་མཛད་
ན་ཕན་ཐོགས་ངེས་ལ། འཇམ་མགོན་བླ་མ་ཙོང་ཁ་པ་ཆེན་པོས་དགུང་ལོ་
བཞི་བཅུ་བཞེས་རག་གི་བར་དུ་ཆོས་མ་གསུངས་པ་ཡང་། ཡོན་ཏན་གྱི་རྩལ་
མ་རྫོགས་པའང་མ་ཡིན་ལ། ཞུ་མཁན་གྱི་སློབ་མ་མང་པོ་མ་བྱོན་པ་ཡང་མ་
ཡིན་པར། རྗེ་བཙུན་འཇམ་པའི་དབྱངས་ཀྱིས། སྙིགས་དུས་དམུ་རྒོད་
གདུལ་དཀའི་འགྲོ་འདི་དག །བཤད་པས་ཕན་ཐོགས་ཆེན་པོར་ག་ལ་
འགྱུར། །དེ་བས་སྒྲུབ་པ་ལྷུར་ལེན་དབེན་པ་སྟེན། །རང་གཞན་གཉིས་ཀ་
འཚེངས་པའི་ལམ་རྙེད་འགྱུར། །ཞེས་གསུངས་པ་ལྟར། འོལ་ཁ་རུ་སྒྲུབ་པ་
ལ་ཕེབས་ཤིང༌། སྒྲུབ་པ་མཛད་ནས་ཟབ་མོ་དབུ་མའི་ལྟ་བ་ལ་དཔྱད་པ་
རྫོགས་པའི་རྗེས་སུ་ད་གཟོད་འཆད་པ་སྤེལ་བ་ཡང་དོན་དེ་འདྲ་ཞིག་ལ་་་་་་
དམིགས་པ་ཡིན་ནོ། །
བཅུ་བ། སྐྱེས་བུ་ཆེན་པོ་ལ་བློ་སྦྱངས་པ་ལས་མཐར་ཐུག་
ཐེག་པ་གཅིག་ཏུ་སྒྲུབ་ཚུལ་ལ་བློ་སྦྱངས་པ།
དེ་ལྟར་སྐྱེས་བུ་འབྲིང་གི་བློ་སྦྱོང་བ་བག་ཙམ་སྟེ་ཅུང་ཙམ་ཞིག་་་་་་་་་
གསུངས་ནས། ད་ནི་སྐྱེས་བུ་མཆོག་ལ་བློ་སྦྱོང་བའི་སྐབས་སྟོན་པ་ལ། རྩ་བ་
ལས། དེ་ལྟར་སྐྱེས་བུ་འབྲིང་བློ་སྦྱངས་ནས། །སྐྱེས་བུ་མཆོག་གི་བློ་ལ་སྦྱར་
བ། །ཉན་ཐོས་བྱང་ཆུབ་གཏན་ཐར་མ་ཡིན། །གཏན་དུ་ཐར་བ་ཐམས་ཅད་
མཁྱེན་པ། །དེ་བས་དེ་ཐོབ་རྒྱུ་ལ་འབད་བྱ། །ཉན་ཐོས་རང་རྒྱལ་བྱང་ཆུབ་
498



དག་ནི། །འབྲོག་དགོན་འཁྱམས་ལ་གྲོང་ཁྱེར་སྤྲུལ་འདྲའམ། །རྒྱ་མཚོའི་བར་
དུ་གླིང་སྤྲུལ་བཞིན་དུ། །བློ་གྲོས་དམན་ལ་ཐེག་པ་དེ་བསྟན། །རབ་བརྒལ་
གཅིག་ལ་བརྗེས་བཅིངས་གཉིས་མིན། །དང་པོ་ཉིད་ནས་ཐེག་ཆེན་ལམ་
འཇུག །དེ་ཡི་རྒྱུ་ཡང་བྱང་ཆུབ་སེམས་ཡིན། །དེ་ཡི་རྩ་བ་སྙིང་རྗེ་ཆེན་པོ། །དེ་
ཡང་བྱམས་པ་སྔོན་དུ་སོང་ལས། །དེ་སྐྱེད་རྒྱུ་ནི་བྱས་པ་གཟོ་བ། །དེ་ཡང་
ཐམས་ཅད་མར་ཤེས་ལས་ཡིན། །རྩ་བ་དེ་ལས་རིམ་གྱིས་འཕེལ་བས། །བྱང་
ཆུབ་སེམས་སོགས་ཡོན་ཏན་ཀུན་འབྱུང་། །ཞེས་གསུངས་ཤིང་། དེ་ཡང་སྐྱེས་
བུ་མཆོག་གམ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱང་བ་འདི་ལ་ལུགས་
གཉིས་ལས། ཐེག་པ་གཅིག་ཏུ་བསྒྲུབ་པའི་ཚུལ་ཏེ་ངེས་དོན་གྱི་མདོའི་
དགོངས་པ་ལྟར་མཐར་ཐུག་ཐེག་པ་གཅིག་ཏུ་སྒྲུབ་པའི་ཚུལ་གྱིས་སྐྱེས་བུ་་་་
མཆོག་གམ་སྐྱེས་བུ་ཆེན་པོའི་ལམ་གྱི་རིམ་པ་ལ་བློ་སྦྱོང་བ་ནི། དང་པོ་སྐྱེས་
བུ་ཆུང་ངུའི་བློ་རྣལ་མ་རྒྱུད་ལ་བསྐྱེད་པ་སྟེ་མཐར་ཐུག་ཐེག་པ་གཅིག་ཏུ་་་་་
སྒྲུབ་པའི་ཚུལ་གྱིས་སྐྱེས་བུ་མཆོག་ལ་བློ་སྦྱོང་བ་ལའང་ཐོག་མར་སྐྱེས་བུ་་་་་
ཚུང་ངུའི་བློ་བཅོས་མ་མ་ཡིན་པའི་རྣལ་མ་དེ་རྒྱུད་ལ་རིམ་གྱིས་བསྐྱེད་་་་་་་
དགོས་ལ། དཔེར་ན། མིའི་ན་ཚོད་གོང་དུ་འཕེལ་བ་དང་མྱུ་གུ་རིམ་གྱིས་
རྒྱས་པ་བཞིན་དུ་བློ་ཡང་དམའ་རིམ་ནས་གོང་དུ་བསྐྱེད་དགོས་ལ། དེ་ཡང་
བློ་བསྐྱེད་པ་ཙམ་གྱི་མི་ཆོག་པར་སྐྱེས་བུ་ཆུང་ངུའི་བློ་རྣལ་མ་རྒྱུད་ལ་སྐྱེ་་་་་་
དགོས། བློ་བསྐྱེད་ནས་མ་སྐྱེས་ན་དོན་མི་འགྲུབ་པས། བློ་བསྐྱེད་པ་མི་གཙོ་
སྐྱེས་པ་གཙོ་བོ་ཡིན་ནོ། །དེ་ཡང་བློ་རྣལ་མ་རྒྱུད་ལ་སྐྱེ་བ་ལ་ཨུ་ཚུགས་བྱས་
499



པས་མི་ཡོང་བར། ངེས་པར་དུ་ཚོགས་བསག་སྒྲིབ་སྦྱོང་དང་བླ་མའི་རྣལ་
འབྱོར་སོགས་ལ་བརྟེན་ནས་ཡང་ནས་ཡང་དུ་བསྐྱེད་ཅིང་བསྒོམ་དགོས།
དཔེར་ན། འབྲས་བུ་ལེགས་པོ་འབྱུང་སླད་དུ་ལོ་ཏོག་ལ་ཨུ་ཚུགས་བྱས་པས་
མི་ཡོང་བར་དེ་ལ་ཆུ་དང་ལུད་བཟང་བོ་སོགས་འདྲེན་དགོས་པ་བཞིན་ནོ། །
དེ་ལྟར་སྒོམ་ཞིང་བསྐྱེད་ནས་སྐྱེས་བུ་ཆུང་ངུའི་བློ་བཅོས་མ་མ་ཡིན་པ་རང་
རྒྱུད་ལ་སྐྱེས་པ་ན། སྐྱེས་བུ་འབྲིང་གི་བློ་རྣལ་མ་བསྐྱེད་ནས། རང་ཞི་བདེ་
ཐོབ་པ་སྟེ་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་དབྱིངས་ཐོབ་པ་
དེས་གཏན་གྱི་གོ་ཆོད་དམ་ཞེ་ན། དེས་གཏན་གྱི་གོ་མི་ཆོད་དེ། དེས་ཐོག་མ་
ཉིད་ནས་རང་གི་མར་གྱུར་པའི་སེམས་ཅན་རྣམས་ཕར་བསྐྱུར་ནས་རང་་་་་
གཅིག་པུར་བདེ་བ་ཐོབ་པ་དེས་ཆོག་པར་བྱས་ནས་བསྡད་ཚེ་དེ་ལས་ཁྲེལ་་་
མེད་ཅིག་མེད་དོ། །སློབ་སྤྲིངས་ལས། ཉེ་དུ་འཁོར་བའི་རྒྱ་མཚོའི་ཁོངས་སུ་
ཆུད་གྱུར་ཅིང་། །ཀློང་གི་ནང་དུ་ལྷུང་བ་ལྟ་བུར་སྣང་བཞིན་དུ། །སྐྱེ་ཤི་
འཕོས་པའི་ངོ་མ་ཤེས་པ་དེ་བོར་ནས། །གལ་ཏེ་གཅིག་ཐར་བྱས་ན་དེ་ལས་
ཁྲེལ་བོར་མེད། །ཅེས་གསུངས་བའི་ཕྱིར་རོ། །དེས་ན་ཉན་ཐོས་དང་རང་
རྒྱལ་བའི་ཐར་བ་དེ་ཐར་བ་ཡིན་ཡང་གཏན་གྱི་ཐར་བ་མ་ཡིན་ཞེས་པ་དེ་་་་
གང་ལས་མ་ཐར་བར་བཅིངས་པ་ཡིན་ཞེ་ན། ཤེས་བྱའི་སྒྲིབ་པས་བཅིངས་
པ་ཡིན་ལ། གཏན་གྱི་ཐར་བ་ཞེས་པ་ནི་རྣམ་པ་ཐམས་ཅད་མཁྱེན་པ་སྟེ་
རྫོགས་པའི་སངས་རྒྱས་ཀྱི་གོ་འཕང་ཐོབ་པ་ལ་བྱ་ཞིང་། རྣམ་པ་ཐམས་ཅད་
མཁྱེན་ཞེས་པ་ནི། ཡེ་ཤེས་ཆོས་སྐུ་ལ་བརྗོད་པ་ཡིན་ནོ། །དེ་ཡང་རྣམ་པ་
500



ཐམས་ཅད་མཁྱེན་པ་ཞེས་པའི་གོ་འཕང་འཐོབ་པ་ལ། ཐོག་མར་ཉན་ཐོས་
དགྲ་བཅོམ་པའི་གོ་འཕང་འཐོབ་དགོས་ལ། ཉན་ཐོས་དགྲ་བཅོམ་པའི་གོ་
འཕང་ཐོབ་ཚེ། ད་གཟོད་དེ་བཞིན་གཤེགས་པའི་འོད་ཟེར་གྱིས་བསྐུལ་མ་
མཛད་ཅིང་། དེ་ནས་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་
ཞིའི་དབྱིངས་དེ་ལས་བཞེངས་ནས་སྤྲུལ་བའི་ལུས་བླངས་ཤིང་། དེ་ནས་
རིམ་གྱིས་བྱམས་པ་དང་སྙིང་རྗེ་སོགས་རིམ་གྱིས་སྦྱངས་ནས་ཐེག་པ་ཆེན་་་་་
པོར་བསླབས་པས་སངས་རྒྱས་ཀྱི་གོ་འཕང་འཐོབ་དགོས་པས་ན། ཤིན་ཏུ་
དཀའ་བ་ཡིན་ཏེ། དམྱལ་བ་མནར་མེད་ནས་སྐྱེས་པ་ཞིག་གིས་དམྱལ་བ་
མནར་མེད་ལས་ཐར་ནས་ཐེག་པ་ཆེན་པོའི་ལམ་དུ་ཞུགས་ཏེ་སངས་རྒྱས་ཀྱི་
གོ་འཕང་ཐོབ་པ་ལ་བལྟོས་ཏེ། ཉན་ཐོས་དགྲ་བཅོམ་པས་ཐོག་མར་ཐེག་
དམན་གྱི་ལམ་དུ་ཞུགས་ཏེ་ཐེག་དམན་དགྲ་བཅོམ་པའི་གོ་འཕང་ཐོབ་ཅིང་།
དེ་ནས་ཐེག་པ་ཆེན་པོའི་ལམ་དུ་ཞུགས་ནས་སངས་རྒྱས་ཀྱི་གོ་འཕང་ཐོབ་
པ་དཀའ་བར་གསུངས་པའི་ཕྱིར་རོ། །འོ་ན་མདོ་སྡེ་ལང་ཀར་གཤེགས་པ་
ནས། ཐེག་པ་གསུམ་གྱི་མྱང་འདས་བཤད་པ་དང་འགལ་ལོ་སྙམ་ན། མི་
འགལ་ཏེ། ལང་ཀར་གཤེགས་པའི་མདོ་ལས་མཐར་ཐུག་ཐེག་པ་གསུམ་དུ་
བསྟན་པ་བདེན་མོད། དེར་ཞིབ་ཆ་འདི་འབྱེད་དགོས་ཏེ། ལང་ཀོར་
གཤེགས་པའི་མདོའི་དངོས་ཟིན་གྱི་དགོངས་པ་ཡིན་པ་ལས་ལང་ཀར་་་་་་་་
གཤེགས་པའི་མདོའི་དགོངས་པ་མིན། ཡང་ན་ལང་ཀར་གཤེགས་པའི་
མདོའི་དགོངས་པ་ཡིན་ཡང་། དེ་གསུང་པ་པོ་སྟོན་པ་བཅོམ་ལྡན་འདས་ཀྱི་
501



མཐར་ཐུག་གི་དགོངས་པ་མིན་ཞེས་པའི་ཞིབ་ཆ་ཤེས་དགོས་པ་ཡིན་ནོ། །
ལང་ཀར་གཤེགས་པ་ལས་དེ་ལྟར་དུ་གསུངས་པ་དེ་ནི། ཉན་ཐོས་ཀྱི་གདུལ་
བྱ་དབང་རྟུལ་བློ་དམན་གྱི་གདུལ་བྱ་འདུལ་བའི་ཆེད་དུ་ཉན་ཐོས་དགྲ་་་་་
བཅོམ་པའི་འབྲས་བུ་ཐོབ་ན་མཐར་ཐུག་གི་ཐེག་པ་ཡིན་ཞེས་རྗེས་སུ་འཛིན་
པའི་ཆེད་དུ་དེ་ལྟར་གསུངས་པ་ཡིན་ནོ། །དགོངས་གཞི་སྟེ་དྲང་དོན་གྱི་ཐད་
ནས་བརྗོད་ཚེ་དགོངས་གཞི་དང་། དགོས་པ། དངོས་ལ་གནོད་བྱེད་དང་
གསུམ་ཚང་བའི་སྒོ་ནས་འགྲེལ་དགོས་པས། ཉན་ཐོས་དགྲ་བཅོམ་པའི་
འབྲས་བུ་དེ་མཐར་ཐུག་གི་ཐེག་པ་ཡིན་ཞེས་པའི་དགོངས་གཞི་དེ་གང་ལ་་་་
དམིགས་པ་ཡིན་ཞེ་ན། འཁོར་བའི་སྡུག་བསྔལ་རྒྱུན་ཆད་པ་ཙམ་དུ་
དགོངས་པ་ཡིན་ལ། ཐེག་དམན་དགྲ་བཅོམ་པའི་འབྲས་བུ་ཐོབ་ཚེ་འཁོར་
བའི་རྩ་བ་མ་རིག་པ་སྤངས་ཤིང་འཁོར་བའི་རྒྱུན་བཅད་པ་ཡིན། དེ་ཡང་
དགོས་པ་ནི་ཐེག་པ་ཆེན་པོའི་ལམ་ལ་རིམ་གྱིས་དྲངས་པོར་བྱ་བའི་ཆེད་དུ་
ཡིན་ལ། དེ་ཡང་བློ་གྲོས་དམན་པ་དང་པོ་ཉིད་ནས་ཐེག་པ་ཆེན་པོའི་ལམ་
དུ་དྲངས་ན་མི་འདྲོངས་པའམ་དོན་དུ་མི་འགྱུར་བས། དེ་རྣམས་རྗེས་སུ་
འཛིན་པའི་ཆེད་དུ་ཐོག་མར་ཐེག་པ་དམའ་བ་བསྟན་ཞིང་། དེ་ནས་རིམ་
བཞིན་ཐེག་པ་ཆེན་པོའི་ལམ་བསྟན་ཏེ་ཐེག་ཆེན་གྱི་ལམ་དུ་འདྲེན་པའི་ཆེད་
དུ་ཡིན། དེ་ལྟ་མ་ཡིན་པར་དང་པོ་ཉིད་ནས་དཔག་མེད་བཞི་སྟེ་ཆེད་དུ་བྱ་
བ་དཔག་མེད། བསམ་པ་དཔག་མེད། འབྲས་བུ་དཔག་མེད་སོགས་ལ་སློབ་
དགོས་ཚུལ་བསྟན་ཚེ་དེ་འདྲ་མི་ནུས་པར་བསམ་ནས་བློ་ལོག་པར་འགྱུར་་་་་
502



བའི་ཕྱིར་རོ། །དེ་ཡང་དངོས་ལ་གནོད་པ་ཅན་གྱི་ཚད་མ་ཞེས་པ་ནི། ཚིག་གི་
ངོས་ཟིན་ལ་གནོད་པ་འཇུག་སྟེ། ཉན་ཐོས་དགྲ་བཅོམ་པའི་འབྲས་བུ་དང་།
རང་རྒྱལ་དགྲ་བཅོམ་པའི་འབྲས་བུ། ཐེག་ཆེན་དགྲ་བཅོམ་པའི་འབྲས་བུ་
ཡང་ཐ་དད་ཡིན་ལ། རྒྱུ་ཡང་ཐ་དད་པ་ཡིན་ཏེ། ཐེག་དམན་གྱིས་རང་དོན་
གཅེས་པར་འཛིན་ཞིང་། ཐེག་ཆེན་རིགས་ངེས་ཀྱིས་གཞན་དོན་གཅེས་པར་
འཛིན་ལ། དེ་ཡང་ཐེག་དམན་གང་ཟག་གིས་དང་པོ་ཉིད་ནས་རང་དོན་
གཙོ་བོར་བཟུང་ནས་ལམ་སྒྲུབ་ཅིང་འབྲས་བུ་ཐོབ་པ་ཡིན་ལ། ཐེག་ཆེན་
གང་ཟག་གིས་དང་པོ་ཉིད་ནས་རང་དོན་ཡལ་བར་འདོར་ཞིང་། གཞན་
དོན་ཁུར་དུ་འཁྱེར་བའི་སྒོ་ནས་བསྐལ་པ་གྲངས་མེད་གསུམ་དུ་ཚོགས་་་་་་་་
བསགས་ནས་ཆོས་སྐུ་ཐོབ་པ་ཡིན་པས། དེ་གཉིས་རྒྱུ་དང་འབྲས་བུ་གཉིས་
ཀའི་ཆ་ནས་ཐ་དད་ཡིན་ལ། རྒྱུ་དང་འབྲས་བུ་གཉིས་ཀའི་ཆ་ནས་ཐ་དད་
ཡིན་ན་ཆོས་སྐུ་ཐ་དད་དུ་འགྱུར་བའི་སྐྱོན་འཇུག་སྟེ། ལང་ཀར་གཤེགས་
པའི་མདོ་ལས། ཐེག་དམན་དགྲ་བཅོམ་པའི་འབྲས་བུ་དེ་ཡང་ཆོས་སྐུ་ཡིན་
པར་གསུངས་ཀྱང་། དེ་ཆོས་སྐུ་མིན་ལ། ཆོས་སྐུ་དང་འབྲས་བུ་ཆོས་སྐུ་
གཉིས་དོན་གཅིག་ཡིན། གཞིའི་ཆོས་སྐུ་དང་ལམ་གྱི་ཆོས་སྐུ་གཉིས་སྒྲའི་
བརྗོད་རིགས་ཀྱི་སྒོ་ནས་བཞག་པའི་ཆོས་སྐུ་ཡིན་ཡང་ཆོས་སྐུ་མིན། ཆོས་སྐུ་
ཡིན་ན་འབྲས་བུའི་ཆོས་སྐུ་ཡིན་པས་ཁྱབ་པས་སོ། །དེ་ཡང་འབྲས་བུ་ཆོས་
སྐུའི་འདོད་ཚུལ་ལ་དབུ་མ་ཐལ་འགྱུར་བ་དང་རང་རྒྱུད་པ་གཉིས་ལ་ཁྱད་་་
པར་ཅུང་ཟད་ཡོད་ཀྱང་སངས་རྒྱས་ཀྱི་སས་བསྡུས་པ་ཡིན། ཆོས་སྐུ་ནམ་
503



མཁའ་བཞིན་དུ་དབྱེར་མེད་ཅིང་། །ཞེས་པ་སྟེ་ཤར་ལྷོ་ནུབ་བྱང་གི་ནམ་
མཁའ་གང་ཡིན་ཡང་ཚང་མ་ནམ་མཁའི་ངོ་བོ་གཅིག་ཡིན་པའི་དཔེ་བཞིན་
དུ་ཆོས་སྐུ་གཅིག་མ་གཏོགས་གཉིས་མེད་དོ། །དེ་བས་ན་དོན་དམ་པར་ཐེག་
པ་ཐ་དད་མེད་ཀྱང་། ཐེག་པ་གསུམ་དུ་གསུངས་པ་ནི་བློ་གྲོས་དམན་པ་
རྣམས་ལམ་ལ་གཞུག་པར་བྱ་བའི་ཆེད་དུ་ཡིན་ཏེ། དཔེར་ན། ཚོང་པ་
རྣམས་འབྲོག་དགོན་པར་ལམ་འཁྱམས་པས་ཚོང་ཕྲུག་རྣམས་ཡི་ཆད་པའི་
དུས་ན། ཚོང་དཔོན་ཐབས་ལ་མཁས་པ་དེས་གྲོང་ཁྱེར་དང་ཚོང་འདུས་ལ་
སོགས་པ་མངོན་པར་སྤྲུལ་ནས། ཚོང་ཕྲུག་རྣམས་ཡིད་རྟས་པར་བྱེད་པ་སྟེ་
ཡིད་གསོ་ཞིང་དགའ་བར་བྱས་ནས་ངལ་སོས་པ་ན་ད་གཟོད་རང་ཅག་འགྲོ་
སའི་གྲོང་ཁྱེར་ཆེན་པོ་དེར་ད་དུང་མ་ཕྱིན་ཟེར་ནས་ཁྲིད་པ་བཞིན་ནོ། །ཡང་
དཔེར་ན། རྒྱ་མཚོ་ཆེན་པོར་གཟིངས་བཅས་ནས་ནོར་བུ་འདོན་པའི་དུས་
ན། རྒྱ་མཚོ་རྒྱ་ཆེ་བས་ཚོང་ཕྲུག་རྣམས་ཡིད་ཤི་བ་སྟེ་སེམས་ཕམ་པར་གྱུར་
པ་ལ། དེད་དཔོན་མཁས་པས་དེར་གླིང་ཕྲན་ལྟ་བུ་སྤྲུལ་ནས་ཡིད་རྟས་སུ་
འཇུག་པ་སྟེ་སེམས་གསོས་ནས་དགའ་བར་བྱེད་པ་བཞིན་དུ། ཐེག་པ་ཆེན་
པོའི་ཆོས་ཟབ་ཅིང་རྒྱ་ཆེ་བ་རྣམས་ཀྱི་གཞུང་དུ་འཇུག་པ་ལ། བར་སྐབས་
ཤིག་ཏུ་ངལ་གསོ་བའི་བསྟི་གནས་ལྟ་བུར་ཐེག་པ་དམན་པའི་ལམ་བསྟན་པ་
ཡིན་ལ། ཉན་ཐོས་དང་རང་སངས་རྒྱས་ཀྱི་བྱང་ཆུབ་བྱ་བ་སྒྲུབ་ཚེ་སྒྲུབ་ཀྱང་
སླ་ལ་འབྲས་བུའང་འཐོབ་སླ་བ་འདི་ལྟ་བུ་ཡོད་ཅེས་དྲང་དོན་དུ་གསུངས་་་
ནས་ཐེག་དམན་གྱི་ལམ་ལ་ཞུགས་སུ་བཅུག་སྟེ་རེ་ཞིག་འཁོར་བའི་སྡུག་་་་་་་
504



བསྔལ་དང་བྲལ་བར་བྱས་ཤིང་ངལ་སོས་པར་བྱས་ནས། དེའི་རྗེས་སུ་དེ་
བཞིན་གཤེགས་པའི་འོད་ཟེར་གྱིས་བསྐུལ་ནས་འདིས་གོ་མི་ཆོད། འདི་མྱ་
ངན་ལས་འདས་པ་ཆེན་པོ་མིན་པར་དེར་ད་གཟོད་འགྲོ་དགོས་པས་དེའི་རྒྱུ་
ཡང་བྱང་ཆུབ་ཀྱི་སེམས་རིན་པོ་ཆེ་ཡིན་ཟེར་ནས། ད་གཟོད་བྱང་ཆུབ་ཀྱི་
སེམས་བསྐྱེད་དུ་བཅུག་པས། ། ཐེག་པ་ཆེན་པོའི་ལམ་དུ་འཇུག་པར་བྱེད་
པའི་ཐབས་ལ་མཁས་པ་ཡིན་གསུངས་སོ། ་ །འོ་ན་སངས་ཀྱིས་གདུལ་བྱ་ལ་
ལར་ངེས་དོན་ཐེག་ཆེན་གྱི་ལམ་དང་། ལ་ལར་ཐེག་པ་དམན་པའི་ཆོས་
གསུངས་པ་ཡིན་ན་ཉེ་རིང་ཅན་དུ་མི་འགྱུར་རམ་ཞེ་ན་མི་འགྱུར་ཏེ། དམ་
པའི་ཆོས་པད་མ་དཀར་པོ་ལས། ཁང་བ་མེ་འབར་པ་རླུང་གིས་བུས་པ་
བསྟེན་དུ་མི་རུང་བའི་སྐྱོན་གཞན་ཡང་མང་དུ་ཡོད་པ་ཞིག་གི་ནང་དུ། རང་
དང་རང་གི་བུ་ཚ་ལ་སོགས་པ་ཚུད་ནས་ཡོད་པ་ལ། བུ་དེ་རྣམས་བྱིས་པ་
བརྡ་མི་འཕྲོད་པ་ཤ་སྟག་ཡིན་ཕྱིར། ཁང་བ་འདི་ནི་འཇིགས་པ་དང་བཅས་
པ་ཡིན་པས་བྲོས་པར་གྱིས་ཤིག་ཅེས་བརྗོད་ཀྱང་རྩེད་མོས་གཡེང་ནས་མི་་་་
ཉན་པ་ལ། ཕ་དེས་བྱིས་པ་དེ་རྣམས་ལ་ར་ཡི་ཤིང་རྟ་ལ་སོགས་པ་གང་ལ་
དགའ་བའི་མཚན་ཉིད་རྣམས་ཤེས་པས། ཕྱིའི་སྒོ་རྩར་འོངས་ནས་བུ་དག་
སྒོར་ཤོག་དང་འདི་ན་ར་ཡིས་དྲངས་པའི་ཤིང་རྟ་ལ་སོགས་པ་ཡོད་ཀྱི་་་་་
མགྱོགས་པ་ལ་སྦྱིན་ནོ་བྱས་པའི་དུས་ན། བྱིས་པ་དེ་རྣམས་དགའ་ཆེས་ནས་
སྒོ་ལ་གཏད་ནས་བརྒྱུགས་པས། མེ་འབར་བའི་སྡུག་བསྔལ་ལས་ཕྱིར་ཐོན་
ནས། ཕ་དེས་བྱིས་པ་དེ་རྣམས་ལ་ར་ཡིས་དྲངས་པའི་ཤིང་རྟ་ལ་སོགས་པར་
505



བཞག་ནས། རྟ་སྤྲིན་གྱི་ཤུགས་ཅན་གྱིས་དྲངས་པའི་ཤིང་རྟ་རེ་རེ་བྱིན་ན།
ཕ་དེས་བུ་རྣམས་བསླུས་པར་གྱུར་ཏམ་གསུངས་པ་ལ། མ་བསླུས་ཤིན་ཏུ་མ་
བསླུས་ལགས་སོ་ཟེར། དེ་ནི་བུ་ཆུང་ཀླད་མེད་དག་སྒོར་ཕུད་ནས་སྲོག་སྐྱོབ་
པ་ལ་ཐབས་མཁས་པའི་བྱ་བ་སྒྲུབ་པ་ཡིན་ལ། དཔེ་དེ་བཞིན་དུ་སངས་རྒྱས་
ཀྱིས་སེམས་ཅན་འཁོར་བ་ན་སྡུག་བསྔལ་པ་རྣམས་ལ། ། རའི་ཤིང་རྟ་ལ་
སོགས་པ་དང་འདྲ་བའི་ཉན་ཐོས་དང་རང་སངས་རྒྱས་ཀྱི་ལམ་བསྟན་ནས་
འཁོར་བའི་སྡུག་བསྔལ་ལས་བསྐྱབས་ནས་དེའི་རྗེས་སུ་འདིའི་གོ་མི་ཆོད་་་་་
སེམས་ཅན་གྱི་དོན་དུ་རྫོགས་པའི་སངས་རྒྱས་འཐོབ་པར་བྱེད་དགོས་ཞེས་
གསུངས་ནས། ། གདོད་བྱང་ཆུབ་ཀྱི་སེམས་བསྐྱེད་དུ་བཅུག་ཅིང་ཚོགས་
གཉིས་ལ་འབད་པ་བྱེད་དུ་བཅུག་ནས་མཐར་ལུང་བསྟན་པས། འོད་སྲུང་
ཆེན་པོའི་ཞལ་ནས། བཅོམ་ལྡན་འདས་ཀྱིས་བདག་ཅག་ལ་ཕའི་བྱ་བ་བྱས་
སོ། །ཞེས་གསུངས་སོ། །དེ་བས་ན་གཏན་དུ་ཐར་བ་སངས་རྒྱས་ཉག་གཅིག་
ཡིན་པས་མཐར་ཐུག་ཐེག་པ་གཅིག་ཡིན་གསུངས། འོ་ན་སྐྱེས་བུ་འབྲིང་
མན་ཆད་ལ་བློ་སྦྱང་བ་དེ་ཆེད་ཅི་ཆེ་སྟེ་དགོས་པ་ཅི་ཡོད་སྙམ་ན། ཆེད་ཆེ་ལ་
དགོས་པ་ཆེན་པོ་ཡོད་དེ། རང་ལ་སྙིང་རྗེ་མ་སྐྱེས་པར་གཞན་ལ་ཡང་སྙིང་
རྗེ་མི་སྐྱེ་བས། རང་གི་ཉམས་ལ་དཔགས་ནས་གཞན་ལ་སྙིང་རྗེ་བསྐྱེད་པའི་
ཆེད་ཡིན་གསུངས། འོ་ན་སེམས་ཅན་ལ་དེ་ཙམ་དུ་ཆེད་ཅི་ཆེ་སྟེ་དགོས་པ་
ཅི་ཡོད་པའམ་དེ་ལྟར་གཙིགས་འཛིན་དགོས་པའི་རྒྱུ་མཚན་ཅི་ཡིན་ཟེར་ན།
སེམས་ཅན་རྣམས་ཅི་ཡང་མ་ཡིན་ན་ཆེད་མི་ཆེ་པ་སྟེ། གལ་ཏེ་སེམས་ཅན་
506



རྣམས་རང་ལ་ཕན་མ་ཐོགས་གོ་མ་ཆོད་པ་ཞིག་ཡིན་ཚེ་ཅི་ཡང་མིན་པས་་་་
མཐོང་ཆེན་བྱེད་པའི་དགོས་པ་ཆེར་མེད་མོད། དེ་འདྲ་མ་ཡིན་པར་ཐོག་མ་
མེད་པ་ནས་རང་གི་མ་བྱས་བྱས་པ་ཡང་ལན་ཐེངས་རེ་གཉིས་ཙམ་མ་ཡིན་
པར་ཡང་དང་ཡང་དུ་བྱས་པའི་དྲིན་ཅན་ཡིན་པས་དྲིན་ལན་དེ་མཇལ་པའི་
ཆེད་ཡིན་གསུངས་སོ། །
ད་ནི་ཐོག་མ་ཉིད་ནས་ཐེག་དམན་སོགས་ལ་བློ་སྦྱང་པ་ལས་དང་པོ་་་་་
ཉིད་ནས་ཐེག་པ་ཆེན་པོ་ལ་ཞུགས་ནས་སྐྱེས་བུ་ཆེན་པོའི་བློ་སྦྱངས་ན་་་་་་་་
ལེགས་པར་བྱ་བའི་ཚུལ་སྟོན་པ་ནི། དེ་ཡང་གཏན་གྱི་ཐར་བ་ཐོབ་པ་སངས་
རྒྱས་ཉག་གཅིག་ལས་མེད་ལ། དེ་བས་རབ་བརྒལ་ལན་ཅིག་ལ་བརྗེས་
བཅིངས་ལན་གཉིས་མི་འགྲུབ་ཞེས་པ་སྟེ། དཔེར་ན། ཆུ་བོ་ཆེན་པོའི་རབ་
ལ་བརྒལ་ཐེངས་གཅིག་གིས་ཕ་རོལ་ཏུ་ཕྱིན་ན་བཟང་བ་ལ་ཆུའི་དཀྱིལ་ནས་
ངལ་གསོས་རྗེས་སླར་ཡང་ལན་ཐེངས་གཉིས་པར་བརྒལ་གྲབས་བྱེད་པ་དེ་
འདྲ་བཟང་རྒྱུ་མེད་པ་བཞིན་དུ། དང་པོ་ཉིད་ནས་ཐེག་པ་ཆེན་པོའི་ལམ་དུ་
ཞུགས་ན་ལེགས་པས། ཐོག་མ་ཉིད་ནས་ཐེག་པ་ཆེན་པོའི་ལམ་དུ་འཇུག་
པར་བྱ་བ་སྟེ། དཔེར་ན། ཁང་བ་མེ་འབར་པ་རླུང་གིས་བུས་པའི་ནང་ན། .
རང་དང་རང་གི་ཕ་མ་ལ་སོགས་པ་ཚུད་ནས་ཡོད་པ་ལ། རང་གིས་ཁང་
བར་མེ་ཤོར་བ་མཐོང་སྟེ་བྲོས་ནས་ཕྱིན་ཏེ། རྐང་བ་ཡ་གཅིག་ཐེམ་པའི་ཕྱི་
རོལ་ཏུ་སྤོས་པའི་ཚེ་ན་ཕྱི་མིག་བལྟས་པས། ་ ་ རང་གི་ཕ་མ་ད་དུང་ཤུལ་དུ་
ལུས་པ་དྲན་ནས། ཨེ་ཤ་སྟེ་ཨ་ཤི་ང་རང་ཐར་ཡང་ཕ་མ་གཉིས་ད་དུང་ཤུལ་
507



དུ་ལུས་ཡོད་སྙམ་ནས། རང་ཉིད་ཤི་ཡང་ཕ་མ་སྡུག་བསྔལ་ལས་འདོན་
དགོས་བསམས་ཏེ། མེས་ཚིག་པའི་འཇིགས་པ་དང་སྡུག་བསྔལ་སོགས་ལ་མི་
འཛེམས་པར་ཕྱིར་ཁང་བའི་ནང་དུ་རྒྱུགས་ནས་ཕ་མ་འདོན་པ་བཞིན་དུ་་་་
རང་གི་ཉམས་ལ་དཔགས་ནས། སྙིང་རྗེ་ཆེན་པོས་སེམས་ཅན་སྡུག་བསྔལ་
གྱིས་མནར་པ་མ་བཟོད་པར་སྨོན་འཇུག་གཉིས་ཀྱི་སེམས་བསྐྱེད་པའོ། །ཐེག་
ཆེན་སེམས་བསྐྱེད་ལ་ངོ་བོའི་སྒོ་ནས་དབྱེ་ན། བློ་གྲོས་མི་ཟད་པའི་མདོ་ལས།
མི་ཟད་པ་བརྒྱད་ཅུ་ལ་སོགས་དང་། མངོན་རྟོགས་རྒྱན་ལས་སེམས་བསྐྱེད་
ཉེར་གཉིས། དེ་བཞིན་དུ་བྱང་ས་དང༌། མདོ་སྡེ་རྒྱན་སོགས་གཞུང་སོ་སོའི་
འགྲེལ་ཚུལ་མི་འདྲ་བ་མང་དུ་ཡོད་ཀྱང་འདིར་སྨོན་པ་སེམས་བསྐྱེད་དང་་་་
འཇུག་པ་སེམས་བསྐྱེད་གཉིས་ཀྱི་སྒོ་ནས་སེམས་བསྐྱེད་ཅིང་། ཕ་རོལ་ཏུ་
ཕྱིན་པ་དྲུག་སྒྲུབ་པའི་སྒོ་ནས་ཐེག་པ་ཆེན་པོའི་ལམ་དུ་འཇུག་པར་བྱ་་་་་་
དགོས་གསུངས། དེ་ཡང་ཁ་ཅིག་ན་རེ། ད་ལྟ་ཐེག་པ་ཆེན་པོའི་ལམ་དུ་
ཞུགས་ཀྱང་བཟོད་པ་འབྲིང་ནས་རིགས་དབྱེ་བས། ཉན་ཐོས་ཀྱི་རིགས་ཅན་
ཡིན་ན་ཉན་ཐོས་རང་དུ་འགྲོ་ཟེར་བ་ལ་བརྟེན་ནས། ཐེག་པ་ཆེན་པོའི་ལམ་
དུ་ཞུགས་པ་ཁ་ཅིག་གི་རྟོག་པ་ལ། ངེད་ཅག་གལ་ཏེ་ཉན་ཐོས་ཀྱི་རིགས་
ཅན་ཡིན་ན། ཐེག་པ་ཆེན་པོར་ཞུགས་པ་ལ་དགོས་པ་མེད་དམ་སྙམ་ན།
གསང་ཕུ་དགོན་པར་སྐུ་ཡལ་པ་སྟེ་སྐུ་འདས་པའི་རྣལ་འབྱོར་པ་ཆེན་པོ་་་་
ཤེས་རབ་རྡོ་རྗེ་ཞེས་བྱ་བ་སློབ་དཔོན་སྒོམ་ཆེན་པ་དེ་ཉིད་ཀྱིས་དགེ་བཤེས་
སྤྱན་སྔ་པ་དང་ཕུ་ཆུང་བ་ཀུན་ལ། ད་ལྟ་ཐེག་པ་ཆེན་པོའི་ལམ་དུ་ཞུགས་
508



ནས་བཟོད་པ་འབྲིང་དུ་སོང་ནས་རིགས་ཕྱེ་སྟེ། ཉན་ཐོས་ཀྱི་ལམ་དུ་ཞུགས་
ནས་རེ་ཞིག་ཉན་ཐོས་ཀྱི་མྱ་ངན་ལས་འདས་ཀྱང་། ནམ་ཞིག་དེ་བཞིན་
གཤེགས་པའི་འོད་ཟེར་གྱིས་བསྐུལ་ནས་ཐེག་པ་ཆེན་པོའི་ལམ་ཉམས་སུ་་་་་
བླངས་ཏེ། སངས་རྒྱས་འཐོབ་པར་བྱེད་པའི་དུས་ན། སྔར་བཟོད་པ་འབྲིང་
མན་ཆད་དུ་ཐེག་པ་ཆེན་པོའི་ལམ་ལ་སྦྱངས་པ་དེ། ད་བསྐྱར་ནས་སྦྱང་མི་
དགོས་པར། དེའི་འཕྲོ་ཉིད་ནས་བསླབས་པས་ཆོག་པ་ཡིན་པ་དང་པོ་ནས་
ཉན་ཐོས་ཀྱི་ལམ་དུ་ཞུགས་ན། ཕྱིས་འོད་ཟེར་གྱིས་བསྐུལ་ནས་ཐེག་པ་ཆེན་
པོ་ལ་སློབ་པའི་དུས་ན། གཞི་ནས་སེམས་བསྐྱེད་ནས་སློབ་དགོས་པ་ཡིན་
གསུངས་སོ། །དགེ་བཤེས་སྟོན་པའི་ཞལ་ནས། དང་པོ་ཉིད་ནས་བྱམས་སྙིང་
རྗེ་བྱང་ཆུབ་གྱི་སེམས་སྦྱོང་ཞིང་ཐེག་པ་ཆེན་པོའི་ལམ་དུ་ཞུགས་ན། ཐེག་པ་
ཆེན་པོའི་རིགས་ཅན་བྱ་བ་རང་དེ་ཡིན་གསུང་སྐད་པ་ལ། དགེ་བཤེས་པོ་ཏོ་
བའི་ཞལ་ནས། ངེད་ཀྱི་དགེ་བཤེས་ཀྱི་གསུང་དེ། སངས་རྒྱས་ཀྱི་བཀའ་
བཞིན་དུ་བྱིང་ཚེ་སེ་སྟེ་རྩ་ཆེ་ཞིང་འགྱུར་བ་མེད་པ་རྡོ་རྗེ་ཚིག་ལྟ་བུ་ཡིན་་་་་
གསུངས་ལ། གསུང་ཚུལ་ལ་ལྟོས་ཚེ་དགེ་བཤེས་གསང་ཕུ་བའི་གསུང་ཚུལ་
དང་འདྲ། ཇི་ལྟར་ཡིན་པ་གསལ་བོ་མི་ཤེས་ཞེས་གསུང་སྐད། དེ་ལྟར་ཉན་
ཐོས་ལ་གཏན་ཐར་མེད་ཅེས་པ་སྟེ་གཏན་གྱི་ཐར་བ་མེད་ལ། གཏན་གྱི་ཐར་
བ་ནི་སངས་རྒྱས་ཉག་གཅིག་ཡིན་པས་དང་པོ་ཉིད་ནས་ཐེག་པ་ཆེན་པོའི་
ལམ་དུ་ཞུགས་རྒྱུ་དེ་ཤིན་ཏུ་དཀའ་མོ་ཞིག་ཡིན་མོད། དཀའ་ན་ཡང་སངས་
རྒྱས་འཐོབ་པར་བྱེད་པའི་རྒྱུ་ལ་འབད་པ་ཆེན་པོས་བསླབ་དགོས་གསུངས།
509



དེ་ཡང་ཉན་རང་གཉིས་ཀྱི་ལམ་སངས་རྒྱས་འཐོབ་པར་བྱེད་པའི་རྒྱུ་ཡིན་་་་་
མོད། དེ་ནི་དངོས་རྒྱུ་འམ་ཉེ་རྒྱུ་མ་ཡིན་པར་བརྒྱུད་རྒྱུའམ་རིགས་རྒྱུ་ཡིན་ལ།
ཐེག་པ་ཆེན་པོའི་ལམ་ནི་དངོས་རྒྱུའམ་ཉེ་རྒྱུ་ཡིན་པས་ཁྱད་པར་ཡོད་དེ། །
དེ་བས་སངས་རྒྱས་འཐོབ་པར་བྱེད་པའི་རྒྱུའམ་དངོས་རྒྱུ་གང་ཡིན་ཞེ་ན།
དེ་ལ་སྤྱིར་དབྱེ་བ་དཔག་ཏུ་མེད་པ་སྟེ་ཚད་མེད་པ་ཡོད་ཀྱང་རྒྱུའི་རྩ་བའམ་
གཙོ་བོ་ནི་བྱང་ཆུབ་ཀྱི་སེམས་རིན་པོ་ཆེ་ཁོ་ན་ཡིན་ལ། དེའི་རྩ་བ་སྙིང་རྗེ་
ཆེན་པོ་ལ་བརྟེན་ནས་སྐྱེ་བ་ཡིན། དཔེར་ན། མེ་ཏོག་གི་འཛུམ་བུ་ནི་མེ་ཏོག་
གི་གཞུང་ཤིང་ལ་བརྟེན་ནས་སྐྱེ་བ་ལྟར་བྱང་ཆུབ་ཀྱི་སེམས་རིན་པོ་ཆེ་ནི་མེ་
ཏོག་གི་གཞུང་ཤིང་ལྟ་བུ་སྙིང་རྗེ་ཆེན་པོ་ལ་བརྟེན་ནས་སྐྱེ་དགོས་པ་ཡིན་
ནོ། །དེ་ཡང་སྙིང་རྗེ་ཆེན་པོ་ནི་བྱམས་པ་སྔོན་དུ་སོང་བ་ལས་སྐྱེ་བ་ཡིན་ལ།
བྱམས་པ་ནི་བྱས་པ་དྲིན་དུ་གཟོ་བ་ལས་སྐྱེ་ཞིང་། དྲིན་དུ་གཟོ་བ་ནི་དྲིན་
དྲན་པའམ་དྲིན་ཅན་དུ་ཤེས་པ་ལས་སྐྱེ་བ་ཡིན་པས། དེ་རྩ་བའི་གཞི་མ་རུ་
བྱས་ནས་ནམ་མཁའི་མཐས་གར་ཁྱབ་ཀྱི་སེམས་ཅན་ཐམས་ཅད་ལ་བྱམས་
པ་དང་སྙིང་རྗེ་བྱང་ཆུབ་ཀྱི་སེམས་སྒོམ་པ་འདི་ཇོ་བོའི་མན་ངག་གི་མཐིལ་
ཕྱུངས་པ་ཡིན། ཇོ་བོའི་རྒྱུ་འབྲས་མན་ངག་བདུན་གྱི་སྒོམ་ཚུལ་འདི་ཉིད་
གང་ཟག་རང་གི་སྟེང་དུ་སྦྱར་ནས་སྒོམ་དགོས་ཏེ། དེ་ཡང་རང་གི་ཚེ་
རབས་འདིའི་མ་ནི་ལན་ཐེངས་གཅིག་མ་ཡིན་པར་སྐྱེ་བ་གྲངས་མེད་པ་ལ་་་
རང་གི་མ་རུ་གྱུར་པ་ཡིན་ལ། དེ་བཞིན་དུ་སེམས་ཅན་གཞན་ཡང་སྐྱེ་བ་
གྲངས་མེད་པ་ལ་རང་གི་མ་བྱས་མྱོང་པས་ནི། རང་གིས་ངོ་ཤེས་མ་ཤེས་ཀྱི་
5 10



ཁྱད་པར་ཙམ་ལས་སེམས་ཅན་ཐམས་ཅད་རང་གི་མར་གྱུར་པ་ལ་ཁྱད་མེད་
ལ། དྲིན་ཆེ་བ་ལའང་ཁྱད་པར་མེད་པ་ལ། མར་གྱུར་སེམས་ཅན་དེ་རྣམས་
ལ་དྲིན་དུ་གཟོ་བྱ་བ་ལའང་ཁྱད་པར་མེད་དགོས་སོ། །དེ་ཡང་ཚེ་འདིའི་མ་
དྲིན་ཆེ་བ་རང་ཅག་རྣམས་ཀྱིས་ཤེས་པས་དེ་ལ་དྲིན་གཟོ་བྱེད་ཀྱང་དགོས་
ལ་བྱེད་འོས་པའང་ཡིན་ན། འོ་ན་ཚེ་འདིའི་དགྲ་ལ་སྡང་འོས་པ་ཨེ་ཡིན་ཞེ་
ན། དེ་ཡང་སྡང་མི་འོས་ཏེ། རྒྱུ་མཚན་ནི། ཚེ་འདིའི་དགྲ་དེས་ཚེ་རབས་
འདི་ལ་རང་ལ་གནོད་པ་བྱས་ཀྱང་ཚེ་རབས་སྔ་མ་སྔ་མར་རང་གི་མ་རུ་ལན་
ཐེངས་རེ་གཉིས་ཙམ་མ་ཡིན་པར་ལན་ཐེངས་གྲངས་མེད་པར་གྱུར་ན་་་་
རང་ལ་དྲིན་གྱིས་བསྐྱངས་པས་ན་དེར་སྡང་མི་འོས་སོ། །དཔེ་དེ་བཞིན་ཚེ་
འདིའི་མ་ལ་དེ་འདྲ་ཞེན་ཆགས་ཆེན་པོ་སྐྱེ་མི་རུང་སྟེ། རྒྱུ་མཚན་ནི། ཚེ་
འདིར་རང་གི་མར་གྱུར་ནས་དྲིན་གྱིས་བསྐྱངས་པ་བདེན་ན་ཡང་། ཚེ་
རབས་སྔ་མ་སྔ་མར་རང་གི་དགྲར་གྱུར་ནས་རང་གི་སྲོག་འཕྲོག་པ་ལ་་་་་་་་
སོགས་པའི་གནོད་འཚེ་གྲངས་མེད་བཏང་བའང་སྲིད་པས་ན། དགྲ་གཉེན་
བར་མ་གང་ལའང་སེམས་མཉམ་པར་བྱ་བ་ལས་ཆགས་སྡང་ལ་སོགས་སྐྱེ་མི་
རུང་ངོ༌། །དེ་ཡང་རྒྱུ་འབྲས་མན་ངག་བདུན་གྱི་སྒོ་ནས་བྱང་ཆུབ་ཀྱི་སེམས་
བསྐྱེད་པ་འདིའི་ཆེད་དུ་བྱ་བའི་གདུལ་བྱ་ནི་གདུལ་བྱ་དབང་རྟུལ་དང་།
རྒྱལ་སྲས་ཞི་བ་ལྷ་ཡི་སྤྱོད་འཇུག་ལས་གསུངས་པའི་བདག་གཞན་མཉམ་་་་
བརྗེའི་སྒོ་ནས་བྱང་ཆུབ་ཀྱི་སེམས་བསྐྱེད་པའི་གདུལ་བྱ་ནི་གདུལ་བྱ་དབང་
རྣོན་ཡིན་ན་ཡང་འདི་གཉིས་ཀྱི་དོན་གྱི་གནད་འབབ་ས་གཅིག་ཡིན་ནོ། །
51



འདིར་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་ལ་རྒྱུ་འབྲས་མན་ངག་་་་་
བདུན་གྱི་སྒོ་ནས་སྦྱང་བ་ཡིན་ལ། དེའི་ནང་ནས་ཀྱང་ཆེས་གལ་ཆེ་བ་ནི་
སེམས་ཅན་ཐམས་ཅད་རང་གི་མར་ཤེས་པ་དེ་ཡིན་ལ། དེ་ཉིད་གསལ་བོར་
ཤེས་ཚེ་ཕྱི་མ་དྲིན་དྲན་པ་དང་དྲིན་གཟོ་བ། ཡིད་འོང་གི་བྱམས་པ། སྙིང་རྗེ་
ཆེན་པོ། ལྷག་བསམ་རྣམ་དག ཐེག་ཆེན་སེམས་བསྐྱེད་རྣམས་རིམ་གྱིས་སྐྱེ་
སླའོ། །དེ་བས་རྫོགས་པའི་སངས་རྒྱས་ཀྱི་གོ་འཕང་འཐོབ་བྱེད་ཀྱི་རྒྱུ་དང་ས་
བོན་མང་པོ་ཡོད་ཀྱང་། ས་བོན་གྲུང་པོ་སྟེ་ས་བོན་ཆེས་བཟང་ཞིང་ཕུན་
སུམ་ཚོགས་པ་ནི་རྒྱུ་འབྲས་མན་ངག་བདུན་གྱི་སྒོ་ནས་སེམས་བསྐྱེད་པ་འདི་
ཡིན་པས། སྟོན་པ་བཅོམ་ལྡན་འདས་ཀྱི་ཞལ་ནས། དངོས་ཀྱི་གདུལ་བྱ་ཕྱག་
རྡོར་གསང་བའི་མཚན་ནས་བོས་ཏེ། ཐམས་ཅད་མཁྱེན་པའི་ཡེ་ཤེས་དེ་ནི་
བྱང་ཆུབ་ཀྱི་སེམས་ཀྱི་རྒྱུ་ལས་བྱུང་བ་ཡིན། སྙིང་རྗེའི་རྩ་བ་ལས་བྱུང་བ་
ཡིན། ཐབས་ཀྱིས་མཐར་ཕྱིན་པ་ཡིན་ནོ། །ཞེས་གསུངས། འདིར་གསུངས་
པའི་ཐབས་ནི་ཕར་ཕྱིན་དྲུག་ལ་གོ་དགོས་སོ། །བྱང་ཆུབ་ཀྱི་སེམས་ནི་དང་པོ་
ཐེག་པ་ཆེན་པོའི་ལམ་གྱི་འཇུག་སྒོ་ཡང་ཡིན་ལ། བར་དུ་ལམ་གྱི་གཞུང་ཤིང་
དང་རྟེན་གཞི་ཡང་ཡིན་པས་ན། སེམས་བསྐྱེད་ཐེག་ཆེན་ལམ་གྱི་གཞུང་
ཤིང་སྟེ། །རླབས་ཆེན་སྤྱོད་པ་རྣམས་ཀྱི་གཞི་དང་རྟེན། །ཚོགས་གཉིས་ཀུན་
ལ་གསེར་འགྱུར་རྩི་ལྟ་བུ། །རབ་འབྱམས་དགེ་ཚོགས་སྡུད་པའི་བསོད་
ནམས་གཏེར། །དེ་ལྟར་ཤེས་ནས་རྒྱལ་སྲས་དཔའ་པོ་རྣམས། །རིན་ཆེན་
སེམས་མཆོག་ཐུགས་དམ་མཐིལ་དུ་འཛིན། །ཞེས་གསུངས། དེ་བཞིན་དུ་
512



སྙིང་རྗེ་ཆེན་པོ་ཡང་ཐོག་མཐའ་བར་གསུམ་དུ་གལ་ཆེ། དེ་ཡང་ཐོག་མར་
གལ་ཆེ་བ་ས་བོན་ལྟ་བུ་དང་། བར་དུ་གལ་ཆེ་བ་ཆུ་ལུད་ལྟ་བུ། མཐའ་མར་
གལ་ཆེ་བ་སྨིན་པ་ལྟ་བུ་ཞེས་དབུ་མ་འཇུག་པ་ལས་གསུངས་པ་ལྟར་རོ། །དེ་
ཡང་མདོ་ལས། གང་ལ་མགོ་མཆིས་པ་དེ་ལ་འཚོ་བ་མཆིས་སོ། །གང་ལ་སྙིང་
རྗེ་ཆེན་པོ་མཆིས་པ་དེ་ལ་རྫོགས་པའི་སངས་རྒྱས་མཆིས་སོ། །ཞེས་གསུངས་
པ་ཡིན་པས། ནམ་མཁའི་མཐས་ཁྱབ་པའི་སེམས་ཅན་ཐམས་ཅད་ལ་བྱམས་
པ་དང་སྙིང་རྗེ་བསྒོམས་པས་སེམས་ཅན་གྱི་དོན་དུ་རྫོགས་པའི་སངས་རྒྱས་
འཐོབ་པར་འདོད་པའི་བློ་རྣལ་མ་སྐྱེས་པ་ན། སྨོན་འཇུག་གཉིས་ཀྱི་སེམས་
བསྐྱེད་དེ། ་ འདིར་གསུངས་པའི་སྨོན་འཇུག་གཉིས་ཀྱི་ཁྱད་པར་ནི་སྤྱོད་པ་
ཉམས་ལེན་གྱི་བྱ་བས་དངོས་སུ་ཟིན་པ་དང་མ་ཟིན་པའི་སྟེང་ནས་ཁྱད་་་་
པར་འབྱེད་པ་ཡིན་ཏེ། ཐེག་ཆེན་སེམས་བསྐྱེད་གང་ཞིག སྤྱོད་པ་ཉམས་
ལེན་གྱི་བྱ་བས་དངོས་སུ་མ་ཟིན་པའི་སེམས་བསྐྱེད་དེ་སྨོན་པ་སེམས་བསྐྱེད་
ཀྱི་མཚན་ཉིད། ཐེག་ཆེན་སེམས་བསྐྱེད་གང་ཞིག སྤྱོད་པ་ཉམས་ལེན་གྱི་བྱ་
བས་དངོས་སུ་ཟིན་པའི་སེམས་བསྐྱེད་དེ་འཇུག་པ་སེམས་བསྐྱེད་ཀྱི་མཚན་
ཉིད་ཅེས་གསུངས་པས་སོ། །དེ་ཡང་སྐབས་འདིར་རྫོགས་པའི་སངས་རྒྱས་
འཐོབ་འདོད་ཀྱི་བློ་རྣལ་མ་སྐྱེས་པ་ན་ཞེས་པའི་བློ་རྣལ་མ་ཡིན་པ་དང་མིན་
པའི་ཁྱད་པར་གང་ནས་འཇོག་ཅེ་ན། རྩོལ་པ་མ་བྱས་ན་ཡང་ངང་གིས་སྐྱེས་
པ་སྟེ་རྩོལ་མེད་ཀྱི་མྱོང་བ་ཐོན་མ་ཐོན་གྱི་སྟེང་ནས་འཇོག་པ་སྟེ། དཔེར་ན།
ཆང་ལ་དགའ་བའི་སྐྱེ་བོས་ཆང་བཏུང་འདོད་དེ་ཆེད་དུ་བསྐྱེད་མི་དགོས་་་
513



པར། ཆང་ཞེས་པའི་སྒྲ་ཙམ་ཐོས་པས་ཀྱང་ཆང་འཐུང་འདོད་ཀྱི་བློ་དེ་ངང་
གིས་སྐྱེ་ནས་འོང་པ་བཞིན་དུ། སེམས་ཅན་གཅིག་གི་མིང་རྣ་བས་ཐོས་པ་
ཙམ་དང་། ཡང་ན་སྲིན་འབུ་ཕྲ་མོ་ཙམ་མཐོང་པ་ཙམ་གྱིས་ཀྱང་བྱང་ཆུབ་
ཀྱི་སེམས་ངང་གི་སྐྱེ་བ་ཞིག་འོང་ཚེ་རྩོལ་མེད་ཀྱི་མྱོང་བ་ཐོན་པའི་ཚད་དམ།
ཡང་ན་ས་སྟེང་དུ་འགྲོ་བའི་སྲིན་འབུ་ཕྲ་མོ་ཙམ་མཐོང་པ་ཙམ་གྱིས་འདི་་་་་
ཡང་རང་གི་མར་གྱུར་པའི་སེམས་ཅན་ཡིན་པས། འདི་ཉིད་གཏན་གྱི་བདེ་
པ་ལ་འགོད་པའི་ཆེད་དུ་རྫོགས་པའི་སངས་རྒྱས་ཀྱི་གོ་འཕང་འཐོབ་པར་་་་་
བྱའོ་སྙམ་པའི་བློ་དེ་ངང་གིས་སྐྱེས་ཚེ་ད་གཟོད་རྩོལ་མེད་ཀྱི་མྱོང་བ་ཐོན་་་་
པའི་ཚད་ཡིན། དེ་ཡང་སེམས་བསྐྱེད་པ་མི་གཙོ་སྐྱེས་པ་གཙོ་ཞེས་པ་སྟེ་
སེམས་བསྐྱེད་པ་ཙམ་གྱིས་མི་ཆོག་པར་རྒྱུད་ལ་བྱང་ཆུབ་ཀྱི་སེམས་རིན་པོ་
ཆེ་སྐྱེས་པ་དེ་གལ་ཆེའོ། །དེས་ན་བྱང་ཆུབ་ཀྱི་སེམས་རིན་པོ་ཆེ་རང་རྒྱུད་ལ་
སྐྱེ་བར་བྱེད་པའི་ཐབས་གང་ཞེ་ན། རྗེ་གསེར་ཁང་པ་གུང་ཐང་འཇམ་པའི་
དབྱངས་བསྟན་པའི་སྒྲོན་མེའི་སྐུ་མདུན་དུ་ཕེབས་ནས་ཁོང་རྣམ་པ་གཉིས་
ཕན་ཚུན་ལ་འཕྲོས་པ་མང་དུ་གནང་ཞིང་། དེ་ཡང་གུང་ཐང་འཇམ་པའི་
དབྱངས་བསྟན་པའི་སྒྲོན་མེས་རྗེ་གསེར་ཁང་པ་ཚང་ལ། བྱང་ཆུབ་ཀྱི་
སེམས་རྒྱུད་ལ་འཁྲུང་མི་འཁྲུང་དེ་གང་ལ་རག་ལས་ཞེས་དྲིས་པའི་ལན་དུ།
རྗེ་གསེར་ཁང་པས་དེ་ཚོགས་གསོག་སྒྲིབ་སྦྱོང་ལ་རག་ལས་པ་ཡིན་ཞེས་་་་་་་
གསུངས་པ་ལ། དེར་གུང་ཐང་བསྟན་པའི་སྒྲོན་མེས། ཁོང་གི་དགོངས་པ་དེ་
དག དངོས་ནས་དེ་འདྲ་ཡིན་ཞེས་གསུངས་པ་ལྟར་རོ། །སྔོན་བོད་ཀྱི་
514



དགོན་སྡེ་ཆེན་པོ་སེ་འབྲས་དགེ་གསུམ་སོགས་སུ་སྒྲོལ་མ་དང་མདོ་ཤེས་རབ་
སྙིང་བོ་ལ་སོགས་འདོན་པ་མང་དུ་གསུངས་པ་དང་། དེ་མིན་དགེ་འདུན་པ་
རྣམས་ཀྱིས་ཕྱག་འཚལ་པ་དང༌། སྐོར་བ་བྱེད་པ། མཆོད་པ་འབུལ་བ་ལ་
སོགས་ཚོགས་བསག་སྒྲིབ་སྦྱོང་ལ་གང་ནུས་ཅི་ལྕོགས་ཀྱི་སྒོ་ནས་སྒྲུབ་པའི་་་་
གནད་ཀྱང་དེ་འདྲ་ཞིག་ལ་དམིགས་པ་ཡིན། དེ་ལྟ་བུའི་ལྷན་ཅིག་བྱེད་རྐྱེན་
ཡང་ངེས་པར་དུ་ཚང་དགོས་ལ། གལ་ཏེ་ལྷན་ཅིག་བྱེད་རྐྱེན་དེ་དག་མ་ཚང་
ཚེ་ཉེར་ལེན་གྱི་རྒྱུ་ཁོ་ནས་འབྲས་བུ་འབྱིན་མི་ཐུབ་སྟེ། དཔེར་ན། ལོ་ཏོག་
ཕུན་སུམ་ཚོགས་པ་ཞིག་སྐྱེ་ཞིང་སྨིན་པ་ལ། གྲོ་ནས་ཀྱི་ས་བོན་བཏབ་པ་
ཙམ་གྱིས་མི་ཆོག་པར་ངེས་པར་དུ་དེའི་ལྷན་ཅིག་བྱེད་རྐྱེན་ཆུ་ལུད་དྲོད་་་་་་
སོགས་འཛོམས་དགོས་པ་ལྟ་བུ་ལགས་སོ། །དེ་ལྟར་སྨོན་འཇུག་གཉིས་ཀྱི་
སེམས་བསྐྱེད་ཅིང་ཕ་རོལ་ཏུ་ཕྱིན་པ་དྲུག་གི་སྒོ་ནས་ཚོགས་གཉིས་རྫོགས་་་་
པར་བྱས་པ་ཞེས་པ་སྟེ། ཕ་རོལ་ཏུ་ཕྱིན་པ་དྲུག་ནི། རྒྱལ་སྲས་ཀྱི་སྤྱོད་པ་
ཐམས་ཅད་བསྡུས་པའི་སྡོམ་ཆེན་པོ་ཡིན་ཏེ། བྱང་ཆུབ་ལམ་རིམ་ཆེན་མོ་
ལས། ཕ་རོལ་ཏུ་ཕྱིན་པ་དྲུག་ནི་རྒྱལ་སྲས་ཀྱི་སྤྱོད་པ་མཐའ་དག་འདུས་པའི་
སྡོམ་ཆེན་པོའོ། །ཞེས་གསུངས་པའི་ཕྱིར་དང༌། དེ་ཡང་ཚོགས་གཉིས་རྫོགས་
པ་སངས་རྒྱས་ཀྱི་ས་ཁོ་ན་ལ་འཇོག་དགོས་སོ། །དེ་ལྟར་ཚོགས་གཉིས་རྫོགས་
པར་བྱས་པ་ལས། འབྲས་བུ་སྐུ་གསུམ་སྟེ་ཆོས་སྐུ། ལོངས་སྐུ། སྤྲུལ་སྐུ་གསུམ་
དང་། ཡེ་ཤེས་བཞི་སྟེ། ཆོས་དབྱིངས་ཡེ་ཤེས་དང་། སོར་རྟོག་ཡེ་ཤེས།
མཉམ་ཉིད་ཡེ་ཤེས། བྱ་གྲུབ་ཡེ་ཤེས་དང་བཞིའོ། །འཕྲིན་ལས་ཉི་ཤུ་རྩ་
515
ན།།



བདུན་ཏེ། སྤྱིར་སངས་རྒྱས་ཀྱི་འཕྲིན་ལས་མཐའ་ཡས་ཤིང་ཚད་མེད་པ་
ཡིན་ན་ཡང་། འཕྲིན་ལས་མཐའ་དག་བསྡུས་ཚེ་འཕྲིན་ལས་ཉེར་བདུན་གྱི་
ཁོངས་སུ་འདུས་ལ། འཕྲིན་ལས་དེ་དག་གི་སྒོ་ནས་འགྲོ་དོན་རྒྱུན་མི་ཆད་
པར་བྱེད་པ་འབྱུང་བ་ཡིན་གསུངས་སོ། །
..
.
བཅུ་གཅིག་པ། བྱམས་པ་དང་སྙིང་རྗེ་སྒོམ་ཚུལ།
དེས་སྐྱེས་བུ་མཆོག་གི་ཆོས་ཇི་ལྟར་སྒོམ་ཚུལ་མདོ་ཙམ་གསུངས་ནས།
ད་ནི་དེ་དག་རྒྱས་པར་སྟོན་པ་ལ། རྩ་བ་ལས། མ་ཉིད་རྒྱུར་བྱས་བྱས་གཟོ་
སྒོམ་པ། །ཉོན་མོངས་མིན་པའི་བརྩེ་བའི་རྒྱུར་དགོངས། །སྡུག་པ་གཞན་
རྒྱུར་བྱས་པས་མ་ཡིན། །མ་ལེགས་ན་ནི་ཉོན་མོངས་ཆགས་པ། །དེ་བས་སྔར་
བཞིན་གཙོ་བོར་ལྷས་གསུངས། །དེ་གོམས་ཚད་ནི་ཕ་རྒན་བུ་གཅིག །ཡོན་
ཏན་ཀུན་བརྒྱན་སྡུག་ཅིང་ཕངས་ལ། །ཇི་ལྟར་ཕན་བཏགས་བློ་སྐྱེ་དེ་
བཞིན། །སེམས་ཅན་ཀུན་ལ་གྱུར་ན་དེ་ཡིན། །ཞེས་གསུངས་ཤིང་། དེ་ཡང་
རྫོགས་པའི་སངས་རྒྱས་བྱང་ཆུབ་ཀྱི་སེམས་ལས་བྱུང་བ་ཡིན་ལ། བྱང་ཆུབ་
ཀྱི་སེམས་དེ་སྙིང་རྗེ་ལས་བྱུང་ཞིང་། སྙིང་རྗེ་དེ་བྱམས་པ་ལས་བྱུང་བས།
བྱམས་པ་སྒོམ་པར་བྱེད་པ་ལ་ཆོས་ན ས་ཏེ་རྒྱལ་བའི་བཀའ་དང་དགོངས་་་་
འགྲེལ་གྱི་བསྟན་བཅོས་སོགས་ལས། སེམས་ཅན་ཐམས་ཅད་ལ་ཕ་དང་མའི་
འདུ་ཤེས་དང༌། བུ་དང་བུ་མོའི་འདུ་ཤེས། གཉེན་དང་རྩེ་ལག་སྟེ་ཉེ་འབྲེལ་
གྱི་འདུ་ཤེས་ཀྱིས་བསྒོམ་པར་གསུངས་པ་ལ། མཉམ་མེད་ཇོ་བོ་ཆེན་པོས་རྩ་
5] 6



བའི་མ་མོ། དེ་རྒྱུར་བྱས་ནས་བསྒོམ་པ་དང་མར་ཤེས་པར་བྱས་ནས་བསྒོམ་
པ་དེ་གནད་ཆེ་ཞེས་གསུངས་པས། འོ་ན་ཇོ་བོ་ཆེན་པོས་དེ་ལྟར་གསུངས་པ་
དེ་གང་ལ་དགོངས་ནས་གསུངས་པ་ཡིན་སྙམ་ན། ཆོས་ནས་སྡུག་པ་སྟེ་ཡིད་
དུ་འོང་བ་གཞན་རྒྱུ་མཚན་དུ་བྱས་ནས་བསྒོམ་པར་གསུངས་པ་ནི་གཙོ་བོ་
མ་ཡིན་ཞེས་གསུངས་ལ། གཙོ་བོ་རང་རང་གི་བློ་ལ་གང་མཐུན་པའམ་གང་
བདེ་བ་དེ་ཉིད་སྒོམ་པར་བྱེད་པ་ཡིན་ཏེ། དེ་ཡང་སེམས་ཅན་ལ་གྲོགས་སུ་
གྱུར་པའི་སེམས་ཅན་དང་། དགྲར་གྱུར་པའི་སེམས་ཅན། དགྲ་གཉེན་གང་
ཡང་མ་ཡིན་པའི་བར་མར་གྱུར་པའི་སེམས་ཅན་དང་གསུམ་དུ་འགྱུར་བས།
ཐོག་མར་སྒོམ་པའི་ཚེ་ན། གཉེན་གྱི་མཐར་ཐུག་མ་ཡིན་པས་ཐོག་མར་མ་རུ་
བསྒོམ་དགོས་ཚུལ་བཞེད་པའང་ཡོད་ལ། ཡང་ཐོག་མར་དགྲ་ལ་སྒོམ་པ།
དེ་ནས་མ་ལྟ་བུའི་གཉེན་ལ་སྒོམ་པ། དེ་ནས་བར་མ་ལ་བསྒོམ་དགོས་ཚུལ་
བཞེད་པའང་ཡོད་ཅིང་། ཡང་ཐོག་མར་དགྲ་གཉེན་གང་ཡང་མ་ཡིན་པའི་
བར་མ་ལ་བསྒོམ་དགོས་ཚུལ་བཞེད་པའང་ཡོད་པས། གཙོ་བོ་རང་གི་བློ་ལ་
གང་མཐུན་པའམ་གང་བདེ་བ་དེ་ཉིད་ཐོག་མར་བསྒོམ་ན་ལེགས་སོ། །དེ་
ཡང་འདིར་གཙོ་བོ་མཉམ་འཇོག་དགོས་པ་ནི་བྱམས་པ་དང་ཆགས་པ་་་་་་
གཉིས་ཡིན་ལ། བྱམས་པ་དང་ཆགས་པ་གཉིས་ནོར་ཉེན་ཆེ། དེ་ཡང་ཚེ་
འདིའི་མ་ལ་དམིགས་ནས་བྱམས་པ་སྒོམ་ཚེ་བརྩེ་བ་སྐྱེ་བའི་རྒྱུར་འགྱུར་ལ།
བརྩེ་བ་ནི་སྙིང་རྗེ་ཡིན་པས་སྙིང་རྗེ་སྐྱེ་བའི་རྒྱུར་འགྱུར་བ་ཡིན་ཕྱིར། རྩ་
བའི་མ་མོ་རྒྱུར་བྱས་ནས་བྱམས་པ་སྒོམ་པ་འདི། ཉོན་མོངས་པ་ཅན་མ་ཡིན་
517



པའི་བརྩེ་བ་སྐྱེ་བའི་རྒྱུར་དགོངས་ནས། རྩ་བའི་མ་མོ་རྒྱུར་བྱས་ནས་བྱམས་
པ་བསྒོམ་པ་གཙོ་བོ་ཡིན་ལ། འདི་ནི་མཉམ་མེད་ཇོ་བོ་ཆེན་པོའི་ལུགས་སྲོལ་
ཡིན་ཏེ། ཇོ་བོ་ཆེན་པོས་ལུགས་འདི་ལེགས་པ་ཡིན་གསུངས་སོ། །དེ་ལྟར་རྩ་
བའི་མ་མོ་རྒྱུར་བྱས་ནས་སེམས་ཅན་ཐམས་ཅད་ལ་བྱམས་པ་བསྒོམས་པ་སྟེ།
འདིར་ཐོག་མར་རང་གི་མ་དེ་རྒྱུར་བྱས་ནས་རིམ་གྱིས་སེམས་ཅན་ཐམས་་་་་
ཅད་ལ་བསྒོམ་དགོས་ཚུལ་གསུངས་ལ། གཞུང་གཞན་དུ་བར་མའི་སེམས་
ཅན་ལ་བསྒོམ་རྒྱུ་གཙོ་ཆེ་ཞེས་ཀྱང་གསུངས་ཡོད། དེའི་རྒྱུ་མཚན་གང་ཡིན་
ཞེ་ན། བར་མའི་སེམས་ཅན་དེ་ཚེ་འདིར་རང་གིས་སྡང་བའི་དགྲ་ཡང་མ་
ཡིན་ལ། ཆགས་པ་སྐྱེ་བའི་ཡུལ་གཉེན་ལྟ་བུ་ཡང་མ་ཡིན་པས་སོ། །ཚེ་འདིའི་
མ་ལྟ་བུར་བསྒོམ་ན་ཆགས་པའི་རྒྱུ་རུ་འགྲོ་ཉེན་ཆེ་བས། ཐོག་མར་བར་མའི་
སེམས་ཅན་ལ་དམིགས་ནས་བསྒོམ་ན་དགེ་བ་ཆེ་ཞེས་གསུངས། བདག་གི་
བློ་ངོར་ཡང་འདི་ལྟར་བར་མའི་སེམས་ཅན་ཐོག་མར་སྒོམ་པ་ལ་བདེ་བའི་་་་
སྣང་བ་ཞིག་འཆར་མོད། འོན་ཀྱང་གང་ཡིན་གསལ་བོར་མི་ཤེས། དེ་ལྟར་
དགྲ་གཉེན་བར་མའི་སེམས་ཅན་ཐམས་ཅད་ལ་ལན་གྲངས་བརྒྱ་སྟོང་ཁྲི་་་་
འབུམ་མང་པོའི་བར་དུ་བསྒོམས་ཚེ་ད་དུང་ཚད་ཅིག་ལོངས་རྒྱུ་ཡོད་དེ།
ཚད་དེ་ལོངས་རག་བར་དུ་བསྒོམ་དགོས་སོ། །དེ་ཡང་བྱམས་པ་དང་སྙིང་རྗེ་
ཞེས་ཁ་ནས་བཤད་ཤེས་པ་ཙམ་གྱིས་གོ་མི་ཆོད་པར། ཐོག་མར་བྱམས་པའི་
ངོ་བོ་དང་། བྱམས་པ་བསྒོམ་ཚུལ། བྱམས་པ་བསྒོམས་པའི་ཕན་ཡོན། མ་
བསྒོམས་པའི་ཉེས་དམིགས་སོགས་རང་རྒྱུད་ལ་གསལ་བོར་ངེས་པ་ན་ད་་་་
518



གཟོད་ཡང་དང་ཡང་དུ་བསྒོམ་དགོས་པ་ཡིན། དེ་ཡང་བྱམས་པ་
སྒོམ་པའི་སྐབས་སུ་ཚོགས་བསགས་སྒྲིབ་སྦྱོང་གི་གྲོགས་སམ་མཐུན་རྐྱེན་་་་་་
ཚང་དགོས་ཏེ། དགེ་ལྡན་པ་ལ་མཚོན་ན་སྦྱོར་བའི་ཆོས་དྲུག་གི་ཉམས་
ལེན་ཚང་ན་རབ་ཡིན་ནོ། །ཚོགས་བསགས་སྒྲིབ་སྦྱོང་གི་གནད་ཐམས་ཅད་
ལ་ཡན་ལག་བདུན་པས་རྒྱུད་སྦྱང་དགོས་ཞེས་གསུངས་པའི་ཕྱིར་རོ། །དེ་
ལྟར་བསྒོམས་ནས་གོམས་པ་བྱང་བའི་ཚད་གཞི་གང་ཡིན་ཞེ་ན། དཔེར་ན།
ཕ་རྒན་པོ་གཅིག་ལ་བུ་གཅིག་མ་གཏོགས་མེད་ཚེ། བུ་དེ་ལ་ཤིན་ཏུ་གཅེས་
ཤིང་ཕངས་པར་འཛིན་པས། བུ་ཡིས་བྱ་བ་ངན་པ་ཅི་ཞིག་བྱས་ཀྱང་དེ་
ངན་པར་མི་མཐོང་བར་མ་ཟད། ད་དུང་བཟང་དུ་མཐོང་ནས་སྙིང་དུ་སྡུག་
ཅིང་ཡིད་དུ་འོང་བས། བུ་དེར་ཕན་ཅི་ཐོགས་གང་ཐོགས་བྱེད་པའི་བསམ་
པ་ཤུགས་དྲག་པོ་རྒྱུན་མི་ཆད་པར་འབྱུང་བ་དེ་དང་འདྲ་བའི་བློ་ཞིག་ནམ་
མཁའི་མཐར་གར་ཁྱབ་ཀྱི་སེམས་ཅན་ཐམས་ཅད་ལ་སྐྱེས་ན། དེ་བྱམས་
པ་གོམས་པའི་ཚད་དམ་བྱམས་པ་ཆེན་པོ་རྒྱུད་ལ་སྐྱེས་པའི་ཚད་ཡིན་ལ།
དེ་ལྟ་བུའི་རྩོལ་མེད་ཀྱི་བྱམས་པ་རྣལ་མ་ཞིག་ལྡན་ཚེ་སྙིང་རྗེ་ཆེན་པོའང་་་་་་
རང་དབང་མེད་པར་དྲངས་ནས་འོང་ཞིང་དེ་འདྲའི་བྱང་ཆུབ་ཀྱི་སེམས་་་
རིན་པོ་ཆེ་རང་རྒྱུད་ལ་ལྡན་ཚེ་ལམ་ལྷག་མ་ཕར་ཕྱིན་དྲུག་གི་ཉམས་ལེན་ལ་
སོགས་པ་ཡང་རང་དབང་མེད་པར་རང་རྒྱུད་ལ་དྲངས་ནས་འོང་པས་་་་་་
རྫོགས་པའི་སངས་རྒྱས་ཀྱི་གོ་འཕང་ཡང་རང་དབང་མེད་པར་ཐོབ་ངེས་
སོ། །འོ་ན་ཐེག་པ་ཆེན་པོར་བློ་སྦྱོང་བར་བྱེད་པ་ལ། ཚད་མེད་པ་བཞི་སྟེ་
519



བྱམས་པ་ཚད་མེད། སྙིང་རྗེ་ཚད་མེད། དགའ་བ་ཚད་མེད། བཏང་སྙོམས་
ཚད་མེད་དང་བཞི་བོ་བསྒོམ་དགོས་པ་མ་ཡིན་ནམ་ཞེ་ན། དེ་བྱམས་པ་དང་
སྙིང་རྗེ་གཉིས་ཀྱི་ནང་དུ་འདུས་པར་སྟོན་པ་ལ། རྩ་བ་ལས། ལྷ་ཅིག་ཉིད་ཀྱི་
ཞལ་ནས་དེ་གསུང་། །ཚད་མེད་བཞི་བོ་གཞན་ནས་གསུངས་ཀྱང་། །བྱམས་
དང་སྙིང་རྗེ་བསྒོམས་པས་གཉིས་འདུས། །དེ་གཉིས་ཕྱོགས་ཆ་མེད་ལས་
བཏང་སྙོམས། །དགའ་བ་བདེ་ཕྲད་སྡུག་བསྔལ་བྲལ་བའི། །དེ་བས་བཞིར་
གསུངས་གཉིས་ཀྱི་ནང་འདུ། །ཞེས་གསུངས་ཤིང༌། དེ་ཡང་མཉམ་མེད་ཇོ་
བོ་ཆེན་པོའི་ཞལ་ནས། མདོ་སྡེ་དང་རྒྱུད་སྡེ་ཐམས་ཅད་དང་། ཆོ་ག་རེ་
རེའི་དབུར་ཡང་ཚད་མེད་བཞི་གསུངས་ཡོད་ལ། སྔགས་ཀྱི་སྒྲུབ་ཡིག་ཆུང་
ཆུང་རེའི་དབུར་ཡང་། དང་པོ་ཚངས་པའི་གནས་པ་བཞི་སྟེ་ཚད་མེད་བཞི་
བསྒོམ་པར་བྱའོ་ཞེས་གསུངས་ཀྱང་བྱམས་པ་དང་སྙིང་རྗེ་གཉིས་བསྒོམས་་་
པས། དགའ་བ་དང་བཏང་སྙོམས་གཉིས་དེར་འདུས་པ་ཡིན་ཏེ། ནམ་
མཁའི་མཐས་ཁྱབ་པའི་སེམས་ཅན་ཐམས་ཅད་ལ་ཕན་པ་དང་བདེ་བར་་་་་
འདོད་པའི་བྱམས་པ་དང་ནམ་མཁའི་མཐས་ཁྱབ་པའི་སེམས་ཅན་ཐམས་་་་
ཅད་ལ་སྡུག་བསྔལ་དང་བྲལ་བར་འདོད་པའི་སྙིང་རྗེ་སྟེ། བྱམས་པ་ནི་བདེ་
བ་འཐོབ་འདོད་ཀྱི་བསམ་པ་དང་སྙིང་རྗེ་ནི་སྡུག་བསྔལ་བྲལ་འདོད་ཀྱི་་་་་་
བསམ་པ་ཡིན་ནོ། །དེ་ཡང་མི་རིགས་གང་ཞིག་དང་སེམས་ཅན་ཅི་ཞིག་ཡིན་
རུང༌། དེར་བྱམས་པ་དང་སྙིང་རྗེ་གཉིས་ལ་ཕྱོགས་རེས་མེད་ཅིང་། ཉེ་རིང་
མེད་པ། ལྕི་ཡང་མེད་པ། མཐོ་དམའ་མེད་པ། ཆེ་ཆུང་མེད་པར་ཀུན་ལ་
520



མཉམ་པ་ཉིད་དུ་སྐྱེས་པ་དེ་ནི་བཏང་སྙོམས་ཚད་མེད་ཡིན་ལ། དེ་ཙ་ན་
དགའ་བ་ཡང་སྐྱེ་སྟེ། སེམས་ཅན་བདེ་བ་དང་འཕྲད་པ་ལའང་དགའ་ཞིང་། །
སེམས་ཅན་སྡུག་བསྔལ་དང་བྲལ་བ་ལ་ཡང་དགའ་ལ། བདེ་བ་དང་ཕྲད་
ཅིང་སྡུག་བསྔལ་དང་བྲལ་བའི་སེམས་ཅན་མཐོང་ནའང་དགའ་བ་སྐྱེ་སྲིད།
དེ་བས་ན་གཞན་ནས་ཚད་མེད་པ་བཞི་གསུངས་པ་དེ་བྱམས་པ་དང་སྙིང་
རྗེ་སྒོམ་པ་གཉིས་ཀྱི་ནང་དུ་འདུས་པ་ཡིན་གསུངས། འོ་ན་ལྟ་བ་མཐོན་པོ་
མེད་པར་བྱམས་པ་དང་སྙིང་རྗེ་བྱང་ཆུབ་ཀྱི་སེམས་སྦྱངས་ཀྱང་། ཐེག་པ་
ཆེན་པོའི་ལམ་དུ་ཅང་འགྲོའམ་སྙམ་ན་འགྲོ་བར་སྟོན་པ་ལ། རྩ་བ་ལས།
བྱང་ཆུབ་ལ་ནི་བློ་བརྟན་སྐབས་སུ། །བྱམས་དང་སྙིང་རྗེ་བྱང་སེམས་སྦྱོང་
ན། །ལྟ་བ་བྱེ་བྲག་སྨྲ་བ་འཛིན་ཅིང་། །བདེན་པ་བཞི་ཡི་སྒོ་ནས་འཇུག་
ཀྱང་། །དེ་ཡང་ཐེག་ཆེན་ལ་སློབ་ཐབས་སུ། །སློབ་དཔོན་རྟ་དབྱངས་ཉིད་
ཀྱིས་གསུངས་ཏེ། །མདོ་སྡེ་རྒྱན་ཞེས་བྱ་བའི་ཆོས་ལས། །དེ་ཡི་མན་ངག་རྒྱས་
པར་གསུངས་པས། །དེ་བས་ལྟ་བ་དམན་པར་གྱུར་ཀྱང་། །བྱང་སེམས་སྦྱོང་
ན་ཐེག་ཆེན་ལམ་ཡིན། །ཞེས་གསུངས་ཤིང་།། དེ་ཡང་རྒྱལ་སྲས་ཞི་བ་ལྷས་
མཛད་པའི་ལམ་རིམ་གང་ཡིན་ཞེ་ན། སྤྱོད་འཇུག་ཆེན་མོ་དང་བསླབ་
བཏུས་གཉིས་ཡིན་ལ། དེ་ཡང་སྤྱོད་འཇུག་ཆེན་མོ་ལས་བྱང་ཆུབ་སེམས་
དཔའི་ལམ་གྱི་རིམ་པ་རིགས་པའི་སྒོ་ནས་གཏན་ལ་ཕབ་ཡོད་ཅིང་། བསླབ་
བ ཏུས་སུ་བྱང་ཆུབ་སེམས་དཔའི་ལམ་གྱི་རིམ་པ་ལུང་གི་སྒོ་ནས་གཏན་ལ་་་་
ཕབ་ཡོད། དེ་ཡང་རྒྱལ་སྲས་ཞི་བ་ལྷ་ཆེན་པོས་མཛད་པའི་བྱང་ཆུབ་སེམས་
521



དཔའི་བསླབ་པ་ཀུན་ལས་བཏུས་པ་ལས། དད་པའི་རྩ་བ་བརྟན་བྱས་ཏེ། །
བྱང་ཆུབ་ལ་ཡང་བློ་བརྟན་བྱ། །ཞེས་པའི་སྐབས་སུ་དགེ་བཤེས་པོ་ཏོ་བས་
འདི་སྐད་གསུངས་ཏེ། སྤྱིར་ཐེག་པ་ཆེ་ཆུང་ཞེས་བྱ་བ་སྟོང་ཉིད་ཀྱི་ལྟ་བའི་
སྟེང་ནས་ཕྱེ་བ་མ་ཡིན་པར་སྤྱོད་པའི་སྟེང་ནས་ཕྱེ་བ་ཡིན་པས། ། སྤྱོད་པ་
བྱམས་པ་དང་སྙིང་རྗེ་བྱང་ཆུབ་ཀྱི་སེམས་གསུམ་སྦྱོང་ན་ལྟ་བ་དམན་ཡང་་་་
རུང་སྟེ། སངས་རྒྱས་པ་སྟེ་ནང་བ་སངས་རྒྱས་པའི་གྲུབ་མཐའ་སྨྲ་བ་བཞི་
ལས་ལྟ་བ་རགས་པར་སྣང་བ་བྱེ་བྲག་སྨྲ་བའི་ལྟ་བ་ཡིན་ཏེ། བྱེ་བྲག་སྨྲ་བས་
ཤེས་བྱ་ཐམས་ཅད་གཞི་ལྔ་འམ་དུས་གསུམ་རྫས་ཀྱི་བྱེ་བྲག་ཏུ་འདོད་ཅིང་་་
ཁས་འཆེ་ལ། དངོས་པོ་ལ་མངོན་པར་ཞེན་པ་འབའ་ཞིག་སྟེ་དངོས་པོ་ལ་
བདེན་པར་འཛིན་པ་ཁོ་ནའི་སྟེང་ན་འདུག་ཀྱང་། གང་ཟག་གི་བདག་བྱ་བ་
ཁས་མི་ལེན་པ་ཡིན། བྱེ་བྲག་སྨྲ་བས་འདོད་པའི་བདག་མེད་ནི། གང་ཟག་
རང་རྐྱ་ཐུབ་པའི་རྫས་ཡོད་ཀྱི་སྟོང་བ་དེ་ཡིན། དེ་ཡང་གང་ཟག་གི་བདག་
མེད་ཁས་ལེན་པ་དང་གང་ཟག་གི་བདག་མེད་རྟོགས་པ་གཉིས་ལ་ཁྱད་པར་
ཡོད་དེ། གང་ཟག་གི་བདག་མེད་ཁས་ལེན་ན་བདག་མེད་དེ་རྟོགས་པས་མ་
ཁྱབ་པས་སོ། །བདག་མེད་པའི་ལྟ་བ་དེ་ཡང་བདེན་བཞིའི་འཇུག་ལྡོག་གི་སྒོ་
ནས་འཇུག་པ་སྟེ། སྡུག་བསྔལ་བདེན་པ་ལ་ཡིད་འབྱུང་ཞིང་སྐྱོ་བ་སྐྱེས་ནས།
དེའི་རྒྱུ་ཀུན་འབྱུང་བདེན་པ་སྟེ་ལས་དང་ཉོན་མོངས་སྤོང་བར་འདོད།
ཉོན་མོངས་སྤོང་བར་འདོད་ཀྱང་སྤོང་བྱེད་ཀྱི་གཉེན་པོའི་སྟེང་ནས་གྲུབ་་་་་
མཐའ་གོང་འོག་གི་བཞེད་པ་མི་འདྲ་སྟེ། གྲུབ་མཐའ་འོག་མས་ཉོན་མོངས་
522



མངོན་གྱུར་པའི་མགོ་བོ་གནོན་པ་ཙམ་ལས་དྲུངས་ནས་འབྱིན་མི་ཐུབ་པས་
གྲུབ་མཐའ་སྨྲ་བ་ཀུན་གྱི་ལྟ་བ་ལ་མཐོ་དམའ་ཤོར་བ་ཡིན། དེ་ཡང་ལྟ་བ་
ཞེས་པ་གང་ཟག་གི་རྒྱུད་ཀྱི་ཉོན་མོངས་པ་དེ་སྤོང་བྱེད་ཀྱི་གཉེན་པོ་ཞིག་་་་
གམ། མ་རིག་པ་དང་འཛིན་སྟངས་དངོས་འགལ་གྱི་ལྟ་བ་ཞིག་ལ་གོ་དགོས།
དེ་ཡང་ཉོན་མོངས་མངོན་གྱུར་པའི་མགོ་མནོན་ཐུབ་པ་དང་། ཅུང་ཟད་
ལྐོག་གྱུར་པའི་མགོ་གནོན་ཐུབ་པ། དེ་ནས་ཉོན་མོངས་རགས་པ་སྤོང་ནུས་
པ་དང༌། བག་ལ་ཉལ་བ་དང་ཤིན་ཏུ་ལྐོག་གྱུར་ཉོན་མོངས་ཀྱི་རྩ་བའམ་ས་
བོན་དང་བཅས་པ་སྤོང་ཐུབ་པ་དང་བཅས་བཞི་ཡོད། གྲུབ་མཐའ་སྨྲ་བ་
བཞི་ཀའི་སྤང་བྱ་ཉོན་མོངས་ཡིན་པ་འདྲ་ཞིང་ཐུན་མོང་གི་དགྲ་དེ་ཉོན་་་་་
མོངས་ཡིན་ཀྱང་། ཉོན་མོངས་དེ་འཇོམས་བྱེད་ཀྱི་གཉེན་པོ་ལ་ཤུགས་ཆེ་
ཆུང་ཤོར་བའི་དབང་གིས་ལྟ་བ་ལ་མཐོ་དམའ་ཤོར་བ་ཡིན། དེ་བས་གྲུབ་
མཐའ་སྨྲ་བ་བཞིའི་ཁྱད་པར་གཙོ་བོ་ལྟ་བའི་སྒོ་ནས་འབྱེད་པ་མ་གཏོགས་་་་
སྤྱོད་པའི་སྒོ་ནས་འབྱེད་རྒྱུ་མེད། ཐེག་པ་གསུམ་གྱི་ཁྱད་པར་གཙོ་བོ་སྤྱོད་
པའི་སྒོ་ནས་ཕྱེ་བ་ལས་ལྟ་བའི་སྒོ་ནས་ཕྱེ་བ་མ་ཡིན། དེ་ལྟར་སྡུག་བསྔལ་
དང་ཀུན་འབྱུང་གཉིས་དང་བྲལ་བའི་འགོག་པ་འཐོབ་པར་འདོད་པས། རྒྱུ་
ལམ་གྱི་བདེན་པ་ལ་འཇུག་པར་བྱ། དེའི་དོན་གཏན་ལ་འབེབས་པར་བྱེད་
པའི་རིགས་པའམ་བསྟན་བཅོས་མདོ་སྡེ་རྒྱན་ཞེས་བྱ་བ་སློབ་དཔོན་རྟ་་་་་་
དབྱངས་ཀྱིས་མཛད་པ་ཞིག་ཡོད་པ་བོད་དུ་མ་འགྱུར། འདིར་བརྗོད་པའི་
མདོ་སྡེ་རྒྱན་ནི་བྱམས་ཆོས་སྡེ་ལྔའི་ནང་ཚན་གྱི་མདོ་སྡེ་རྒྱན་མིན། དེ་བྱེ་
523



བྲག་སྨྲ་བའི་ལྟ་བ་གཏན་ལ་འབེབས་བྱེད་ཀྱི་གཞུང་ཆེན་མོ་ཞིག་ཡིན་ཞིང་། །
དེའི་ནང་དུ་བདེན་པ་བཞིའི་འཇུག་ལྡོག་གི་སྒོ་ནས་ཐེག་པ་ཆེན་པོ་ལ་སློབ་
ཚུལ་གྱི་མན་ངག་རྒྱས་པ་ཞིག་གསུངས་ཡོད་པ་དེ་བོད་ལ་འགྱུར་མེད་མོད།
འོན་ཀྱང་དེའི་མན་ངག་མཉམ་མེད་ཇོ་བོ་ཆེན་པོ་ལ་མངའ་བས་ཁོང་གིས་་་
དགེ་བཤེས་འབྲོམ་སྟོན་པ་ལ་གསུངས་མྱོང་། དགེ་བཤེས་པོ་ཏོ་བའི་ཞལ་
ནས། དགེ་བཤེས་སྟོན་པས་ཀྱང་ཅུང་ཙམ་རེ་གསུངས་ཡོད་ཚོད་འདུག་
གསུངས་ཏེ་པོ་ཏོ་བ་ཁོང་ཉིད་ཀྱིས་གསན་མ་མྱོང་བར་གསུངས་སོ། །
དེ་བས་ན་ཐེག་པ་ཆེན་པོའི་ལམ་དུ་འགྱུར་བ་ལ་བྱང་ཆུབ་ཀྱི་སེམས་་་་
དགོས་ལ། བྱང་ཆུབ་ཀྱི་སེམས་དེ་སྙིང་རྗེ་ལས་འབྱུང་ཞིང་། སྙིང་རྗེ་བྱམས་
པ་ལས་འབྱུང་ལ། དེ་བྱས་པ་ཤེས་ཤིང་དྲིན་དུ་གཟོ་བ་ལས་འབྱུང་བས་དེ་
ཅི་ལྟར་སྒོམ་ཚུལ་སྟོན་ལ། རྩ་བ་ལས། ཆོས་གསུངས་དབུ་ཡི་དྲིན་གཟོའི་
སྐབས་སུ། །བྱས་པ་གཟོ་དང་མི་གཟོའི་སྐྱོན་ཡོན། །རྔ་ཡི་ཚིགས་བཅད་ལས་
འབྱུང་བཞིན་སྒོམ། །ཆུ་གང་གཉེན་ལ་བྱས་པའི་དངགས་ཀྱང་། འདི་དང་
གཞན་གྱི་སྐྱོན་ཡོན་དྲན་པས། བྱས་གཟོ་རྟག་བརྟེན་མི་གཟོ་རྟག་སྤངས། །
ཞེས་གསུངས་ཤིང༌། དེ་ཡང་དགེ་བཤེས་སྟོན་པས་ཆོས་གསུངས་ཚད་ཀྱི་
དབུར། རྒྱ་སྐད་ཀླད་དུ་སྨོས་པའི་དགོས་པ་རྣམ་པ་གསུམ་སྟེ། ཆོས་ཁུངས་
བཙུན་པར་བསྟན་པ་དང༌། ལོ་ཙཱ་བའི་དྲིན་དྲན་པར་བྱ་བ། བྱས་པ་ཤེས་
ཤིང་དྲིན་དུ་གཟོ་བ་གསུམ་ལས། བྱས་པ་ཤེས་ཤིང་དྲིན་དུ་གཟོ་བ་སྟོན་པའི་
སྐབས་སུ་དགེ་བཤེས་པོ་ཏོ་བས་འདི་རྣམས་གསུངས་ཏེ། བདག་ཅག་གི་
524



སྟོན་པ་བཅོམ་ལྡན་འདས་ཉིད་སྔོན་སློབ་ལམ་ལ་གནས་སྐབས་སུ་བྱང་ཆུབ་
སེམས་དཔའི་སྤྱོད་པ་སྟེ་རྒྱས་སྲས་ཀྱི་སྤྱོད་པ་ཉམས་སུ་ལེན་པའམ་བསྐལ་་་་
ཆེན་གྲངས་མེད་གསུམ་དུ་ཚོགས་གསོག་པའི་དུས་སུ། ཀླུའི་རྒྱལ་བོ་རྔ་ཞེས་
བྱ་བའི་སྐྱེ་བ་བཞེས་ནས། གཅུང་བོ་ཉེར་རྔ་ཞེས་བྱ་བ་དང་ལྷན་དུ་འགྲོགས་
ཏེ་ཀླུའི་རྒྱལ་བོ་རྔ་སྒྲ་ཞེས་བྱ་བའི་ཡུལ་དུ་བྱོན་པས། ཁོ་ཕྲག་དོག་སྐྱེས་ཏེ་དུ་
བ་ཅན་གྱི་དབུགས་ཏེ་ཁ་རླངས་ཕྱུང་ནས་དུག་ཕོག་པར་བྱེད་པར་རྩོམ་པ་
ལ། གཅུང་ཉེར་རྔ་ན་རེ། རང་ཅག་གིས་ཀྱང་དུ་བ་ཅན་གྱི་ཁ་རླངས་གཏོང་
ལ་འདི་རློག་པར་བྱེད་ཟེར་བ་ལ། ཀླུའི་རྒྱས་བོ་རྔ་ཡི་ཞལ་ནས། ཁྱོད་ཀྱིས་དེ་
སྐད་བཤད་པ་ཡིན་ནམ། གཞན་གྱི་ཡུལ་ལ་གནས་པ་དང༌། །གཞན་གྱི་འཚེ་
བས་འཚེ་བའི་ཚེ། །ཇི་ལྟ་བུར་ནི་བརྙས་གྱུར་ཀྱང༌། །ཁ་རོག་འདུག་ན་བདེ་
བ་འཐོབ། །བྱ་བ་ཡིན་པས། ཁོ་དྲིན་ཆེ་བ་ཡིན་པས། དེ་ལ་དྲིན་དུ་མ་གཟོ་
ན། །ས་རྣམས་དང་ནི་རི་རྣམས་དང་། །རྒྱ་མཚོ་བདག་གི་ཁུར་མིན་གྱི། །
བྱས་པ་མི་གཟོ་གང་ཡིན་པ། །དེ་ནི་བདག་གི་ཁུར་ཆེན་ཡིན། །ཞེས་པ་སྟེ། དེ་
ཡང་གཞན་གྱི་ཡུལ་དུ་བསྡད་ཅིང་གཞན་གྱི་འཚེ་བ་ལ་བརྟེན་པའི་དུས་དེར།
གལ་ཏེ་གཞན་གྱིས་ཅི་འདྲ་ཞིག་བརྙེས་གྱུར་ཀྱང༌། ཕྱིར་འགྲན་བཙུགས་ན་
རང་ལ་གནོད་པ་མ་གཏོགས་ཕན་པ་མེད་ལ། དེ་བས་ཁ་རོག་བསྡད་ཚེ་
ལེགས་ཟེར་བ་བཞིན་ཡིན་པས། ཁོས་རང་ཅག་ལ་དུག་རླངས་བཏང་ཡང་
ཕྱིར་གཏོང་མི་རུང་། ཁོ་བོའི་སྐྱེ་བ་སྔ་མ་སྔ་མར་རང་ཅག་གི་མར་གྱུར་པ་
ཡིན་པས་ངེས་པར་དྲིན་ཅན་ཡིན་ལ། གལ་ཏེ་དེ་ལ་རང་ཅག་གིས་དྲིན་དུ་
525



མི་གཟོ་ན། ་དྲིན་གཟོ་བྱ་བའི་ཁུར་དེ་ས་གཞི་དང་རི་རྒྱལ་ལྷུན་པོ་རྒྱ་མཚོ་ལ་
སོགས་པའི་ཁུར་ཆེན་པོ་དེ་དག་མ་ཡིན་ནོ། །འོ་ན་གང་ཁུར་ཆེན་པོ་ཡིན་ཞེ་
ན། བྱས་པ་མི་གཟོ་བ་དེ་བདག་གི་ཁུར་ཆེན་པོ་ཡིན་ནོ། །ཞེས་པའི་སྐྱོན་
དང༌། དེ་ཡང༌། བྱས་པ་དྲིན་དུ་གཟོ་བར་བྱས་ན། བྱས་པ་ཤེས་ཤིང་བྱས་
པ་གཟོ། །བྱས་པ་ཆུད་གཟོན་མི་བྱེད་པའི། །མི་ལ་དཔལ་མགོན་ཉེ་བར་
གནས། །ཞེས་པ་སྟེ། དེ་ཡང་རང་ལ་ཕན་བཏགས་པ་ལ་ཕན་པའི་ངོ་ཤེས་
ནས་ཕྱིར་དྲིན་ལན་འཇལ་ཚེ། གཞན་གྱིས་རང་ལ་ཕན་བཏགས་པ་དེ་ཆུད་
ཟོས་སུ་མ་བཏང་བའི་སེམས་ཅན་ཁྲེལ་ཡོད་དེ་ལ་དཔལ་མགོན་ཏེ་ཡོན་ཏན་
གྱི་དཔལ་དང་གཟི་བརྗིད་སོགས་ཉེ་བར་གནས་པའམ་ལྡན་ནོ་ཞེས་་་་་་་་་
གསུངས་པའི་ཡོན་ཏན་གསུངས་པ་དྲན་པར་བྱོས་ལ་སྒོམས་ཤིག་ཅེས་་་་་
གསུངས་ཤིང་། གཞན་ཡང་འཇིག་རྟེན་པའི་དངགས་ཏེ་འཇིག་རྟེན་པའི་
ལུགས་ཀྱི་ངག་རྒྱུན་གཏམ་རྒྱུད་ལས་ཀྱང་། ཆུ་གང་གཉེན་ལ་བྱམས་ན་
གཉེན་པས་དགྲ་སྨོན། །རལ་གྲི་དགྲ་ལ་བཏབ་ན་དགྲ་བས་ཟུན་འཇིགས། །
ཞེས་པ་སྟེ། ཆུ་གང་ངམ་ཆུ་གང་ཅན་ཏེ་དཔའ་བོ་སྙིང་སྟོབས་ཅན་གྱིས་རང་
གི་གཉེན་ལ་བྱམས་ཚེ་དེར་རང་གི་གཉེན་ཕྱོགས་ཀྱིས་དགའ་བ་སྐྱེ་བ་ལ་་་་་
ལྟོས་པས་དགྲ་ཡིས་དགའ་ཞིང་སྨོན་པ་སྐྱེ་ལ། རལ་གྲི་དགྲ་ལ་བཏབ་ཚེ་དགྲ་
བོ་འཇིགས་པ་ལ་ལྟོས་པས་ཟུན་ཏེ་རང་གི་གཉེན་དང་གཉེན་ཕྱོགས་རྣམས་
ཀྱིས་འཇིགས་པ་སྐྱེ་བ་ཡིན་ནོ་ཞེས་པ་ལྟར་ཡིན་པས། བྱས་པ་དྲིན་དུ་གཟོ་
བར་བྱེད་པའི་གང་ཟག་དེ་ཚེ་འདི་རང་ལའང་། རང་གི་ཕ་མ་ཡུལ་གཞན་
526



དུ་མགྲོན་ལ་སོང་མྱོང་བའི་ཤུལ་དུ་བུ་ཚ་རྣམས་སོང་ན་འགྲོ་འདུག་བདེ་་་་་
བས་ཕན་འདོགས་པ་མང་ལ། ཆེད་མེད་དེ་ཆ་རྒྱུས་མེད་པའི་མི་རྣམས་ཀྱིས་
ཀྱང་འདི་ནི་དྲིན་ཅན་གྱི་དྲིན་ངོ་ཤེས་པའི་མི་ཁྲེལ་ཡོད་ཅིག་ཡིན་ནོ་ཟེར་་་་་
ནས་བསྟོད་བསྔགས་བྱེད་པར་འགྱུར་ལ། ཚེ་འདིར་གཞན་ལ་ཕན་བཏགས་
ན་ཚེ་རབས་ཕྱི་མ་ལའང་ཕན་འདོགས་མང་དུ་འོང་བས་ཕོངས་པར་མི་་་་་་
འགྱུར་ཞིང་། མཐར་ཐུག་པའི་སངས་རྒྱས་ཀྱང་འཐོབ་པའི་ཡོན་ཏན་ཡོད་
པར་གསུངས་ལ། གལ་ཏེ་བྱས་པ་དྲིན་དུ་གཟོ་ན་སྔ་མ་ལས་བཟློག་པའི་སྐྱོན་
ཡོད་པས། ཚེ་འདི་རང་ལ་དེ་ལ་བྱིན་པ་ལས་ཆུ་ལ་ཕོ་བ་སྟེ་ཆུའི་ནང་དུ་
བཏབ་ན་དགའ་ཞིང་། ཡང་ན་དུད་འགྲོ་ཁྱི་ལྟ་བུ་ལ་བྱིན་ཚེ་དེས་གཞུག་
རེས་བྱེད་དུ་འོང་བ་སྟེ་མཇུག་མའམ་རྔ་མ་ཡར་འཁྱིལ་ཏེ་དགའ་བའི་ཉམས་
སྟོན་འོང་ཟེར་ནས་སྨོན་པར་འགྱུར་བའི་སྐྱོན་ཡོན་བསྟན་པར་བྱས་ནས།
དྲིན་ལ་འཁོར་དུས་མེད་པ་སྟེ་དྲིན་ལན་ཚད་མེད་པའམ་རྒྱ་ཆེན་པོ་འཇལ་་་
དགོས་ཤིང་། རང་ལ་ཕན་བཏགས་པ་ལ་ཕྱིར་དྲིན་དེ་དང་མཉམ་པའམ་དེ་
ལས་ལྷག་པའི་སྒོ་ནས་དྲིན་གཟོ་བྱས་ཏེ། དྲིན་ཅན་ལ་དྲིན་ལན་མི་འཇལ་
བའི་ཁྲེལ་མེད་ཀྱི་ངང་ཚུལ་དེ་སྤང་པར་བྱ་དགོས་གསུངས་སོ། །
འོ་ན་དེ་ལྟར་བྱང་ཆུབ་ཀྱི་སེམས་སྦྱོང་བར་བྱེད་པ་ལ་རྩ་བའི་མ་མོ་་་་་་
རྒྱུར་བྱས་ནས་བྱམས་པ་སྒོམ་པ་དེ་ལྟར་ཡིན་ན། སློབ་དཔོན་ཀ་མ་ལ་ཤཱི་
ལས་སྔོན་དུ་བཏང་སྙོམས་སྒོམ་པར་གསུངས་པ་དེ་མ་ལེགས་པ་ཡིན་ནམ་་་་
སྙམ་ན། དེ་ཡང་ལེགས་པར་སྟོན་པ་ལ། རྩ་བ་ལས། སློབ་དཔོན་ཀ་ཤཱིས་
527



བྱམས་པའི་སྔོན་དུ། །བཏང་སྙོམས་སྒོམ་པར་གསུངས་པ་ལེགས་གསུང་། །
སྙོམས་པའི་ས་ལ་ཆུ་བཏང་སླ་བཞིན། །ལྷས་ཀྱང་མ་བཞིན་མཉམ་སེམས་
སྔོན་དུ། །སྒོམ་པར་གསུངས་པའང་དཀྱུ་ས་བསྟན་ནས། རྟ་རྒྱུག་བཞིན་དུ་
འགྱུར་བ་མན་ངག །ཅེས་གསུངས་ཤིང་། དེ་ཡང་སློབ་དཔོན་ཀ་མ་ལ་ཤཱི་
ལས་སྒོམ་རིམ་དུ། སྔོན་ལ་བཏང་སྙོམས་སྒོམ་པར་གསུངས་པ་དེ་ཡང་
ལེགས་པ་ཡིན་ཏེ། སེམས་ཅན་ཐམས་ཅད་ནང་ནས་གཉེན་ལ་ཆགས་པ་དང་
དགྲ་ལ་སྡང་བ་སོགས་མ་བྱས་པར་ཕྱོགས་རིས་མེད་པར་མཉམ་པར་བྱས་་་
ན། བྱམས་པ་དང་སྙིང་རྗེ་གཉིས་ཀྱང་རྒྱུད་ལ་ཚེགས་མེད་པར་སྐྱེ་འོང་སྟེ།
དཔེར་ན། ས་ཞིང་མཐོ་དམའ་མེད་པར་མཉམ་པོ་ལ་ཆུ་གཏོང་སླ་བ་ལྟ་བུ་
ཡིན་ནོ། །དེ་ཡང་བཏང་སྙོམས་ཀྱི་ས་གཞི་ལ་བྱམས་པའི་རླན་གྱིས་བརླན་ཏེ་
སྙིང་རྗེའི་ས་བོན་བཏབ་པས་དགའ་བའི་མྱུ་གུ་ལས། བྱང་ཆུབ་ཀྱི་སེམས་ཀྱི་
འབྲས་བུ་འབྱུང་བར་བཞེད་པ་ཡིན་ཞེས་གསུངས་པ་ཡིན་གསུངས་སོ། །དེ་
ཡང་ཇོ་བོས་སྔོན་དུ་མར་སྒོམ་པར་གསུངས་པ་བཞིན་ཏེ། མར་གྱུར་པར་
མཉམ་པས་ཉེ་རིང་མེད་པ་དེ་ཡང་བཏང་སྙོམས་ཡིན་པ་ཞེས་པ་སྟེ། ཇོ་བོ་
ཆེན་པོས་བྱང་ཆུབ་ཀྱི་སེམས་རིན་པོ་ཆེ་བསྒོམ་པ་ལ། རྒྱུ་འབྲས་མན་ངག་
བདུན་གྱི་སྟེང་ནས་བསྒོམ་དགོས་ཚུལ་དང་། དེ་ལས་ཐོག་མར་སེམས་ཅན་
ཐམས་ཅད་རང་གི་མ་རུ་གྱུར་པ་སྟེ་མར་ཤེས་པའི་སྒོ་ནས་བསྒོམ་རྒྱུ་དེ་གལ་
ཆེ་བར་གསུངས་ཡོད་ལ། དགྲ་གཉེན་བར་མ་གང་ཡིན་རུང་རང་གི་མར་
གྱུར་པ་མཉམ་པས་ཉེ་རིང་མེད་པ་དེ་ཡང་བཏང་སྙོམས་ཡིན་པས། མ་དེ་
528



དག་སྡུག་བསྔལ་གྱིས་མནར་བ་ལ་མི་བཟོད་པའི་སྙིང་རྗེ་དང་ལྷག་པའི་་་་་
བསམ་པ་སྟེ་བྱམས་པ་དང་སྙིང་རྗེ་གཉིས་ཀའི་བྱེད་ལས་ཚང་བའི་ལྷག་པའི་
བསམ་པ་དང་། བྱང་ཆུབ་ཀྱི་སེམས་རྣམས་དཀའ་ཚེགས་མེད་པར་སྐྱེ་བར་
འགྱུར་ཏེ། དཔེར་ན། རྟ་ལ་དཀྱུ་ས་སྟེ་རྟ་རྒྱུག་ས་ཐོག་མར་གསལ་བོ་ཞིག་
བསྟན་པའི་ཚེ་ལམ་དེར་ཐེ་ཚོམ་དང་ཐོགས་པ་མེད་པར་རྒྱུག་ངེས་ལ། གལ་
ཏེ་ལམ་ལ་ཆ་རྒྱུས་མེད་ཚེ་ཆགས་ཐོགས་མེད་པར་རྒྱུག་མི་ཐུབ་པ་བཞིན་དུ།
སྔོན་དུ་མར་གྱུར་པར་མཉམ་པའི་བཏང་སྙོམས་སྒོམ་པ་འདི་ཇོ་བོའི་མན་་་་་
ངག་ཡིན་གསུངས། འོ་ན་ཇོ་བོ་ཆེན་པོའི་མན་ངག་ཡིན་ན། ཇོ་བོ་ཁོང་ཉིད་
ཀྱིས་གསར་བཟོ་བྱས་པ་ཨེ་ཡིན་ཞེ་ན་མ་ཡིན་ཏེ། བཅོམ་ལྡན་འདས་ཀྱི་མདོ་
ལས་གསུངས་པ་དེ་ཇོ་བོ་ཆེན་པོས་ཁྱབ་གདལ་དུ་སྤེལ་བ་ཡིན་ནོ། །འོ་ན་
བྱམས་པ་སྒོམ་པར་རང་ལ་ཕན་ཡོན་ཅི་ཡོད་སྙམ་ན། དེའི་ཕན་ཡོན་སྟོན་པ་
ལ། རྩ་བ་ལས། ཚེ་འདིར་བྱམས་པས་ཅི་ཙམ་ཁྱབ་པའི། །མ་འོངས་དུས་ན་
བདག་པོར་འགྱུར་བ། །ཆོས་ཉིད་ཡིན་ཞེས་གསང་ཕུར་སྐུ་ཡལ། །བྱམས་
དང་སྙིང་རྗེ་གོ་རིམས་ངེས་མེད། །དང་པོར་བྱམས་པ་གོམས་ལས་སྙིང་རྗེ།
བློ་མཐུ་ལྡན་ལ་སྙིང་རྗེ་སྔོན་སོང་། བྱམས་པ་གདོད་སྐྱེ་ཕྱིས་ནི་འཆོལ་བ།
གོམས་པར་གྱུར་ན་ཅི་ལྟར་ཡང་རུང་། །ཞེས་གསུངས་ཤིང་། དེ་ཡང་དགེ་
བཤེས་པོ་ཏོ་བའི་ཞལ་ནས། ཇོ་བོ་ཆེན་པོའི་དངོས་སློབ་གསང་ཕུར་སྐུ་མྱ་
ངན་ལས་འདས་པའི་རྣལ་འབྱོར་པ་ཤེས་རབ་རྡོ་རྗེ་ཉིད་ཀྱིས་འདི་ལྟར་་་་་་
གསུངས་པ་ཡིན་གསུངས་ནས། ཚེ་འདི་ལ་ལྷོ་འཛམ་བུ་གླིང་ཙམ་ལ་བྱམས་
.
.
.
529



པ་བསྒོམས་ན། དེའི་འབྲས་བུ་ལ་འཛམ་བུ་གླིང་ལ་དབང་བའི་སྟོབས་ཀྱི་
འཁོར་ལོས་བསྒྱུར་བའི་རྒྱལ་པོར་སྐྱེ་བར་འགྱུར་ལ། གླིང་གཉིས་ལ་སྐྱེ་ན་དེ་
ལ་དབང་བའི་ཟངས་ཀྱི་འཁོར་ལོས་བསྒྱུར་བའི་རྒྱལ་པོར་འགྱུར་ཞིང་།
གསུམ་ལ་སྐྱེ་ན་དེ་ལ་དབང་བའི་དངུལ་གྱི་འཁོར་ལོས་བསྒྱུར་བའི་རྒྱལ་པོར་
འགྱུར་ལ། གླིང་བཞི་ལ་སྐྱེ་ན་དེ་ལ་དབང་བའི་གསེར་གྱི་འཁོར་ལོས་བསྒྱུར་
བའི་རྒྱལ་པོར་འགྱུར་བ་དང༌། སྟོང་ཆུང་ངུ་དང་སྟོང་གཉིས་པ་བར་མ་ལ་
སྐྱེ་ན་དེ་ལ་དབང་བའི་བདག་པོར་འགྱུར་ལ། ་་ སྟོང་གསུམ་ལ་སྐྱེ་ན་ལྷའི་
དབང་བོ་ཚངས་པར་འགྱུར་ཞིང་། ནམ་མཁའི་མཐས་ཁྱབ་པའི་སེམས་ཅན་
ལ་སྐྱེ་ན་དེའི་འབྲས་བུ་རྫོགས་པའི་སངས་རྒྱས་མ་གཏོགས་གཞན་དུ་མི་་་་་
འགྱུར་གསུངས། སྤྱིར་ལས་བདག་གིར་བྱ་བ་ཡིན་པ་སྟེ་སྤྱིར་གནས་སྐབས་
མཐར་ཐུག་ཚེ་འདི་དང་ཕྱི་མ་གང་གི་དབང་དུ་བྱས་ནའང་། བདེ་སྡུག་
དང་དར་རྒུད་ཐམས་ཅད་རང་གི་ལས་ལ་རག་ལས་པ་ཡིན་མོད་ཀྱི། འོན་
ཀྱང་བྱམས་པ་སྒོམ་པའི་མཐུ་ཤིན་ཏུ་ཤུགས་དྲག་པས། གལ་ཏེ་བྱམས་པའི་
བློ་བཅོས་མ་མ་ཡིན་པ་རྣལ་མ་ཞིག་སྐྱེས་ཚེ་དངོས་སུ་གཞན་ལ་ཕན་པར་་་་་
ནུས་ཏེ། དཔེར་ན། སྟོན་པ་བཅོམ་ལྡན་འདས་ཀྱི་སྐྱེས་རབས་རྒྱལ་པོ་བྱམས་
པའི་སྟོབས་ལྟ་བུ་ཡིན་གསུངས། །དེས་ན་བྱམས་པ་དང་ངག་ཚིག་ཙམ་ལས་
མ་སྐྱེས་ཀྱང་རང་ཉིད་སྲུང་བའི་རིམ་གྲོའི་མཆོག་ཏུ་གྱུར་པ་ཡིན་ཏེ། བཅོམ་
ལྡན་འདས་ཀྱིས་ཀྱང་བདུད་དམག་བྱེ་བ་དུང་ཕྱུར་ལ་སོགས་པ་བྱམས་པའི་
ཏིང་ངེ་འཛིན་གྱིས་བཏུལ་བ་ཡིན་པས། དགེ་བཤེས་སྤྱན་སྔ་བའི་ཞལ་ནས།
530



དགེ་བཤེས་སྨྱུག་རུམ་པ་ལ་ནན་ཏར་ན་སྟེ་གནད་ལ་གཏུགས་ཚེ་ཕ་རོལ་པོ་
འཇོམས་པའི་ཐབས་ལ་བྱམས་པ་བསྒོམ་པ་ལས་ལྷག་པོ་མེད་ཅེས་གསུངས་
པ་བཞིན་ཡིན་ལ། དེ་བས་ན། བྱམས་པ་ཞེས་པའི་མིང་ཙམ་ཐོས་ནའང་
རང་གི་སྙིང་སངས་སངས་པ་སྟེ་སེམས་དགའ་ལྷང་ལྷང་ཏུ་འདུག་པ་ཡིན་་་་
གསུངས། དེའི་རྐྱེན་གྱིས་སྔོན་གྱི་གོང་མ་རྒྱལ་པོ་རྣམས་ཀྱིས་ཀྱང་བྱམས་པ་
དངོས་སུ་བསྒོམས་ཀྱང་རུང་མ་བསྒོམས་ཀྱང་རུང་། ་འབངས་མི་རྣམས་
བྱམས་པས་སྐྱོང་དགོས་ཞེས་ཁ་དཔེ་ལྟ་བུ་ཞིག་ཏུ་གྱུར་ཡོད་ལ། ཕོ་བྲང་ནང་
གི་གོང་མའི་བཀའ་ཡིག་གམ། སྨོན་ལམ། ཁ་གཡང༌། ཐ་ན་བདེན་ཚིག་ལྟ་
བུ་ཐུང་ཐུང་རེ་བྲིས་པའི་སྟེང་དུའང་བྱམས་པ་གསུངས་ཡོད་པར་བཤད་
དོ། །དེ་ཡང་འདིའི་ཕན་ཡོན་ཏིང་ངེ་འཛིན་རྒྱལ་བོའི་མདོ་ལས། ཞིང་ནི་བྱེ་
བ་ཁྲག་ཁྲིག་གཏམས་རྙེད་དུ། ་ །མཆོད་པ་རྣམ་མང་དཔག་མེད་ཇི་སྙེད་
ཀྱིས། །སྐྱེས་མཆོག་རྣམས་ལ་དེ་ཡིས་རྟག་མ་ཆོད་པས། །བསོད་ནམས་དག་
ལ་གྲངས་དང་ཆར་མི་ཕོད། །ཅེས་པ་སྟེ། ། ཡང་དག་པའི་ཞིང་དང་མ་དག་
པའི་ཞིང་བྱེ་བ་ཁྲག་ཁྲིག་གཏམས་སོགས་ཀྱི་གྲངས་མང་པོ་དང་མཉམ་པའི་
ཁམས་གྲངས་མེད་པ་ལ་མཆོད་པའི་དངོས་པོ་སྣ་ཚོགས་དཔག་ཏུ་མེད་་་་་་་
པའམ་ཚད་མེད་པ་ཡོད་ཚད་ཀྱིས། སྐྱེས་མཆོག་སྟེ་སངས་རྒྱས་བྱང་སེམས་
རྣམས་ལ་དུས་དང་རྣམ་པ་ཀུན་ཏུ་མཆོད་པས་བསྙེན་བཀུར་བྱས་པ་ལ་ལྟོས་
པས་བྱམས་པ་སྒོམ་པའི་ཕན་ཡོན་ནི་ཤིན་ཏུ་ཆེ་ཞིང་། དེ་ལྟར་མཆོད་པས་
བསྙེན་བཀུར་བྱེད་པ་དེ་ཡིས་བྱམས་པ་ལན་ཐེངས་གཅིག་གམ་ཡང་ན་ཡུད་
531



ཙམ་ཞིག་ལ་སྒོམ་པའི་ཕན་ཡོན་གྱི་ཆར་མི་ཕོད་ཅེས་པ་སྟེ་ཆ་ཤས་གཅིག་གི་
དོ་ཟླར་ཡང་མི་ཡོང་ཞེས་པའི་དོན་ནོ། །དེ་ཡང་སློབ་དཔོན་ཀླུ་སྒྲུབ་ཀྱིས། །
ཡིད་བདེ་བ་དང་བདེ་མང་དང་། །ལྷ་མི་བྱམས་པར་འགྱུར་བ་དང༌། །དེ་
དག་ཀྱང་ནི་སྲུང་བ་དང༌། །དུག་དང་མཚོན་གྱིས་མི་ཚུགས་དང་། །འབད་
པ་མེད་པར་དོན་ཐོབ་དང་། །བྱམས་ཆོས་ཡོན་ཏན་བརྒྱད་དང་ལྡན། །གལ་
ཏེ་གྲོལ་བར་མ་གྱུར་ཀྱང་། །ཚངས་པའི་འཇིག་རྟེན་སྐྱེ་བར་འགྱུར། །ཞེས་པ་
སྟེ། དེ་ཡང་བྱམས་པ་སྒོམ་ཚེ་རང་གི་ཡིད་ལ་བདེ་བ་དང་བདེ་བ་མང་པོ་
ཐོབ་པ་དང༌། ལྷ་དང་མི་རྣམས་ཀྱིས་བྱམས་པར་འགྱུར་བ། ལྷ་དང་མི་
རྣམས་ཀྱིས་རང་ཉིད་སྲུང་ཞིང་སྐྱོབ་པར་བྱེད་པ། དུག་དང་མཚོན་ཆ་ལ་
སོགས་པའི་གནོད་པས་མི་ཚུགས་པ། འབད་རྩོལ་མ་བྱས་ཀྱང་རང་གིས་
གང་རེ་བ་འདོད་པ་ལྟར་དུ་འཐོབ་པར་འགྱུར་བ། བྱམས་ཆོས་ཡོན་ཏན་
བརྒྱད་དང་ཡང་ལྡན་པར་འགྱུར་ལ། གལ་ཏེ་ཚེ་རབས་འདི་ལ་ཐར་བ་མ་
ཐོབ་ན་ཡང་ཚངས་པའི་འཇིག་རྟེན་ལ་སྐྱེ་བར་འགྱུར་རོ། །ཞེས་པའི་དོན་
དང་། དེ་ཡང་། རྫིའུ་ཆོས་སུམ་བརྒྱའི་ཁ་ཟས་ཀྱིས། །ཞེས་པ་ལ་སོགས་པ་སྟེ།
རྫ་སྣོད་ཆུང་ངུ་སུམ་བརྒྱའི་ནང་དུ་ཁ་ཟས་མངར་མོ་བཙོས་ནས་སེམས་་་་་་་
ཅན་ཐམས་ཅད་ཀུན་ལ་ཕུལ་བ་བས་བྱམས་པ་ཐེངས་གཅིག་སྒོམ་ན་ཕན་་་་
ཡོན་ཆེ་བ་ཡིན་ཞེས་པ་ལ་སོགས་པ་གསུངས་སོ། །དེ་ལྟ་བུའི་བྱམས་པ་དང་
ལྡན་པ་དེ་ལ་སྙིང་རྗེ་སྐྱེ་བ་ཡིན་ཏེ། སྤྱིར་ན་བྱམས་པ་དང་སྙིང་རྗེ་སྐྱེ་བའི་གོ་
རིམ་ལ་ངེས་པ་མེད་པ་སྟེ་སྙིང་རྗེ་སྔོན་དུ་སྐྱེས་ནས་བྱམས་པ་རྗེས་སུ་སྐྱེ་་་་
532



བའང་ཡོད་ལ། བྱམས་པ་སྔོན་དུ་སྐྱེས་ནས་སྙིང་རྗེ་རྗེས་སུ་སྐྱེ་བའང་ཡོད་
པས་དེའི་གོ་རིམ་ལ་ངེས་པ་མེད་པར་གཙོ་བོ་རང་གི་ཉམས་མྱོང་དང་སྦྱར་
དགོས་པ་ཡིན་ནོ། །དེ་ཡང་གོང་དུ་སྙིང་རྗེ་དེ་ཡང་བྱམས་པ་སྔོན་དུ་སོང་བ་
ལས་ཞེས་གོ་རིམ་ངེས་པར་གསུངས་པ་ནི། སྒོམ་པའི་གོ་རིམ་ལ་དང་པོ་
སངས་རྒྱས་རྗེས་སུ་དྲན་པ་སྟེ་སངས་རྒྱས་ཀྱི་སྐུ་གསུང་ཐུགས་ཀྱི་ཡོན་ཏན་་་
དང་མཁྱེན་བརྩེ་ནུས་གསུམ་གྱི་ཡོན་ཏན་ལ་སོགས་དྲན་པའི་སྒོ་ནས་སྔ་མ་་་
བརྟན་པར་བྱས་ནས་ཕྱི་མ་རིམ་གྱིས་གོམས་པར་བྱས་པའི་དབང་དུ་བྱས་ཚེ།
བྱམས་པ་ལས་སྙིང་རྗེ་སྐྱེ་བ་དེ་ལྟར་ཡིན་ཀྱང་། བློ་མཐུ་དང་ལྡན་པ་དེ་སྔོན་
དུ་ཐབས་བརྟན་པར་བྱས་ནས་ཤེས་རབ་བསྒོམས་པས། ཆོས་རྣམས་ཀྱི་རང་
བཞིན་སྟོང་བ་ཉིད་ཇི་ལྟ་བ་བཞིན་རང་རྒྱུད་ལ་སྐྱེས་ནས། དེ་མ་རྟོགས་པ་
སྟེ་སྟོང་ཉིད་མ་རྟོགས་པའི་སེམས་ཅན་རྣམས་ལ་དོན་མེད་པའི་སྡུག་བསྔལ་
གྱིས་ཉམ་ཐག་སྙམ་ནས་སྙིང་རྗེ་སྐྱེ་བར་འགྱུར་གསུངས་ལ། འདི་ལ་ཡང་
ཐེག་ཆེན་རིགས་ཅན་དབང་རྣོན་དང་དབང་རྟུལ་གྱི་རིགས་གཉིས་ཡོད་དེ།
དེ་ཡང་ཐེག་ཆེན་རིགས་ཅན་དབང་རྟུལ་གྱི་སྔོན་དུ་སྙིང་རྗེ་ཆེན་པོ་སྐྱེ་བར་
བྱེད་ཅིང་། དེའི་རྗེས་སུ་བྱང་ཆུབ་མཆོག་ཏུ་ཐུགས་བསྐྱེད། དེ་ནས་སྟོང་
ཉིད་རྟོགས་པའི་ལྟ་བ་རྒྱུད་ལ་སྐྱེ་བར་བྱེད་པ་ཡིན་ལ། དེ་ཡང་ཐེག་ཆེན་
རིགས་ཅན་དབང་རྣོན་གྱིས་ཐོག་མར་སྟོང་ཉིད་རྟོགས་པའི་ལྟ་བ་རང་རྒྱུད་
ལ་སྐྱེ་བར་བྱེད་ཅིང་། དེའི་རྗེས་སུ་སྙིང་རྗེ་ཆེན་པོ་དང་། དེ་ནས་བྱང་ཆུབ་
མཆོག་ཏུ་ཐུགས་བསྐྱེད་པ་ཡིན་པས་དབུ་མའི་གཞུང་ནས། དོན་འདི་ལ་
533



དཔགས་ནས་དབང་བོ་རྣོན་པོས་ཐར་བ་ཙམ་དོན་གཉེར་གྱི་བློ་སྐྱེ་བ་ལ་་་་་
ཡང་སྟོང་ཉིད་རྟོགས་པ་སྔོན་དུ་སོང་བ་ཤེས་པར་བྱའོ་ཞེས་གསུངས་པ་ཡིན་
ནོ། །དེ་ཡང་སྟོང་ཉིད་མ་རྟོགས་པའི་སེམས་ཅན་རྣམས་དོན་མེད་པའི་སྡུག་
བསྔལ་གྱིས་ཉམ་ཐག་སྙམ་ནས་སྙིང་རྗེ་སྐྱེ་བར་འགྱུར་ཞེས་པའི་སྐབས་ཀྱི་་་་
དོན་མེད་པའི་སྡུག་བསྔལ་ཞེས་པ། སྟོང་ཉིད་མ་རྟོགས་པའི་སེམས་ཅན་
རྣམས་ཀྱིས་མ་རིག་པའི་དབང་གིས་མ་རིག་པའི་ཞེན་ཡུལ་དོན་གཏན་ནས་
མེད་པ་ཞིག་ལ་ཡོད་པར་བཟུང་ནས་ལོག་རྟོག་སྐྱེས་ཤིང་། ལོག་རྟོག་དེའི་
དབང་གིས་དགེ་དང་མི་དགེའི་ལས་བསགས་ལ། ལས་ཀྱི་དབང་གིས་འཁོར་
བར་འཁྱམས་ཤིང་འཁོར་བའི་སྡུག་བསྔལ་མྱོང་བའི་དོན་ཡིན་ལ། འདིའི་
སྐབས་ཀྱི་སྙིང་རྗེ་ལ་ཡང་སེམས་ཅན་ལ་དམིགས་པའི་སྙིང་རྗེ་དང་། ཆོས་
ལ་དམིགས་པའི་སྙིང་རྗེ། དམིགས་མེད་ལ་དམིགས་པའི་སྙིང་རྗེ་དང་བཅས་
གསུམ་དུ་དབྱེ་རྒྱུ་ཡོད་པ་ལས། འདིར་དམིགས་མེད་ལ་དམིགས་པའི་སྙིང་རྗེ་
ལ་གོ་དགོས་སོ། །དེ་གསུམ་གྱི་ཁྱད་པར་མི་རྟག་པ་དང་སྡུག་བསྔལ་བ་གང་
གིས་ཀྱང་ཁྱད་པར་དུ་མ་ཕྱེས་པའི་སེམས་ཅན་ལ་དམིགས་པའི་སྙིང་རྗེ་དེ་་་
སེམས་ཅན་ཙམ་ལ་དམིགས་པའི་སྙིང་རྗེ་དང་། མི་རྟག་པ་དང་སྡུག་བསྔལ་
བས་ཁྱད་པར་ཕྱེས་པའི་སྙིང་རྗེ་དེ་ལ་ཆོས་ལ་དམིགས་པའི་སྙིང་རྗེ། རང་
བཞིན་མེད་པས་ཁྱད་པར་དུ་ཕྱེས་པའི་སྙིང་རྗེ་དེ་ལ་དམིགས་མེད་ལ་་་་་་་་
དམིགས་པའི་སྙིང་རྗེ་ཞེས་བརྗོད་པ་ཡིན་ནོ། ་ །དེ་ལྟར་སྡུག་བསྔལ་བའི་
སེམས་ཅན་རྣམས་དྲིན་ཅན་དུ་དྲན་པའི་སྒོ་ནས། ཕན་བདེ་དང་འདོད་
534



པའི་བྱམས་པ་གདོད་ཀྱིས་སྐྱེ་བས་ན། ཕྱིས་ནི་གོ་རིམ་ངེས་པ་མེད་པར་
འཆོལ་བར་སྐྱེ་བས་ཞེས་པ་འདི་ལ་ཐོག་མར་སྒོམ་ཚུལ་ཞིག་དང་། བསྒོམ་
ནས་རྒྱུད་ལ་སྐྱེས་པའི་རྗེས་སུ་སྒོམ་ཚུལ་དང་གཉིས་ཡོད་པ་ལས། འདིར་
བསྒོམས་ནས་རང་རྒྱུད་ལ་སྐྱེས་པའི་རྗེས་སུ་གོ་རིམ་ལ་ངེས་པ་མེད་པར་་་་་
བསྟན་པས། རེས་ཞེས་པ་སྟེ་སྐབས་འགར་སངས་རྒྱས་རྗེས་སུ་དྲན་པ་ནས་
རིམ་གྱིས་བསྒོམ་ལ། སྐབས་འགར་སྟོང་ཉིད་རྟོགས་པའི་ལྟ་བ་ཐོག་མར་
བསྒོམ་ནས་སངས་རྒྱས་རྗེས་སུ་དྲན་པ་རྗེས་སུ་བསྒོམ་པ་སྟེ་གོ་རིམ་བཟློག་་་་
ནས་ཀྱང་བསྒོམ། ཡང་སྐབས་འགར་བསྡུས་ནས་ཀྱང་བསྒོམ་ལ། སྐབས་
འགར་རྒྱས་པར་བཀྲལ་ནས་ཀྱང་བསྒོམ་པར་བྱ་སྟེ། ཕ་རོལ་ཏུ་ཕྱིན་པ་ནས་
མཁྱེན་པ་གསུམ་སྟེ་རྣམ་མཁྱེན། ལམ་ཤེས། གཞི་ཤེས་གསུམ་ཐོབ་པའི་ཆེད་
དུ་འབད་རྩོལ་གྱིས་ལམ་བསྒོམ་ལ། དངོས་པོ་བརྒྱུད་དེ་མཁྱེན་པ་གསུམ།
སྦྱོར་བ་བཞི། འབྲས་བུ་ཆོས་སྐུ་རྣམས་སོ། །མཁྱེན་པ་གསུམ་ནི་གོང་དུ་
བརྗོད་པ་ལྟར་དང་། སྦྱོར་བ་བཞི་ནི་རྣམ་རྫོགས་སྦྱོར་བ། རྩེ་མོའི་སྦྱོར་བ།
མཐར་གྱིས་སྦྱོར་བ། སྐད་ཅིག་མའི་སྦྱོར་བ་དང་བཞི་བོ་ཡིན་ལ། འདི་དག་
ལས་རྣམ་རྫོགས་སྦྱོར་བའི་བསྒོམ་ཚུལ་ནི་འབད་རྩོལ་གྱིས་རྒྱས་པར་བསྒོམ་
པ་དང༌། རྩེ་མོའི་སྦྱོར་བ་ནི། གོ་རིམ་ངེས་མེད་དུ་འཆོལ་བར་བསྒོམ་པ།
མཐར་གྱིས་སྦྱོར་བ་ནི། རིམ་གྱིས་བསྒོམ་པའམ་རྒྱས་པར་བསྒོམ་པར་བྱ་བ་
ཡིན་ཡང་། བསྒོམ་པར་བྱ་བའི་གཞི་གཅིག་གི་སྟེང་དུ་འབབ་དགོས་པ་ཡིན་
ནོ། །དེ་ཡང་སྔོན་དུ་ཐབས་ལ་གོམས་པ་ཅིག་སྟེ། ་ འདིའི་ཐབས་ནི་ཐབས་
， 535



ཤེས་གཉིས་སུ་ཕྱེས་པའི་ཐབས་ལ་གོ་དགོས། དེ་ཡང་ཐེག་པ་ཆེན་པོའི་
དབང་དུ་བྱས་ན་ཐབས་ཤེས་གཉིས་སུ་ཕྱེས་པའི་ཐབས་ཞེས་པ། བྱམས་པ་
ཆེན་པོ་དང་། སྙིང་རྗེ་ཆེན་པོ། བྱང་ཆུབ་ཀྱི་སེམས་རྣམས་ཡིན་ལ། ཐབས་
ཤེས་གཉིས་སུ་ཕྱེས་པའི་ཤེས་རབ་ཅེས་པ་སྟོང་ཉིད་རྟོགས་པའི་ཤེས་རབ་་་
ཡིན། དེ་ལྟར་སྔོན་དུ་ཐབས་ལ་གོམས་པ་ཅིག་གིས་གོ་རིམ་ཅན་དང་འཆོལ་
བ་དང༌། རྒྱས་བསྡུས་ཇི་ལྟར་བསྒོམ་ཡང་འདྲ་བ་སྟེ། ཐོག་མར་བྱམས་སྙིང་
རྗེ་བྱང་ཆུབ་ཀྱི་སེམས་བསྒོམ་ནས་རྒྱུད་ལ་སྐྱེ་བར་བྱེད་ཅིང་། དེ་ནས་སྟོང་
ཉིད་ཀྱི་ལྟ་བ་བསྒོམ་པར་བྱ་བའང་ཡོད་ལ། ཡང་ཐོག་མར་སྟོང་ཉིད་ཀྱི་ལྟ་
བ་བསྒོམ་ནས་རྒྱུད་ལ་སྐྱེ་བར་བྱེད་ཅིང་། དེ་ནས་བྱམས་སྙིང་རྗེ་བྱང་ཆུབ་
ཀྱི་སེམས་བསྒོམ་པའང་ཡོད་པས་ཇི་ལྟར་བསྒོམ་ཡང་འདྲ་བས། དང་པོ་
གོམས་འདྲིས་སུ་གཏོང་བ་དེ་ཧ་ཅང་གལ་ཆེ། གྲོགས་སྟོབས་རྒྱུ་སྟོབས་རྩ་
བའི་སྟོབས། །ཐོས་སྟོབས་དགེ་བ་གོམས་པའི་སྟོབས། །ཞེས་སྟོབས་བཞི་ཡོད་
པ་ལས་ཀྱང་གོམས་པའི་སྟོབས་དེ་མཆོག་ཏུ་གྱུར་པ་ཡིན་པས། ལུས་ཅན་
ཀུན་གྱི་སྐྱོན་ཡོན་ནི། །ཐམས་ཅད་གོམས་པའི་རྩ་བ་ཅན། །བྱ་བ་ཡིན་པས་
གོམས་པར་བྱ། །ཞེས་གསུངས་པ་ལྟར་གོམས་པར་བྱས་ཚེ། འོག་མ་བསྟན་
ནས་གོང་མ་སྐྱེ་ལ། གོང་མ་སྐྱེས་ནས་འོག་མ་དག་པར་འགྱུར་ཏེ། བཟོད་པ་
ཡོད་ན་ཚུལ་ཁྲིམས་དག ཚུལ་ཁྲིམས་དག་པ་ཡོད་ན། སྦྱིན་པ་དྲི་མ་མེད་པ་
ལྟ་བུ་ཡིན་པས་སྐྱེར་བ ཏུབ་ན་གང་ལ་སྐྱེས་ཀྱང་ཆོག་པས། གང་སྐྱེ་བའི་ངེས་
ནས་བློ་བསུས་ནས་བསྒོམ་ན། གཞན་སྐྱེ་བར་སླ་བ་སྟེ་རང་གི་བློ་ངོར་གང་
536



འཚམ་པ་དེ་སྔོན་དུ་བཏང་ནས་བསྒོམ་ཚེ་གཞན་དག་ཀྱང་རྒྱུད་ལ་སྐྱེ་སླ་བ་
ཡིན་ཏེ། དཔེར་ན། ཁབ་ཀྱི་སྐུད་པ་འཁྲིད་པ་དང་འདྲ་ལ། གང་ཡང་མི་སྐྱེ་
བ་དེ་ལ་ཕུར་ཚུགས་སུ་བསྒོམས་པས་དེ་སྐྱེས་ན། གཞན་ལ་ཁ་བསྟན་པ་ཙམ་
གྱིས་ཆོག་པར་འགྲོ་སྟེ། དཔེར་ན། ཆུ་བཞུར་བའི་ཡུར་བ་ནས་གཞན་དུ་ཆུ་
ཤོར་བའི་ཚེ་དེ་བཀག་པ་ཙམ་གྱིས་ཡུར་ཆུ་དྲང་མོར་བཞུར་འགྲོ་བ་ལྟ་བུ་་་་
ཡིན་གསུངས་སྐད། དེ་ལྟར་བྱམས་པ་ལ་གོམས་པར་གྱུར་ནས་སྙིང་རྗེའང་
མ་ལུས་པར་རང་ཤུགས་ཀྱིས་འབྱུང་མོད། འོན་ཀྱང་གལ་ཆེ་བས་སྒོམ་པར་
སྟོན་པ་ལ། རྩ་བ་ལས། ཐེག་པ་ཆེ་ལ་སྙིང་རྗེ་གལ་ཆེ། །དེ་ཡང་སྦྲུལ་ཁར་ཚུད་
པ་ལྟ་བུ། མེད་ནའང་བྱང་ཆུབ་སེམས་དཔའ་མི་འོང་། །དེ་ཡང་དངོས་པོར་
ཞེན་རིང་བརྟན་བྱ། །དེ་ནས་སྟོང་ཉིད་སྒོམ་ཡང་དེར་ཞེན། །ངར་འཛིན་
གོམས་པས་སྟོང་ཉིད་བསྒོམས་ཀྱང་། །ངར་འཛིན་རབ་ཏུ་སྤོང་བར་དཀའ་
བཞིན། །དེ་མ་གོམས་པར་སྟོང་ཉིད་སྒོམ་ན། །སྙིང་རྗེའི་ཕྱོགས་འཛིན་ཤིན་
ཏུ་དཀའ་བས། །དེ་བས་དངོས་པོར་ཞེན་རིང་བརྟན་བྱ། །ཞེས་གསུངས་
ཤིང་། དེ་ཡང་ཐེག་པ་ཆེན་པོའི་ཆོས་ཀྱི་རྩ་བ་སྙིང་རྗེ་ཡིན་པས། སྙིང་རྗེ་
མེད་པས་ཐེག་པ་ཆེན་པོ་མི་བཏུབ་སྟེ། བཅོམ་ལྡན་འདས་ཀྱིས་ཀྱང་།
རྫོགས་པའི་སངས་རྒྱས་ནི། བྱང་ཆུབ་ཀྱི་སེམས་ལས་བྱུང་བ་སྙིང་རྗེ་རྩ་བ་
ལས་བྱུང་བ། ཐབས་ཀྱིས་མཐར་ཕྱིན་པ་ཡིན་ནོ། །ཞེས་གསུངས་པ་དང་།
ཡང་བྱང་ཆུབ་སེམས་དཔས་ཆོས་རབ་ཏུ་མང་པོ་ལ་བསླབ་པར་མི་བྱ་ཡི།
ཆོས་གཅིག་ལ་བསླབ་པར་བྱ་སྟེ། གང་ཡིན་ཞེ་ན། སྙིང་རྗེ་ཆེན་པོའོ་ཞེས་པ་
537



སྟེ། དེ་ཡང་ཆོས་རབ་ཏུ་མང་པོ་ལ་བསླབ་པར་མི་བྱ་ཞེས་པ་ཆོས་མང་པོ་
གཏན་ནས་སྦྱང་མི་དགོས་ཞེས་པ་མ་ཡིན་པར། གལ་ཆེ་དང་ཤུགས་ཆེ་
བའམ་ནུས་པ་ཆེ་བ་ནི་སྙིང་རྗེ་ཆེན་པོ་ཡིན་ཞེས་པའི་དོན་ཡིན་པས། ཐོག་
མཐའ་བར་གསུམ་དུ་གལ་ཆེ་བ་ཡིན་པར་གསུངས་སོ། །ཡང་། གང་ལ་མགོ་
མཆིས་པ་དེ་ལ་འཚེ་བ་མཆིས་སོ། །གང་ལ་སྙིང་རྗེ་ཆེན་པོ་མཆིས་པ་དེ་ལ་
རྫོགས་པའི་སངས་རྒྱས་མཆིས་སོ་ཞེས་པ་དང་། ཡང་། མོས་པ་སྡུག་བསྔལ་
འཇིགས་པ་དང༌། །དེ་ཡི་ཕན་ཡོན་བསམ་པས་བསྐྱེད། །དེ་ཡང་སྙིང་རྗེ་ལས་
བྱུང་ཡིན། །ཞེས་པ་དང་། ཡང་། རྫོགས་པའི་སངས་རྒྱས་བྱང་ཆུབ་སེམས་
ལས་བྱུང་། །བྱང་ཆུབ་སེམས་ཀྱང་སྙིང་རྗེའི་རྒྱུ་ལས་བྱུང་། །དེ་ཕྱིར་སྙིང་རྗེ་
ངང་ཚུལ་རབ་ཏུ་ལྡན་པར་བྱ། །ཞེས་གསུངས་པ་ལྟར། ཐེག་པ་ཆེན་པོའི་རྒྱུ་
ལམ་འབྲས་བུ་ཐམས་ཅད་མཐར་ཕྱིན་པར་བྱེད་པ་སྙིང་རྗེ་ཡིན་པས། སློབ་
དཔོན་ཟླ་བ་གྲགས་པས་དབུ་མ་རྩོམ་པའི་དུས་སུ་ཐོག་མར་སྙིང་རྗེ་ཆེན་པོ་
ལ་མཆོད་པར་བརྗོད་པ་ཡིན་ཏེ། དང་པོར་ང་ཞེས་བདག་ལ་ཞེན་གྱུར་
ཀྱང་། །བདག་གི་འདི་ཞེས་དངོས་ལ་ཆགས་བསྐྱེད་པས། །ཟོ་ཆུན་འཕྱན་
ལྟར་རང་དབང་མེད་པ་ཡི། །འགྲོ་ལ་སྙིང་རྗེར་གྱུར་གང་དེ་ལ་འདུད། །ཅེས་
གསུངས་པས་སོ། །སྙིང་རྗེའི་སྐད་དོད་ལ་ཀཱ་རུ་ཎཱ་དང༌། སྙིང་རྗེ་ཆེན་མོའི་
སྐད་དོད་ལ་མ་ཧཱ་ཀཱ་རུ་ཎི་ཀ་ཞེས་བྱ་ཞིང་། དེ་ཉིད་བོད་སྐད་དུ་དོན་སྒྱུར་
བྱས་ཚེ་བདེ་སེལ་ཞེས་པའི་དོན་དུ་འཇུག་ཅིང༌། སྙིང་རྗེའི་དམིགས་པའམ་
དམིགས་ཡུལ་ནི་སྡུག་བསྔལ་དང་ལྡན་པའི་སེམས་ཅན་ནམ་སྡུག་བསྔལ་གྱི་
538



རྒྱུ་དང་ལྡན་པའི་སེམས་ཅན། ཡང་ན་སྡུག་བསྔལ་གྱི་བྱེད་ལས་དང་ལྡན་
པའི་སེམས་ཐམས་ཅད་ཡིན་ལ། སྙིང་རྗེ་དེའི་དམིགས་ཡུལ་གྱི་ས་མཚམས་ནི།
ལམ་མ་ཞུགས་པ་ནས་བྱང་སེམས་ས་བཅུ་བའམ་རྒྱུན་མཐའི་བར་དུ་འཇོག་
དགོས་སོ། །འོན་ཀྱང་བྱང་སེམས་ས་བཅུ་བ་དེ་སྙིང་རྗེའི་དམིགས་ཡུལ་ཡིན་
པའི་རྒྱུ་མཚན་གང་ཡིན་ཞེ་ན། ཤེས་སྒྲིབ་ཀྱི་འཇིགས་པ་ལས་མ་གྲོལ་བ་ཡིན་
ཏེ། ཤེས་སྒྲིབ་ཆུང་ཕྲ་མ་སྤངས་པའི་ཕྱིར་དང་། ཤེས་སྒྲིབ་ཆུང་ཕྲ་སྤངས་པ་
དང་རྣམ་མཁྱེན་སྐད་ཅིག་དང་པོ་ཐོབ་པ་དུས་མཉམ་ཡིན་པའི་ཕྱིར་རོ། །དེ་
ཡང་སྙིང་རྗེའི་རྣམ་པ་ནི། སྡུག་བསྔལ་དང་ལྡན་པའི་སེམས་ཅན་ཐམས་
ཅད་སྡུག་བསྔལ་དེ་ཉིད་ལས་བྲལ་བར་འདོད་པའི་བློ་ཡིན་ཞིང་། སེམས་
ཅན་ཐམས་ཅད་སྡུག་བསྔལ་དང་བྲལ་བར་འདོད་པའི་བློ་རྣལ་མ་ཞིག་ལ་་་་
སྙིང་རྗེ་ཆེན་པོ་ཞེས་བརྗོད་དོ། །དེ་འདྲའི་བློ་སྐྱེས་པའི་ཚད་ནི། དཔེར་ན།
སྦྲུལ་དུག་ཅན་གྱི་ཁ་རླངས་ཀྱིས་ཟིན་པའི་འདབ་ཆགས་བྱིའུ་དུག་སྦྲུལ་གྱི་་་་
ཁའི་ནང་དུ་མི་འགྲོ་བའི་རང་དབང་མེད་ལ། དུག་སྦྲུལ་གྱིས་ཀྱང་བྱིའུ་དེ་
ཉིད་མི་ཟ་བའི་རང་དབང་མེད་པར་དུག་སྦྲུལ་གྱི་ཁར་འཚངས་ཀྱིས་འོངས་
པ་བཞིན་དུ། སྡུག་བསྔལ་དང་ལྡན་པའི་སེམས་ཅན་གྱིས་ཀྱང་བྱང་ཆུབ་
སེམས་དཔའ་དེ་ཉིད་མི་གཏོང་ལ། བྱང་ཆུབ་སེམས་དཔས་ཀྱང་སྙིང་རྗེའི་
གཞན་དབང་གིས་སེམས་ཅན་མི་གཏོང་བར་གཞན་དོན་ལ་རང་དབང་་་་་་
མེད་པར་བུར་གྱིས་འཇུག་པ་སྟེ། ཐོགས་པ་མེད་པར་འཇུག་པའི་སྙིང་རྗེ་དེ་
ལྟ་བུ་ཞིག་མེད་པར་བྱང་ཆུབ་སེམས་དཔའ་མི་འོང་ཞེས་པ་སྟེ། བྱང་ཆུབ་
539



སེམས་དཔའ་འོང་དགོས་ན་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་དགོས་
ལ། དེ་ལ་སྙིང་རྗེ་ཆེན་པོ་རྒྱུད་ལ་སྐྱེ་དགོས་སོ། །དེ་ཡང་སྙིང་རྗེ་ཆེན་པོ་རྒྱུད་
ལ་མ་སྐྱེས་ཚེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་མི་སྐྱེ་ལ། བྱང་ཆུབ་ཀྱི་
སེམས་རིན་པོ་ཆེ་རྒྱུད་ལ་མ་སྐྱེས་ཚེ་བྱང་ཆུབ་སེམས་དཔའ་མི་འོང་སྟེ། དགེ་
བཤེས་འབྲོམ་སྟོན་པའི་ཞལ་ནས། ཇོ་བོ་ཀུན་གྱི་སྙིང་རྗེ་མཆི་མ་ཙིད་ཙིད་པ་
སྟེ་སྙིང་རེ་རྗེ་ཞེས་མིག་ཆུ་བཞུར་བ་ཙམ་མམ་ཁ་ཙམ་ཚིག་ཙམ་གྱི་སྙིང་རྗེ་་་་
ཡིས་གར་ཡང་མི་ཕྱིན་པས་སྙིང་ཐག་པ་ནས་གཞན་དོན་ཁུར་འཁྱེར་བའི་བློ་
རྣལ་མ་ཞིག་ཡིན་དགོས་གསུངས་ཤིང་། དེ་ལྟ་བུའི་སྙིང་རྗེ་ཤུགས་དྲག་པོ་
ལྡན་ཚེ་སེམས་ཅན་ངན་པ་སྟེ་གཤིས་ངན་པའམ་ལོག་སྒྲུབ་ཅན་དང་།
སེམས་ཅན་ཤིན་ཏུ་གྲངས་མང་བ་ལ་སོགས་པ་སེམས་ཅན་གཏོང་བའི་རྒྱུ་་་་་
རྣམས་ཀྱང་སླར་ལ་འཛིན་པའི་རྒྱུར་འགྲོ་བ་སྟེ། རྗེས་སུ་འཛིན་ཞིང་མི་
གཏོང་བའི་རྒྱུ་རུ་འགྲོ་བའམ་སེམས་ཅན་གྱི་དོན་ཁུར་དུ་འཁྱེར་བའི་བློ་ཇེ་་་ ་
དམ་དུ་གཏོང་བའི་རྒྱུ་རུ་འགྲོ་བ་ཡིན་གསུངས་སོ། །དེ་ལྟ་བུའི་སྙིང་རྗེ་ཚད་
དུ་ཕྱིན་པ་དེ་ཡང་། བདག་འཛིན་ནམ་བདེན་འཛིན་གྱིས་བཅིངས་པའི་
གནས་སྐབས་འདིར་རྒྱུད་ལ་སྐྱེ་སླ་བ་ཡིན་ཏེ། རང་གི་མར་གྱུར་པའི་སེམས་
ཅན་རྣམས་ཀྱིས་སྡུག་བསྔལ་དངོས་ལ་སྤྱོད་པ་དང༌། སྡུག་བསྔལ་གྱི་རྒྱུ་ལ་
སྤྱོད་པ་གང་རུང་ལས་མ་འདས་པས་ན། དེ་རྣམས་ཀྱི་སྡུག་བསྔལ་དེ་གང་
ལས་བྱུང་བ་ཡིན་ཞེ་ན། བདག་དང་བདག་གིར་འཛིན་པའི་བྱེད་ལས་ཉོན་
མོངས་ཅན་དེ་ལས་བྱུང་བའམ་བདག་ལྟ་མ་རིག་པ་ལས་བྱུང་བ་ཡིན་ནོ། །དེ་
54 )



ཡང་བདག་འཛིན་མ་རིག་པ་ཞིག་ཡོད་པའི་རྐྱེན་གྱིས་བདག་མེད་རྟོགས་་་་་
པའི་ལྟ་བ་ཞེས་པ་ཞིག་ཀྱང་ཡོད་པ་ཡིན་ཏེ། དཔེར་ན། མི་ལ་ནད་ཅེས་པ་
ཞིག་བྱུང་རྒྱུ་ཡོད་པའི་རྐྱེན་གྱིས་དེ་འཇོམས་བྱེད་ཀྱི་སྨན་ཞེས་པ་ཞིག་ཀྱང་་་་
ཡོད་པ་ལྟ་བུ་ཡིན་ནོ། །དེའི་རྒྱུ་མཚན་གྱིས་མདོ་ལས། འཇིག་ཚོགས་ལ་ལྟ་བ་
སངས་རྒྱས་ཀྱི་གདུང་ཡིན་ཞེས་པ་རུས་པའི་གདུང་སྟེ་སངས་རྒྱས་ཀྱི་ས་བོན་
ཡིན་གསུངས་ལ། དེ་ཡང་འཇིག་ལྟ་ཡིན་ན་བདེན་འཛིན་དང་བདག་འཛིན་
ཡིན་པས་ཁྱབ་ཀྱང་། བདག་འཛིན་དང་བདེན་འཛིན་ཡིན་ན་འཇིག་ལྟ་
ཡིན་པས་མ་ཁྱབ་བོ། །འཇིག་ལྟ་ཞེས་པ་རང་རྒྱུད་ཀྱི་ང་དང་ང་ཡི་བ་ལ་
དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཞིག་ལ་ཟེར་
ལ། འཁོར་བར་འཆིང་བྱེད་དང་འཁོར་བར་འཁྱམ་བྱེད་ཀྱི་རྩ་བའང་འཇིག་
ལྟ་ཡིན་ནོ། །དེའི་རྒྱུ་མཚན་གྱིས་འཇིག་ལྟར་བརྟེན་ནས་ཉོན་མོངས་པ་
གཞན་རྣམས་བྱུང་བ་ཡིན་ཏེ། ཉོན་མོངས་སྐྱོན་རྣམས་མ་ལུས་འཇིག་ཚོགས་
ལ། །ལྟ་ལས་བྱུང་བ་བློ་ཡིས་མཐོང་གྱུར་ཅིང་། །བདག་ནི་འདི་ཡི་ཡུལ་དུ་
རྟོགས་བྱས་ནས། །རྣལ་འབྱོར་པ་ཡིས་བདག་ནི་འགོག་པར་བྱེད། །ཅེས་
གསུངས་པས་སོ། དོན་དེ་ལ་དགོངས་ནས་འཇིག་ཚོགས་ལ་ལྟ་བ་སངས་
རྒྱས་ཀྱི་གདུང་ཡིན་གསུངས་པ་ཡིན་ལ། དེ་ཡང་ཉོན་མོངས་ཞེས་པ་ཞིག་
ཡོད་པའི་རྐྱེན་གྱིས་ཉོན་མོངས་པ་དེ་འཇོམས་བྱེད་ཀྱི་གཉེན་པོ་ལམ་གྱི་རྣམ་
གཞག་ཅེས་པ་ཞིག་ཀྱང་བྱུང་བ་ཡིན་ཞིང༌། ལམ་དེ་སྒོམ་སྟོབས་ཀྱིས་ཉོན་
མོངས་བག་ཆགས་དང་བཅས་པ་མ་ལུས་པར་སྤངས་པའམ་ཉོན་མོངས་པ་
，
541



དང་ཤེས་བྱའི་སྒྲིབ་པ་དང་བྲལ་བའི་བྲལ་ཆ་མི་གནས་པའི་མྱང་འདས་ཞེས་
པ་ཞིག་ཀྱང་འཐོབ་རྒྱུ་ཡོད་པ་ཡིན་ནོ། །དེ་ཡང་སྤྱོད་འཇུག་ཆེན་མོ་ལས། །
སྡུག་བསྔལ་མེད་པར་ངེས་འབྱུང་མེད། །ཞེས་གསུངས་པ་བཞིན། གལ་ཏེ་
སྡུག་བསྔལ་ཟེར་བ་ཞིག་མེད་ཚེ། སྡུག་བསྔལ་དེ་ལས་ངེས་པར་འབྱུང་
འདོད་ཀྱི་བློ་ཡང་མི་འབྱུང་ལ། ངེས་འབྱུང་ཞེས་པ་ཡང་མེད། ངེས་འབྱུང་
གི་བསམ་པ་མེད་ཚེ་བྱང་ཆུབ་ཀྱི་སེམས་མི་འབྱུང་ལ་རྫོགས་པའི་བྱང་ཆུབ་་་
ཀྱང་མི་སྲིད་དོ། །དོན་དེ་འདྲ་ཞིག་ལ་དགོངས་ནས་གསུངས་པ་ཡིན་པས།
དེའི་དུས་སུ་བརྟན་པར་བྱ་བ་གལ་ཆེ་བ་སྟེ། ཐོག་མར་སྙིང་རྗེ་ཆེན་པོ་རྒྱུད་
ལ་བསྐྱེད་པ་གལ་ཆེ་ལ། བསྐྱེད་ནས་སྐྱེས་པ་གལ་ཆེ། དེ་ཡང་སྐྱེས་པ་ཙམ་
གྱིས་མི་ཆོག་པར་ཡང་དང་ཡང་དུ་བསྒོམ་ཏེ་ཇེ་བརྟན་དུ་གཏོང་རྒྱུ་གལ་ཆེ་
བ་ཡིན་ནོ། །དེ་ཡང་ཐེག་ཆེན་ཚོགས་ལམ་ཆུང་ངུ་ནས་རིམ་བཞིན་ཚོགས་
ལམ་འབྲིང་། ཚོགས་ལམ་ཆེན་པོ། སྦྱོར་ལམ། མཐོང་ལམ། སྒོམ་ལམ་པའི་
རྒྱུད་ལ་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་ཡོད་པ་འདྲ་ན་ཡང་། བྱང་
ཆུབ་ཀྱི་སེམས་དང་སྙིང་རྗེ་ཆེན་པོའི་སེམས་ཤུགས་མི་འདྲ་བས་ན། ཐེག་
ཆེན་ཚོགས་ལམ་དང་སྦྱོར་ལམ། མཐོང་ལམ། སྒོམ་ལམ་ཞེས་རིམ་པར་ཕྱེས་
པ་ཡིན། དེ་ལྟར་བདག་དང་བདག་གིར་མངོན་པར་ཞེན་པའི་དུས་སུ་སྙིང་
རྗེ་ཆེན་པོ་རྒྱུད་ལ་བསྐྱེད་པ་གལ་ཆེ་ལ། དེའི་དུས་སུ་བརྟན་པར་བྱས་ནས་
ཕྱིས་སྟོང་བ་ཉིད་བསྒོམས་ཀྱང༌། སྙིང་རྗེའི་ཁོངས་ཚངས་སུ་ཞེན་པས་སྙིང་
རྗེ་འདོར་དོགས་མེད་པར་འོང་སྟེ། དཔེར་ན་འོ་སྐོལ་གྱིས་འཁོར་བ་ཐོག་མ་
542



མེད་པ་ནས་བདག་མེད་སྟོང་བ་ཉིད་བསྒོམས་པ་ཡོད་ཀྱང་། ང་དང་བདག་
ཏུ་འཛིན་པ་འདི་ཤིན་ཏུ་སྤང་དཀའ་བར་གྱུར། རིགས་པས་བཙལ་ན་ང་
དང་བདག་ཅེས་བྱ་བ་ཞིག་གཏན་ནས་མི་རྙེད་པར་འདུག་ཀྱང་། གཅིག་
ཟུར་བྱས་མ་ཐག་ཏུ་ངའམ་ཟེར་ནས་འོང་བ་བཞིན་དུ། ་ སྔོན་དུ་སྙིང་རྗེ་
བརྟན་པར་བྱས་ནས། སྟོང་བ་ཉིད་བསྒོམས་ན་ཁོང་ཚངས་སུ་སོང་ནས།
སྦྱོར་རྗེས་གཉིས་ལ་སྙིང་རྗེ་འབྱུང་བ་ཡིན། དངོས་པོ་ལ་ཞེན་པའི་དུས་སུ་
སྙིང་རྗེ་ལ་བརྟེན་པར་མ་བྱས་པར་སྟོང་བ་ཉིད་བསྒོམས་ན། ཕྱིས་སྙིང་རྗེ་
བསྒོམས་ཀྱང་སྙིང་རྗེ་ཕྱོགས་འཛིན་ཤིན་ཏུ་དཀའ་བས། སེམས་ཅན་ཡལ་
བར་འདོར་བའི་ཉེན་ཡོད་པ་ཡིན། རང་ཅག་ལ་ད་ལྟ་སེམས་ཅན་ཁོ་ན་བྱང་
ཆུབ་ཀྱི་གེགས་སུ་གྱུར་པ་འདྲ་བར་འདུག་སྟེ། སེམས་ཅན་ལ་མ་བརྟེན་པར་
བྱང་ཆུབ་མི་སྲིད་པས། སྔོན་དུ་སྙིང་རྗེ་གོམས་ཤིང་བརྟན་པར་བྱ་བ་གལ་ཆེ་
གསུངས། དེ་ཡང་རང་ཅག་ལ་འདིར་ད་ལྟ་སེམས་ཅན་ཁོ་ན་བྱང་ཆུབ་ཀྱི་
གེགས་སུ་གྱུར་པ་འདྲ་བར་འདུག་ཞེས་པའི་དོན་གང་ཡིན་ཞེ་ན། སེམས་
ཅན་ཞེས་པ་ཞིག་ཡོད་པས་རྐྱེན་གྱིས་ཆགས་པ་དང་སྡང་བ་ཞེས་པ་ཞིག་་་་་
ཀྱང་བྱུང་བ་ཡིན་ལ། གལ་ཏེ་ཆགས་པ་དང་སྡང་བའི་གཞིར་གྱུར་པའི་
སེམས་ཅན་ཞིག་གཏན་ནས་མེད་ཚེ། དེ་ལ་ཆགས་པ་དང་སྡང་བ་ཞེས་
པའང་འབྱུང་བའི་གཞི་མེད་པ་ལྟར། སེམས་ཅན་ཞེས་པ་ཞིག་མེད་ཚེ་སྙིང་
རྗེ་ཆེན་པོ་དང་བྱང་ཆུབ་ཀྱང་ཐོབ་མི་སྲིད་དེ། སྡུག་བསྔལ་གྱིས་མནར་བའི་
སེམས་ཅན་ཞིག་ཡོད་པའི་རྐྱེན་གྱིས་སྙིང་རྗེ་ཆེན་པོ་དང་། བྱམས་པ་ཆེན་པོ་
543



ཡོད་ཅིང་། དེའི་རྐྱེན་གྱིས་བྱང་ཆུབ་ཀྱི་སེམས་བྱུང་ཞིང༌། དེའི་ཚུལ་ལ་
བརྟེན་ནས་རྫོགས་པའི་བྱང་ཆུབ་བྱུང་བའི་དོན་གྱིས་སོ། །དེའི་རྒྱུ་མཚན་
གྱིས་སྔོན་དུ་སྙིང་རྗེ་གོམས་པ་དང་བརྟན་པར་བྱ་བ་གལ་ཆེ་བར་གསུངས་
ལ། དེ་ཡང་སྙིང་རྗེ་གོམས་པ་དང་བརྟན་པར་བྱ་བ་ནི་ཉེར་ལེན་ཡིན་ལ།
འདིའི་ལྷན་ཅིག་བྱེད་རྐྱེན་ནི། ཚོགས་གསོག་པ་དང་། སྒྲིབ་པ་སྦྱོང་བ། བླ་
མའི་རྣལ་འབྱོར་གསུམ་ཡིན་ནོ། །དེ་ལྟར་དངོས་པོ་ལ་མངོན་པར་ཞེན་པའི་
དུས་སུ་ཞེས་པ་སྟེ། བདེན་འཛིན་གྱིས་བཅིངས་ཤིང་སྟོང་ཉིད་མ་རྟོགས་
པའི་གནས་སྐབས་སུ་སྙིང་རྗེ་ཆེན་པོ་རྒྱུད་ལ་བརྟན་པར་བྱེད་པ་གལ་ཆེ་་་་་
བར་གསུངས་ལ། འདི་ཉིད་ཐེག་ཆེན་རིགས་ཅན་དབང་རྟུལ་གྱི་དབང་དུ་
བྱས་ནས་གསུངས་པ་ཡིན་ཏེ། ཐེག་ཆེན་རིགས་ཅན་དབང་རྣོན་གྱིས་ཐོག་
མར་སྟོང་ཉིད་རྟོགས་པའི་ལྟ་བ་རང་གི་རྒྱུད་ལ་བསྐྱེད་ཅིང་། དེ་ནས་བྱང་
ཆུབ་མཆོག་ཏུ་སེམས་བསྐྱེད་པ་ཡིན་ནོ། །དེ་ལྟར་དངོས་པོར་མངོན་པར་
ཞེན་པའི་དུས་སུ་སྙིང་རྗེ་བརྟན་པར་བྱས་པས། སྦྲུལ་གྱི་ཁར་ཚུད་པ་ལྟ་བུའི་
སྙིང་རྗེ་ཆེན་པོ་རྒྱུད་ལ་སྐྱེས་པར་གྱུར་ཙ་ན་བྱང་ཆུབ་ཀྱི་སེམས་སྐྱེས་པ་ཡིན་
པས། དེ་ཇི་ལྟར་བླང་བའི་ཆོ་གའི་རིམ་པ་ནི། བླ་མ་གཅིག་གི་ལས་ཡིན་པས་
འདིར་མ་བྲིས་ཀྱང་དེའི་སྐབས་ཉིད་དུ་ཤེས་པར་བྱའོ་ཞེས་གསུངས་ལ། དེ་
ཡང་བྱང་ཆུབ་ཀྱི་སེམས་བླང་བའི་ཆོ་ག་ལ། སྨོན་པ་བྱང་ཆུབ་ཀྱི་སེམས་
དང་། འཇུག་པ་བྱང་ཆུབ་ཀྱི་སེམས་དང་བཅས་པའི་ཆོ་གའི་རིམ་པ་ནི། །
དེང་སང་སེམས་བསྐྱེད་མཆོད་པ་ཞེས་གསུང་བཞིན་ཡོད་པ་དེའི་ཆོ་གའི་་་་་
544



རིམ་པ་ལྟར་ཡིན། དེ་ལ་བླ་མ་ཡོད་པ་དང་མེད་པའི་ལུགས་གཉིས་ཡོད་ལ། .
ཐོག་མར་བླ་མའི་དྲུང་ནས་བླངས་ཤིང་། དེའི་རྗེས་སུ་རྟེན་གྱི་དྲུང་ནས་
བླང་ནའང་ཆོག །གལ་ཏེ་བླ་མ་མ་རྙེད་ན་རྟེན་གྱི་དྲུང་ནས་བླང་ཡང་ཆོག་
གོ །འདིའི་བླ་མའི་ཆོ་ག་ནི་སྤྱོད་འཇུག་ཆེན་མོ་ལས་གསུངས་པ་ལྟར་བླང་
ཚེ་སྟབས་བདེ་བས། རྗེ་གསེར་ཁང་བའི་ཕྱག་ལེན་ལའང་ཆོ་ག་འདི་ཉིད་
བཙུགས་ཡོད་ལ། དཔེར་ན། མཆོད་པ་འབུལ་བའི་དབང་དུ་བཏང་ན། ཐོག་
མར་མཆོད་པ་ཕུལ། དེ་ནས་ཕྱག་འཚལ་ཞིང་མཎྜལ་ཕུལ་བའི་རྗེས་སུ། བླ་མ་
སངས་རྒྱས་བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛོད་དུ་
གསོལ། །ཞེས་པའི་དགོངས་གསོལ་སྔོན་དུ་བཏང་། དེ་ནས། ཇི་ལྟར་སྔོན་གྱི་
བདེར་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། བྱང་ཆུབ་སེམས་
དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །བདག་ཀྱང་འགྲོ་
ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱི་ཞིང་། །བྱང་ཆུབ་སེམས་
དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །ཞེས་ལན་གསུམ་
བཟླ་དགོས་ལ། དེ་ལྟར་ལན་གསུམ་བཟླས་པའི་སྨོན་འཇུག་གཉིས་ཀའི་ཆོ་
ག་བླངས་པ་ཡིན། དེ་ལྟར་ཉིན་རེ་བཞིན་དུ་གཟུགས་བརྙན་ཙམ་ཡང་མ་
ཆག་ཚེ་ཐེག་པ་ཆེན་པོའི་ལམ་གྱི་ཟུངས་བཟུང་བ་ཡིན་ཞེས་གསུངས་ཡོད་
དོ། །དེ་ལྟར་རྟེན་གྱི་དྲུང་དུ་ལེན་པའི་སྐབས་སུ་རང་གིས་རྗེས་ཟློས་བྱེད་པའི་
མོས་པ་འཛིན་དགོས་ཏེ། དཔེར་ན། སྟོན་པ་ཐུབ་པའི་དབང་བོའི་སྐུ་འདྲའི་
དྲུང་ནས་ལེན་པའི་དབང་དུ་བཏང་ཚེ། སྟོན་པའི་སྐུ་དེ་རི་མོ་ཙམ་མ་ཡིན་
545



པར་སྟོན་པ་སངས་རྒྱས་བཅོམ་ལྡན་འདས་དངོས་ཡིན་པའི་མོས་པ་འཛིན་
དགོས་ལ། ་ མ་མཐའ་ཡང་གསོན་པོ་ཞིག་ཡིན་པར་བསམ་དགོས་ཞེས་
གསུངས་ཡོད་དོ། །དེ་ལྟར་སྟོན་པ་བཅོམ་ལྡན་འདས་དངོས་ཀྱི་མདུན་ནས་
རྗེས་ཟློས་བྱས་པའི་མོས་པ་བཅངས་ཏེ། ཆོ་གའི་ཚིག་ལན་གསུམ་བཟླས་
པའི་ལན་གསུམ་པ་རྫོགས་པ་དང་མཉམ་དུ་རང་གི་རྒྱུད་ལ་བྱང་ཆུབ་སེམས་
དཔའི་སྡོམ་པ་ཐོབ་བྱུང་སྙམ་པའི་མོས་པ་བྱས་ཚེ་ཉམས་ལེན་ཕུལ་ཏུ་བྱུང་
བ་ཡིན་ཞེས་གསུངས་ཡོད་པས། ཉམས་ལེན་བྱ་ཤེས་ཚེ་མང་པོ་བཏོན་མ་
བཏོན་དང་། དཀའ་ལས་མང་པོ་མྱངས་མ་མྱངས་ལ་ཐུག་མེད་དོ། །
བཅུ་གཉིས་པ། སེམས་ཇི་ལྟར་བསྐྱེད་ཚུལ་དང་
དེའི་བསླབ་བྱ་ལ་སློབ་ཚུལ།
དེ་ལྟར་སེམས་བསྐྱེད་ནས་དེའི་བསླབ་བྱ་ལ་སློབ་དགོས་པས། སྨོན་
པའི་བསླབ་བྱ་ལྔ་ལས་ནག་པོའི་ཆོས་བཞི་སྤངས་ཏེ། དཀར་པོའི་ཆོས་བཞི་
ལ་བསླབ་པར་བྱ་བ་དང་། སེམས་ཅན་བློས་མི་སྤང་བ་གཉིས་ལ་བརྗེད་ཀྱིས་
དོགས་པ་མ་བྱུང་བས། འདིར་ཡི་གེར་མ་བྲིས་ཀྱང་ཤུགས་ལས་གོ་བར་བྱའོ་
ཞེས་པ། ནག་པོའི་ཆོས་བཞི་སྤངས་པ་དང་། དཀར་པོའི་ཆོས་བཞི་ལ་
བསླབ་པ། སེམས་ཅན་བློས་མི་སྤང་བ་སྟེ་བྱང་ཆུབ་མཆོག་ཏུ་སེམས་བསྐྱེད་
ཟིན་ན་དེའི་བསླབ་བྱ་ལ་སློབ་ཚུལ་བརྗེད་མི་སྲིད་པས་འདིར་ཡི་གེར་མ་་་་་
བྲིས་པར་གསུངས་སོ། །ལྷག་མ་གསུམ་ལས། དང་པོ་ཡང་དང་ཡང་དུ་བྱང་
546



ཆུབ་ཀྱི་སེམས་སྦྱོང་བ་ལ་བསླབ་པར་སྟོན་པ་ལ། རྩ་བ་ལས། ཐོག་མའི་
སེམས་བསྐྱེད་དུས་སུ་གསུངས་པ། །བསླབ་བྱ་རྟག་ཏུ་བྱང་སེམས་སྦྱང་བ། །
རིགས་དང་ཐུང་བ་གང་ལེགས་ཀྱི་ཟེར། །གཡོག་གིས་དཔོན་ལ་དྲིས་པའི་
གཏམ་བཞིན། །བྱམས་དང་སྙིང་རྗེ་བྱང་སེམས་སྦྱོང་ན། །ཚིག་དང་མེད་
ཀྱང་སེམས་སྦྱོང་ཡིན་ཏེ། །སེམས་མེད་ཚིག་གིས་དེ་ལྟར་མི་འགྱུར། །སྦྱོང་
སྙིང་འདོད་ཕྱིར་ཕན་ཡོན་དྲན་བྱ། །སྡོང་བོ་བཀོད་ལས་གསུངས་པ་བཞིན་
དུའོ། །དེ་ཡི་ཤེས་བྱེད་ལྷ་ཅིག་ཉིད་ཡིན། །བསྐོར་བའི་ཚེ་ན་ནུབ་དང་བྱང་
དུ། །ལྷས་བསྟན་པའམ་ཀུ་ས་ལི་ལ། །གྲོགས་ཀྱིས་ཞུས་ནས་པྲ་ཕབ་པའམ། །
མདོར་ན་སེམས་དེ་ཡོད་ན་ཡོན་ཏན། །ཀུན་ཡོད་དེ་མེད་ཡོན་ཏན་ཀུན་
མེད། །དེ་ལྟའི་ཡོན་ཏན་དྲན་པས་རྟག་སྦྱང་། །དེ་ནི་འབད་པ་ཀུན་གྱིས་སྤེལ་
བྱ། །འབད་པའི་མཆོག་ནི་བྱམས་དང་སྙིང་རྗེ། །བྱང་སེམས་སྦྱོང་བ་གཞན་
ཡང་ཚོགས་བསག །ཚོགས་ཀྱི་མཆོག་ནི་དཀོན་མཆོག་མཆོད་དང་། །དགེ་
འདུན་བསྙེན་བཀུར་གཞན་ཡང་སྣ་ཚོགས། །ལས་སྒྲིབ་སྦྱོང་ཞིང་སྡིག་གྲོགས་
སྤང་ལ། །དགེ་བཤེས་རྟག་བསྟེན་སྟོང་ཉིད་གོམས་བྱ། །དེ་ལ་སོགས་པའི་སྣ་
ཚོགས་ཚུལ་གྱིས། །འཕེལ་བྱ་སེམས་སྦྱོང་བ་ཡང་དེ་ཉིད། །ཅེས་གསུངས་ལ།
དེ་ཡང་ཉན་པོ་བྱ་བའི་ཡུལ་དུ་བཞུགས་པའི་དུས་སུ་བཀའ་གདམས་པའི་་་་
དགེ་བའི་བཤེས་གཉེན་དགེ་འདུན་ཐོག་མ་ཞེས་བྱ་བ་ཉིད་ཀྱིས། ལྷ་མོ་ཆེ་སྟེ།
སྐུ་ཆེན་པོ་ཞིག་ལ་རབ་གནས་བྱས་ཤིང་། རྒྱས་པའི་ཆོ་ག་ལྟར་སེམས་བསྐྱེད་
པའི་དུས་སུ། ཁ་ཅིག་སྟེ་འགའ་ཞིག་གིས་སྨོན་པའི་བསླབ་བྱ་ལྔ་ལས། ཡང་
547



དང་ཡང་དུ་བྱང་ཚུབ་ཀྱི་སེམས་སྦྱོང་བ་ལ་སློབ་པར་བྱེད་པ་ལ་སེམས་་་་་་་
བསྐྱེད་ཀྱི་ཆོ་ག་རིང་ཞིང་རྒྱས་པའི་སྒོ་ནས་སེམས་སྦྱང་ན་ལེགས་སམ། ཡང་
ན་སེམས་བསྐྱེད་ཀྱི་ཆོ་ག་བསྡུས་ཤིང་ཚིག་ཐུང་ངུ་སྟེ། དཔེར་ན། སངས་
རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་
སྐྱབས་སུ་མཆི། །བདག་གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་
ཕན་ཕྱིར་སངས་རྒྱས་འགྲུབ་པར་ཤོག །ཅེས་པ་ལྟ་བུའི་ཆོ་ག་བསྡུས་ལ་ཚིག་
ཐུང་ངུའི་སྒོ་ནས་སེམས་སྦྱང་ན་ལེགས་ཞེས་དྲི་བ་བྱུང་སྟེ། གཡོག་པོ་ཞིག་
གིས་དཔོན་པོ་ཞིག་ལ་ཟན་ཏེ་རྩམ་པ་དྲོན་མོ་ཟའམ། གྲང་མོ་ཟ་ཞེས་དྲིས་
པ་ལ། ཟན་དྲོན་མོ་དང་གྲང་མོ་གཉིས་ཀ་གང་ཡིན་ཡང་ལྟོ་འགྲངས་པ་ལ་
འདྲ་བ་བྱས་པས། གང་ཡང་མ་བྱུང་བའི་གཏམ་རྒྱུད་བཞིན་དུ། ཚིག་གིས་
དོན་འདྲེན་པར་བྱེད་པ་སྟེ། ཚིག་སྐྱོར་བ་ནི་དོན་དྲན་གསོ་བའི་ཆེད་དུ་ཡིན་
པས། སྒྲུབ་པ་ཉམས་ལེན་བྱེད་མཁན་ཞིག་ཡིན་ཚེ་དོན་རྟོགས་ཐུབ་ན་ཚིག་
གཅིག་ཀྱང་མ་བ ཏོན་ན་ཆོག་ལ། དོན་རྒྱུད་ལ་སྐྱེར་བ ཏུབ་ན་ཚིག་རིང་ཐུང་
གང་ཡིན་ཡང་འདྲ་སྟེ། གཙོ་བོ་དོན་རྒྱུད་ལ་སྐྱེ་རྒྱུ་དེ་ཧ་ཅང་དཀའ་བ་ཡིན་
གསུངས། དེ་ཡང་དོན་རྟོགས་པ་དང་དོན་རྒྱུད་ལ་སྐྱེ་བ་གཉིས་མི་འདྲ་ལ།
བྱང་ཆུབ་ཀྱི་སེམས་རྟོགས་པ་དང་། བྱང་ཆུབ་ཀྱི་སེམས་རྒྱུད་ལ་སྐྱེ་བ་
གཉིས་མི་འདྲ་སྟེ། དཔེར་ན། བྱང་ཆུབ་ཀྱི་སེམས་ཀྱི་ངོ་བོ་དང༌། བྱེད་ལས་
ས་མཚམས་ག་འདྲ་ཡིན་པ་སོགས་ཤེས་སླ་ཡང་། བྱང་ཆུབ་ཀྱི་སེམས་རྒྱུད་ལ་
སྐྱེ་རྒྱུ་དེ་ཧ་ཅང་དཀའ་ལ། བྱང་ཆུབ་ཀྱི་སེམས་རྒྱུད་ལ་སྐྱེ་མ་བཏུབ་ན་ཤེས་
548



པ་ཙམ་ལ་སྙིང་པོ་མེད་དོ། །དེ་ཡང་དགེ་བཤེས་པོ་ཏོ་བ་ལ་ཞང་ཚ་ཆུང་བ་
ཞེས་བྱ་ཞིག་གིས་ནམ་གུང་གི་དེ་བག་དཀའ་བར་གདའ་ཞེས་ཞུས་པ་སྟེ། སྔ་
དྲོ། ཉིན་གུང་། ཕྱི་དྲོ། སྲོད། ནམ་གུང་། མཐོ་རེངས་ཞེས་ཉིན་མཚན་དུས་
དྲུག་ཏུ་ཕྱེ་བའི་ནམ་གུང་གི་དུས་སུ་བྱང་ཆུབ་ཀྱི་སེམས་བསྐྱེད་པ་ལ་བསླབ་
བྱ་བ་དེ་ཅུང་ཙམ་དཀའ་བར་འདུག་ཅེས་ཞུས་པས། ཁྱོད་ཀྱིས་བྱང་ཆུབ་ཀྱི་
སེམས་སྦྱོང་རྒྱུ་ཡིན་ནམ་མིན། གལ་ཏེ་སྦྱོང་རྒྱུ་ཡིན་ན་ནམ་གུང་གི་དུས་སུ་
ཉམས་ལེན་བྱ་རྒྱུའི་ཆོ་ག་དེ་དཀའ་ཅེས་བརྗོད་ན་མི་འགྲིག་ཅེས་གསུངས་
སོ། །དེ་ཡང་དེ་སང་བླ་མའི་རྣལ་འབྱོར་དང༌། བྱང་ཆུབ་ཀྱི་སེམས་བསྐྱེད་པ།
དཔལ་རྡོ་རྗེ་འཇིགས་བྱེད་ཀྱི་བསྙེན་ཆེན་ལ་བཞུགས་སྐབས་སོགས་སུ་ནམ་
གུང་གི་ཚབ་ཏུ་སྲོད་ཀྱི་དུས་སུ་སངས་རྒྱས་ཆོས་ཚོགས་སོགས་ཚར་གཉིས་་་་་
ལེན་པའི་སྲོལ་ལ་ཕྱག་ལེན་ཚུགས་ཤིང་དར་ཡོད་པ་བཞིན་ནོ། །དེ་ཡང་དགེ་
བཤེས་འབྲོམ་སྟོན་པ་ལ་དགེ་བཤེས་སྤྱན་སྔ་བས། སེམས་ཅན་གྱི་དོན་དུ་
རྫོགས་པའི་སངས་རྒྱས་ཐོབ་པར་འདོད་པའི་བློ་རྣལ་མ་གཅིག་ཡོད་ཚེ་ཚིག་
མེད་ཀྱང་ཆོག་གམ། ཚིག་ཀྱང་ངེས་པར་དུ་འདོན་རྒྱུ་དེ་གལ་ཨེ་ཆེ་ལགས་
ཞེས་དྲི་བ་ཞུས་པས། དོན་རྒྱུད་ལ་སྐྱེ་ཐུབ་ན་ཚིག་མ་བཏོན་ཀྱང་ཆོག་
གསུངས་སོ། །དེ་ལྟར་ནམ་རྒྱུན་བསྐྱེད་རིམ་དང་རྫོགས་རིམ་གྱི་རྣལ་འབྱོར་
ཉམས་སུ་ལེན་མཁན་རྣམས་ཀྱང་། དོན་བློ་ངོར་འཆར་ཐུབ་པ་ཞིག་ཡིན་ཚེ་
ཆོ་གའི་ཚིག་མ་བཏོན་ནའང་ཆོག་པ་ཡིན་ཏེ། ཚིག་སྐྱོར་བ་ནི་དོན་བློ་ངོར་
འཆར་བའི་ཐབས་ཡིན་པས་སོ། །ང་ཚོས་འདོན་པ་འདོན་སྐབས་སུ་དལ་
549



མོར་འདོན་དགོས་ཞེས་པའི་གནད་ཀྱང་དོན་ཡིད་ལ་དྲན་པའི་ཆེད་དུ་ཡིན་
ལ། ཧ་ཅང་མགྱོགས་ན་ཡིད་ལ་དྲན་མི་ཐུབ་པ་བཞིན་ནོ། །དེ་ཡང་ཡིད་
ལ་དོན་ཅི་ཡང་དྲན་རྒྱུ་མེད་ཚེ་ཉི་མ་དང་དུས་ཡུན་རིང་པོ་ཇི་འདྲ་ཞིག་ལ་་་་
བཏོན་ཀྱང་དགོས་པ་གཞན་མེད་དོ། །འོ་ན་ཡིད་ལ་དོན་ཅི་ཡང་དྲན་རྒྱུ་
མེད་ན། ཚིག་ཙམ་བརྗོད་པ་ལ་ཕན་ཡོན་གཏན་ནས་མེད་པ་ཡིན་ནམ་ཞེ་ན།
ཕན་ཡོན་གཏན་ནས་མེད་པ་མ་ཡིན་པར་ཕན་ཡོན་ཆུང་བའི་དོན་ཡིན་་་་་
ནོ། །དེ་ལྟར་སེམས་ཅན་ལ་ཕན་བདེ་འདོད་པའི་བྱམས་པ་དང་། སྡུག་
བསྔལ་དང་བྲལ་བར་འདོད་པའི་སྙིང་རྗེ། དེའི་ཆེད་དུ་རྫོགས་པའི་སངས་
རྒྱས་འཐོབ་པར་འདོད་པའི་བྱང་ཆུབ་ཀྱི་སེམས་གསུམ་པོ་དེ་ཉིད་སྙིང་ཐག་
པ་ནས་སྦྱོང་ན་ཚིག་མེད་ཀྱང་། དེ་བྱང་ཆུབ་ཀྱི་སེམས་སྦྱོང་བ་ཡིན་ཏེ། །
སེམས་མེད་པའི་ཚིག་སྟེ་དོན་ཡིད་ལ་ཅི་ཡང་དྲན་རྒྱུ་མེད་པའི་ཚིག་སྐམ་པོ་
རྐྱང་པ་དེ་རྐུན་མ་ཁྲམ་པ་རྣམས་ཀྱིས་ཀྱང་ཤེས་ཏེ། དཔེར་ན། ང་ཚོ་བོད་
ཀྱི་ནང་དུའང་རྐུན་ཇག་རྣམས་ཀྱིས་ཇག་ལ་འགྲོ་དུས་སུ་བླ་མ་ལ་སྐྱབས་སུ་
མཆིའོ་ཞེས་དང་། འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ཅེས་སྐད་
དུ་བརྒྱབ་ནས་འདོན་བཞིན་དུ་བོའུ་ཁུར་ནས་འགྲོ་མཁན་ཡོད་པ་བཞིན་
ནོ། །དེ་འདྲའི་ཚུལ་གྱིས་བྱང་ཆུབ་ཀྱི་སེམས་སྦྱོང་བའི་གོ་མི་ཆོད་གསུངས་
སོ། །དེ་ལྟར་བྱང་ཆུབ་ཀྱི་སེམས་སྦྱོང་བ་དེ་ཡང་འབྲས་བུ་ལ་བྲོད་པ་བསྐྱེད་
ནས་རྒྱུ་ལ་འཇུག་པ་སྟེ། བྱང་ཆུབ་ཀྱི་སེམས་སྦྱོང་ན་ཐོག་མར་དེ་སྦྱོང་འདོད་
ཀྱི་བློ་བསྐྱེད་དགོས་ལ། དེ་མ་བསྐྱེད་ན་བྱང་ཆུབ་ཀྱི་སེམས་སྦྱོང་མི་ཐུབ་བོ། །
550



འོ་ན་བྱང་ཆུབ་ཀྱི་སེམས་དེ་ཇི་ལྟར་བསྐྱེད་དགོས་ཤེ་ན། དེའི་འབྲས་བུ་ལ་
བྲོད་པ་སྟེ་སྤྲོ་བ་བསྐྱེད་དེ་རྒྱུ་ལ་འཇུག་དགོས་ཏེ། དཔེར་ན། ཞིང་བས་ཞིང་
ལས་བྱེད་པ་དེའང་སྟོན་ཐོག་འབྲས་བུ་ཡག་པོ་ཞིག་ལག་ཏུ་ཡོང་བའི་ཆེད་
དུ་ཡིན་ལ། གལ་ཏེ་སྟོན་ཐོག་འབྲས་བུ་ཡག་པོ་ཞིག་ལག་ཏུ་མི་ཡོང་ན་ཞིང་
ལས་བྱེད་པ་ལ་མི་སྤྲོ་བ་བཞིན་ནོ། །དེ་བས་བྱང་ཆུབ་ཀྱི་སེམས་སྦྱོང་བ་ལ་
འབྲས་བུ་ལ་སྤྲོ་བ་བསྐྱེད་དེ་རྒྱུ་ལ་འཇུག་དགོས་ཏེ། སྡོང་བོ་བཀོད་པའི་མདོ་
ལས། བཅོམ་ལྡན་འདས་བྱམས་པས་རིགས་ཀྱི་བུ་ནོར་བཟང་ལ། རིགས་ཀྱི་
བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་ཅད་ཀྱི་ས་བོན་ལྟ་བུའོ། །
འགྲོ་བ་ཐམས་ཅད་ཀྱི་དཀར་པོ་རྣམ་པར་འཕེལ་བར་བྱེད་པས་ཞིང་ལྟ་་་་་
བུའོ། །བྱ་བ་ལ་སོགས་པ་བམ་པོ་གཉིས་ཙམ་གསུངས། །གསང་སྔགས་རིག་
པ་མཆོག་གི་རྒྱུད་ནས་རྒྱལ་སྲིད་རིན་ཆེན་སྣ་བདུན་དང་ཉེ་བའི་རིན་ཆེན་
སྣ་བདུན་དང་སྦྱར་ནས་གསུངས་པ་རྣམས་དྲན་པར་བྱ་གསུངས་པ་སྟེ། ་
གསང་སྔགས་རིག་པ་མཆོག་གི་རྒྱུད་ནས་བྱང་ཆུབ་སེམས་ཀྱི་ཕན་ཡོན་རྒྱལ་
སྲིད་སྣ་བདུན་དང་ཉེ་བའི་རིན་ཆེན་སྣ་བདུན་དང་སྦྱར་ནས་གསུངས་ཡོད་
ལ། སྤྱོད་འཇུག་ཆེན་མོའི་ལེའུ་དང་པོའི་ནང་དུ་བྱང་ཆུབ་སེམས་ཀྱི་ཕན་
ཡོན་བསྟན་ཡོད་པ་སོགས་དྲན་པར་བྱ་ཞེས་གསུངས་སོ། །འོ་ན་མྱུར་བ་མྱུར་
དུ་མངོན་པར་རྫོགས་པར་འཚང་རྒྱ་བར་འདོད་ན་བྱང་ཆུབ་ཀྱི་སེམས་ལ་་་་་
བསླབ་དགོས་ལ། དེ་བསླབ་དགོས་པའི་ཁུངས་གང་ཡིན་ཞེ་ན། མདོ་རྒྱུད་ཀྱི་
ཁུངས་ཆེས་མང་དུ་ཡོད་ཀྱང་། དེའི་ཤེས་བྱེད་ཨོ་ལོག་ཡུ་བ་སྣུམ་ཅན་ཏེ་
551



དབྱུག་པའི་ཡུ་བ་སྣུམ་ཅན་ལྟ་བུ་མཆོག་ཏུ་གྱུར་པ་ནི་རང་ཅག་གི་བླ་མ་་་་་
མཉམ་མེད་ཇོ་བོ་ཆེན་པོ་ལྷ་གཅིག་སྟེ། ཇོ་བོ་ཆེན་པོ་ཉིད་དུས་ཁྱད་པར་
ཅན་ཡིན་པ་སྟེ་བཞི་བའི་བཅོ་ལྔ་དང་། དགུ་བའི་ཉེར་གཉིས་ལྟ་བུའི་དུས་
ཆེན་ཁྱད་པར་པ་ཞིག་གི་དུས་སུ། ཇི་ལྟར་བྱས་ན་སེམས་ཅན་རྣམས་སྡུག་
བསྔལ་གྱི་རྒྱ་མཚོ་ལས་བསྒྲལ་བར་བྱ་སྙམ་པ་ཐུགས་ལ་དགོངས་བཞིན་རྒྱུ་་་
གར་རྡོ་རྗེ་གདན་གྱི་བྱང་ཆུབ་ཆེན་པོ་ལ་སྐོར་བ་མཛད་པའི་སྐབས་ཉིད་ན།
སྔོན་ཆད་རྡོ་རྗེ་གདན་དུ་ཤར་ལྷོ་ནུབ་བྱང་ཀུན་ཏུ་ལྷ་ཁང་མང་པོ་ཡོད་པས།
ཇོ་བོ་ཉིད་ནུབ་ཕྱོགས་བདུད་བཏུལ་བའི་ལྷ་ཁང་གི་ཐད་སོ་ནས་ཚུར་བྱོན་
ཙ་ན། ་གནྡྷོ་ལ་སྟེ་གཙུག་ལག་ཁང་གི་ནང་དུ་ཇོ་བོ་བྱང་ཆུབ་ཆེན་པོའི་རྡོ་སྐུ་
ཆེན་པོ་ཞིག་བཞུགས་པ་དེས་གསུང་ཕྱུང་ནས། ཧེ་བྷ་ཏན་ཏ་སྟེ་ཀྱེ་བཙུན་པ་
ཞེས་བོས་ཏེ་ཁྱོད་མྱུར་བ་མྱུར་དུ་མངོན་པར་རྫོགས་པར་འཚང་རྒྱ་བར་་་་་་་
འདོད་ན་བྱང་ཆུབ་ཀྱི་སེམས་སྦྱོངས་ཤིག་གསུངས་པ་དང་། ཡང་དུས་ཁྱད་
པར་ཅན་ཏེ་བཞི་བའི་བཅོ་ལྔ་ལྟ་བུ་ཞིག་གི་ཚེ།། མི་མང་པོ་མཆོད་པ་བྱེད་
པའི་དུས་སུ། ཁྲོམ་ཆེན་པོའི་གསེབ་སྟེ་མི་མང་པོ་ཚོགས་པའི་ཁྲོད་དུ་བྱང་
ཆུབ་ཀྱི་སེམས་སྦྱོང་ཞིང་སྐོར་བ་མཛད་པའི་སྐབས་ཉིད་ན། རྡོ་རྗེ་གདན་གྱི་
བྱང་ཕྱོགས་ཇོ་མོ་ཞལ་འགྱུར་ཏཱ་རེའི་ལྷ་ཁང་སྟེ་སྒྲོལ་མའི་ལྷ་ཁང་གི་ཐད་ཀ་
ནས་ཚུར་བྱོན་ཙ་ན། བུད་མེད་ཀྱི་ལུས་ལས་ནི་འདས་ཤིང་། ལྷའི་ལུས་ལ་
ཅུང་ཟད་མ་སླེབས་པའི་བུ་མོ་མཛེས་མ་རྒན་གཞོན་གཉིས་ནམ་མཁའ་ནས།
གཞོན་ཤོས་ཀྱིས་རྒན་ཤོས་ལ་འདྲི་བའི་ཚུལ་དུ་མཛད་དེ། མྱུར་དུ་མངོན་
552



པར་རྫོགས་པར་འཚང་རྒྱ་བར་འདོད་པས་གང་ལ་བསླབ་པར་བྱ་ཞེས་དྲིས་
པས། དེར་བུད་མེད་རྒན་ཤོས་ཀྱིས་མྱུར་དུ་མངོན་པར་རྫོགས་པར་འཚང་
རྒྱ་བར་འདོད་པས་བྱང་ཆུབ་ཀྱི་སེམས་སྦྱོངས་ཤིག་གསུངས་ལ། དེ་ནི་དོན་
དངོས་སུ་མཉམ་མེད་ཇོ་བོ་ཆེན་པོ་ལ་རྗེ་བཙུན་སྒྲོལ་མས་ལུང་དུ་བསྟན་པ་
ཡིན་པས། ཇོ་བོའི་ཞལ་ནས། ཇོ་མོ་སྟེ་ལྷ་མོ་དེས་ཁོང་ལ་གདམས་ངག་
གནང་བ་ཡིན་གསུངས་སོ། །ཡང་བུད་མེད་གཞོན་ཤོས་དེས་རྒན་ཤོས་དེ་ལ་
ཆོས་ཐམས་ཅད་གང་དུ་འདུས་ཞེས་དྲིས་པས། བུད་མེད་རྒན་ཤོས་ན་རེ།
རང་གི་སེམས་སུ་འདུ་ཟེར། སེམས་ཀྱི་མཚན་ཉིད་དམ་རང་བཞིན་ཅི་ལྟ་བུ་
ཡིན་ཟེར་བས། སེམས་ཀྱི་མཚན་ཉིད་ནམ་མཁའ་ལྟ་བུ་སྟེ་རང་བཞིན་མེད་
པ་དང་བདེན་པས་སྟོང་བ་ཡིན་གསུངས་པས། ཇོ་བོས་དེའི་དུས་སུ་སེམས་
ཙམ་པའི་ལྟ་བ་དང་དབུ་མའི་ལྟ་བ་ཐུགས་སུ་ཆུད་སྐད། དེ་སྐད་གསུངས་པ་
དེ་ཇོ་བོའི་འཁོར་རྣམས་ལ། ཁྱེད་རྣམས་ཀྱིས་མཐོང་ངམ་ཐོས་སམ་ཞེས་
དྲིས་པས། མ་མཐོང་མ་ཐོས་ཟེར། ཇོ་བོའི་ཞལ་ནས། ཇོ་མོ་རྒན་པ་དེས་
གཞོན་པ་གཡོག་ལ་གསུངས་པའི་ཚུལ་མཛད་ནས། ང་ལ་གདམས་ངག་
གསུངས་པ་ཡིན་གསུང་སྐད། ཡང་ཡུལ་དབུས་ཏེ་ལྷ་ས་ཡི་ཕྱོགས་ཀྱི་དགེ་
ཚུལ་ཞིག་གིས། ན་ག་གེ་ར་གླིང་སྟེ་རྒྱ་གར་ཕྱོགས་ཀྱི་ཡུལ་གྲུ་ཞིག་ཏུ་ཕོ་སྐྱེས་
མོ་སྐྱེས་ཐམས་ཅད་རང་བཞིན་གྱི་རྣལ་འབྱོར་པ་དང་རྣལ་འབྱོར་མ་ཡིན་་་་་
ཟེར་བའི་བཤད་རྒྱུན་ཡོད་པ་ཐོས་ནས་དེར་བལྟ་རུ་ཕྱིན་པས། མི་མང་པོ་
འདུག་པ་ལ་རྣལ་འབྱོར་པ་གཅིག་ཀྱང་མ་མཐོང་། སངས་རྒྱས་མང་པོས་
553



ནམ་མཁར་དཀར་པོ་དང་དམར་པོ་དང་ཟེར་གྱིན་འདུག་པ་ཞིག་འདུག་པ།
དེར་ཕྱག་འདྲ་བ་བྱས་ནས་ཚོང་པ་སྐོར་ཞིག་དང་འགྲོགས་ནས་ཕྱིར་ལོག་་་
པ་དང་། ཚོང་པ་དེ་རྣམས་གཏམ་མི་འདྲ་བ་མང་པོ་གླེང་བཞིན་འདུག་པ་
ལ། དགེ་ཚུལ་དེས། ཟེར་དགུ་ཅོག་ཀྱང་མི་བདེན་པར་འདུག་སྟེ། ཁོས་ན་
ག་གེ་ར་གླིང་ཕོ་སྐྱེས་མོ་སྐྱེས་ཐམས་ཅད་རང་བཞིན་གྱི་རྣལ་འབྱོར་པ་ཡིན་
ཟེར་ནས་བལྟ་རུ་ཕྱིན་ཀྱང་། རྣལ་འབྱོར་པ་ཨེ་ཡིན་སྙམ་པ་ཙམ་ལས་མི་
འདུག་ཟེར་བས། ཚོང་པ་རྣམས་ཀྱི་ཁྲོད་དུ་ན་ག་གེ་ར་གླིང་གི་རྣལ་འབྱོར་
པ་ཞིག་ཡོད་པ་དེའི་རྟོག་པ་ལ་འདིས་རྣལ་འབྱོར་པ་ལ་སྐུར་བ་འདེབས་་་་་
པར་འདུག་སྙམ་དུ་དགོངས་ནས། དགེ་ཚུལ་དེ་ལ་ཁྱོད་རང་གང་དུ་ཕྱིན་
གསུངས་པས། ན་ག་གེ་ར་གླིང་དུ་རྣལ་འབྱོར་པ་བལྟ་རུ་ཕྱིན་ཟེར་ལ། །
མཐོང་ངམ་ཞེས་དྲིས་པས། འདྲ་བ་ཙམ་ཞིག་ལས་མ་མཐོང་ཟེར། འོ་ན་
ཁྱོད་རང་རྣལ་འབྱོར་པ་ཨེ་ཡིན་ཞེས་དྲིས་པས་མིན་ཟེར། ཁྱོད་རང་རྣལ་
འབྱོར་པ་མིན་ན་ཇི་ལྟར་ཤེས། རྣལ་འབྱོར་པ་བྱ་བ་དེ་རྣལ་འབྱོར་པ་ནང་
ཕན་ཚུན་གྱིས་རྟོགས་པ་དང༌། ཡང་ན་རྣལ་འབྱོར་པ་ཁོ་རང་གི་བླ་མ་ལ་
ཡོན་ཏན་དེ་མི་གསང་བས། བླ་མས་ཤེས་པ་ཡིན། ན་ག་གེ་ར་གླིང་ན་འདུག་
པ་དེ་ཐམས་ཅད་ནི་རྣལ་འབྱོར་པ་ཤ་སྟག་ཡིན། ཁྱོད་ཀྱིས་མཐོང་བ་སྟེ་འདྲ་
ཙམ་པ་ཞིག་ལས་མི་འདུག་ཞེས་པ་དེ་རྣལ་འབྱོར་པ་གཤའ་མ་སྟེ་ངོ་མ་མིན་
གསུང་སྐད། འོ་སྐོལ་གྱིས་བཟང་པོར་བྱས་པ་དེ་ཐམས་ཅད་ཀྱང་དེ་ཙུག་ཏུ་
འགྲོ་ཉེན་ཡོད་པ་སྟེ་དེ་ལྟར་དུ་འཕྱུག་ཉེན་ཡོད་གསུང་བ་ཡིན་གསུངས། དེ་
554



ནས་དགེ་ཚུལ་དེས། འོ་ན་ཁྱོད་རང་རྣལ་འབྱོར་པ་ཨེ་ཡིན་ཞེས་དྲིས་པས།
སྤྱིར་ཡོན་ཏན་བྱ་བ་གསང་དགོས་པ་ཞིག་ཡིན་པ་ལ། དགེ་ཚུལ་དེའི་ལོག་
རྟོག་བསལ་བའི་ཕྱིར་དུ་ཡིན་པ་ཡང་སྲིད་ཅེས་གསུངས་པས། འོ་ན་ཀ་བ་ལི་
སྟེ་དཔེ་སྣོད་ཤོ་ཀ་ལི་འདིའི་ནང་དུ་ཅི་ཞིག་ཡོད་ཟེར་བ་ལ། ཁྱོད་ཀྱི་ཀ་བ་
ལིའི་ནང་དུ་རྒྱལ་བ་བློ་གྲོས་ཀྱི་མདོ་གཅིག་དང་། གསེར་ཞོ་གཅིག སེན་མོ་
འབྲེག་པའི་སྤུ་གྲི་དང་བཅས་པ་ཡོད་ཅེས་གསུངས་པས། དེར་ཁོ་རང་ཡིད་
ཆེས་ནས་རྡོ་རྗེ་གདན་དུ་འགྲོགས་ནས་ཕྱིན་ཙ་ན། ཇོ་བོ་ཡང་རྡོ་རྗེ་གདན་
དུ་བཞུགས་པ་དང་འཛོམས་ནས། དགེ་ཚུལ་དེས་ཇོ་བོ་ལ། འདི་ན་ན་ག་གེ་
ར་གླིང་གི་རྣལ་འབྱོར་པ་ཞིག་འདུག་ཅེས་ཞུས་པས། ཇོ་བོའི་ཞལ་ནས་འོ་ན་
ངེད་ལྟ་རུ་འགྲོ་གསུངས་ནས། ཇོ་བོའི་གྲོགས་པོ་ཞིག་དང་དགེ་ཚུལ་དེ་དང་
གསུམ་འགྲོགས་ནས་བལྟ་རུ་ཕྱིན་ཙ་ན། སློབ་དཔོན་སངས་རྒྱས་ཡེ་ཤེས་
ཞབས་ཀྱིས་མཛད་པའི་གཙུག་ལག་ཁང་། མ་ཏི་བྷི་ཧ་ར་སྟེ་གཙུག་ལག་ཁང་
བློ་གྲོས་སམ་བློ་གྲོས་གནས་པ་ཞེས་བྱ་བ་ཞིག་གི་དྲུང་དུ། ཤིང་ནྱ་གྲོ་དྷ་ཞིག་
ཡོད་པའི་རྩ་བ་ན། ཕྱག་བདར་ཏེ་གཙང་སྦྲ་མཛད་ཀྱིན་འདུག་སྐད། དགེ་
བཤེས་སྤྱན་སྔ་བའི་ཞལ་ནས། རྣལ་འབྱོར་པ་དང་ལྟ་བ་རྟོགས་པ་ཡིན་ན་
ཡང་། ཅི་ཡང་བྱ་མི་དགོས་ཞེས་མི་ཟེར་བར་ཡོན་ཏན་ཐམས་ཅད་བསོད་
ནམས་བསགས་པ་ལས་བྱུང་བ་ཡིན་དགོངས་པས། ཕྱག་བདར་མཛད་པ་
འདི་ཡང་གདམས་ངག་ཡིན་གསུང་སྐད། དེ་ནས་དགེ་ཚུལ་གྱིས་རྣལ་འབྱོར་
པ་དེ་ལ། ཡུལ་དབུས་ཀྱི་པཎྜི་ཏ་གྲགས་པ་ཅན་དེ་འདི་ཡིན་ཟེར་བས། རྣལ་
555



འབྱོར་པ་དེས་འཛམ་བུ་གླིང་གི་མཁས་པ་ཆེན་པོ་ལ་ཕྱག་འཚལ་ལོ་གསུངས་
ནས། ཇོ་བོ་ལ་ཕྱག་བྱས་པས། ཇོ་བོའི་ཞལ་ནས། ང་ནི་ཚིག་ལ་མཁས་པ་
ཡིན་ལ། ཁྱོད་ནི་དོན་ལ་མཁས་པ་ཡིན་པས། དོན་ལ་མཁས་པ་ཆེན་པོ་ལ་
ཕྱག་འཚལ་ལོ་གསུངས་ནས། ཇོ་བོ་ཁོང་ཉིད་རྟེན་དགེ་སློང་ཡིན་པ་ལ།
རྣལ་འབྱོར་པ་དེ་ཉིད་རྟེན་ཁྱིམ་པ་ཡིན་པས་ཕྱག་དངོས་སུ་མ་མཛད་པར་་་་་
ཐུགས་ཀྱིས་གུས་པ་མཛད་ཅིང་། གཞན་ཡང་དགའ་བར་འགྱུར་བའི་གཏམ་
མང་དུ་མཛད། མན་ངག་ནི་ཇོ་བོ་རང་བདག་པོར་བཞུགས་པ་སྟེ་ཇོ་བོ་ཁོ་
རང་ལ་མན་ངག་ཡོངས་སུ་རྫོགས་པ་ཐོབ་ཡོད་པས་རྣལ་འབྱོར་པ་དེར་མ་་་
ཞུས་པ་ཡིན་གསུངས། དེ་ཡང་ཇོ་བོའི་གྲོགས་པོ་བོད་ཁོ་ན་འདྲ་བ་སྟེ་བོད་
མི་རྣམས་མན་ངག་ཞུ་བ་ལ་དགའ་ལ་སྒྲུབ་པ་ལ་མི་དགའ་བ་ཞིག་ཡོད་པ་་་་
དེས། མྱུར་དུ་མངོན་པར་རྫོགས་པར་འཚང་རྒྱ་བར་འདོད་པས་ཅི་ལ་
བསླབ་དགོས་ཞེས་ཞུས་པས། བྱང་ཆུབ་ཀྱིསེམས་སྦྱོངས་གསུངས་ལ། དེར་
ཁོ་རང་ཡིད་མ་ཆེས་པར། འོ་ན་ངེད་ཅག་པྲ་དབབ་ཀྱི་གསུངས་ནས། ཁྱེའུ་
དང་བུ་མོ་གཙང་མ་ལ་པྲ་ཕབ་པས། སངས་རྒྱས་ཤཱཀྱ་ཐུབ་པ་བྱོན་ཟེར་ནས་
མྱུར་དུ་མངོན་པར་རྫོགས་པར་འཚང་རྒྱ་བར་འདོད་པས་ཅི་ལ་བསླབ་་་་་
པར་བྱ་ཞེས་དྲིས་ཤིག་ཟེར་ནས་དྲིས་པས། མྱུར་དུ་སངས་རྒྱས་པར་འདོད་
ན་བྱང་ཆུབ་ཀྱི་སེམས་སྦྱོངས་གསུངས་པ་ཡིན་འདུག་ཟེར་བ་ལ། ཡང་ཁོ་
རང་ཡིད་མ་ཆེས་པ་ལ། སྔ་མ་བཞིན་དུ་འཇམ་དཔལ་དང་སྤྱན་རས་
གཟིགས་ལ་ཞུས་པས་ཀྱང་སྔ་མ་ལྟར་གསུང་སྐད་ཟེར། མཐར་དུས་གསུམ་
556



གྱི་སངས་རྒྱས་ཐམས་ཅད་ཀྱི་པྲ་ཕབ་ནས་ཞུས་པས། ཐམས་ཅད་གསུངས་ ་
མཐུན་པར་མྱུར་དུ་འཚང་རྒྱ་བར་འདོད་ན་བྱང་ཆུབ་ཀྱི་སེམས་སྦྱོངས་་་་་་
གསུངས་པས། ད་གཟོད་ཡིད་ཆེས་སྐད། དེ་ཡང་བྱང་ཆུབ་ཀྱི་སེམས་ཀྱི་ཕན་
ཡོན་མདོར་བསྡུ་ན། ཐེག་པ་ཆེན་པོའི་ཆོས་རྒྱུ་ཕ་རོལ་ཏུ་ཕྱིན་པའི་ཐེག་པ་
དང་། འབྲས་བུ་རྡོ་རྗེ་ཐེག་པ་གང་གི་དབང་དུ་བྱས་ཀྱང༌། རྒྱུ་ཕར་ཕྱིན་
ཐེག་པའི་ལམ་དང༌། འབྲས་བུ་རྡོ་རྗེ་ཐེག་པའི་ལམ། འབྲས་བུ་སངས་རྒྱས་
ཀྱི་སའི་ཡོན་ཏན་ཏེ་སྐུ་གསུང་ཐུགས་ཀྱི་ཡོན་ཏན་དང་། མཁྱེན་བརྩེ་ནུས་
གསུམ་གྱི་ཡོན་ཏན་ཐམས་ཅད་བྱང་ཆུབ་ཀྱི་སེམས་ཡོད་ན་དེ་དག་ཀུན་ཡོད་
ལ། དེ་མེད་ན་དེ་དག་ཀུན་མེད་པ་ཡིན་པས། དགེ་བཤེས་སྨྱུག་རུམ་པའི་
ཞལ་ནས། བྱང་ཆུབ་ཀྱི་སེམས་འདི་ཉིད་སྐྱེར་བ ཏུབ་ན་སྟེ་སྐྱེས་ཐུབ་ཚེ་
ཚོགས་ཀྱང་ཁོ་རང་གིས་གསོག་ཅིང་། སྒྲུབ་པ་ཡང་ཁོ་རང་གིས་སྦྱོང་། བར་
ཆད་ཀྱང་ཁོ་རང་གིས་སེལ་བར་བྱེད་པ་ཡིན་གསུངས། འདི་གཅིག་མེད་པ་
སྟེ་བྱང་ཆུབ་ཀྱི་སེམས་མེད་པར་རྩ་དང་རླུང་དང་ཐིག་ལེ་དང་ལྷའི་སྐུ་དང་།
སྟོང་པ་ཉིད་ལ་སོགས་པ་ཇི་འདྲ་ཞིག་བསྒོམ་ཀྱང་འདོད་པའི་ས་ལ་གོམ་པ་
ཁྲི་འབུམ་ཡོད་པས་དབང་དུ་བྱས་ཚེ་གོམ་པ་གང་བས་ཕྱེད་ཀྱང་མི་ཕྱིན་་་་་
གསུངས་སོ། །དེའི་གནད་གང་ལ་ཐུག་པ་ཡིན་ཞེ་ན། བྱང་ཆུབ་ཀྱི་སེམས་
ཀྱིས་མ་ཟིན་པའི་དགེ་བ་གང་བསྒྲུབས་ཀྱང་། བྱང་ཆུབ་འཐོབ་པའི་དངོས་
རྒྱུར་མི་འགྲོ་བས་རྫོགས་པའི་བྱང་ཆུབ་འཐོབ་པའི་དངོས་རྒྱུར་ཡང་མི་འགྲོ་
ལ། བྱང་ཆུབ་ཀྱི་སེམས་ཀྱིས་མ་ཟིན་པའི་གང་ཟག་གི་རྒྱུད་ལ་སྟོང་ཉིད་
557



མངོན་སུམ་དུ་རྟོགས་པའི་ཡེ་ཤེས་ཡོད་ན་ཡང་ཐེག་པ་ཆེན་པོའི་ལམ་སྣ་་་་་
ཟིན་མེད་པས། སྟོང་ཉིད་ཀྱི་ལྟ་བ་བསྒོམས་ན་ཡང་ཐེག་དམན་དགྲ་བཅོམ་
པའི་འབྲས་བུ་ཙམ་དང་། ཉོན་སྒྲིབ་སྤངས་པའི་སྤངས་པ་ཙམ་ཞིག་མ་
གཏོགས་སྒྲིབ་གཉིས་མ་ལུས་པ་སྤངས་པའི་སྤངས་པ་འཐོབ་མི་ཐུབ་ལ། དེ་
ལྟར་ཀུན་རྫོབ་བྱང་ཆུབ་ཀྱི་སེམས་མེད་པར་སྔགས་ཀྱི་བསྐྱེད་རིམ་རྫོགས་་་་་
རིམ་གང་བསྒོམས་ཀྱང་རྫོགས་པའི་སངས་རྒྱས་ཀྱི་དངོས་རྒྱུར་མི་འགྲོ་བ།
དཔེར་ན། བསྐྱེད་རིམ་བསྒོམས་ཀྱང་རྫོགས་པའི་བྱང་ཆུབ་ཀྱི་དངོས་རྒྱུར་མ་
སོང་བར་དམྱལ་བར་སྐྱེས་པའང་ཡོད་དེ། རྒྱ་འདྲེ་ཝ་བ་དགུ་བརྩེགས་ཞེས་
པ་ཨོག་མ་དགུ་ཡོད་པའི་གདོན་འདྲེ་ཞིག་ཡོད་པ་དེ་ཡང་། ཐོག་མར་དཔལ་
རྡོ་རྗེ་འཇིགས་བྱེད་ཀྱི་བསྐྱེད་རིམ་སྒོམ་མཁན་ཞིག་ཡིན་ན་ཡང་། ཚེ་རབས་
ཕྱི་མ་གདོན་འདྲེ་གདུག་རྩུབ་ཅན་ཝ་བ་དགུ་བརྩེགས་ཡོད་པ་ཞིག་ཏུ་སྐྱེས་
ལ། དེ་ཡང་ཀྱེ་རྡོར་གྱི་རྣལ་འབྱོར་པ་ཞིག་གིས་ཀྱི་རྡོར་གྱི་བསྐྱེད་རིམ་
བསྒོམས་ཏེ་མཐར་འབྲས་བུ་ཐོབ་དུས་ཐེག་དམན་རྒྱུན་ཞུགས་ཀྱི་འབྲས་བུ་
ཐོབ་པ་ལྟ་བུའོ། །དེ་བས་བྱང་ཆུབ་ཀྱི་སེམས་མེད་པའམ་ཀུན་རྫོབ་བྱང་ཆུབ་
ཀྱི་སེམས་ཀྱིས་མ་ཟིན་པར་བསྐྱེད་རྫོགས་ཀྱི་རིམ་པ་གང་བསྒོམས་ཀྱང་ཐེག་
ཆེན་གྱི་ཆོས་མིན་ནོ། །དེ་ཡང་བསྐྱེད་རིམ་དང་རྫོགས་རིམ་ཐེག་པ་ཆེན་པོའི་
ཆོས་ཏེ་བླ་མེད་རྡོ་རྗེ་ཐེག་པའི་ཆོས་ཡིན་ན་ཡང་། བསྐྱེད་རྫོགས་སྒོམ་པ་པོ་
གང་ཟག་གི་ཟིན་བྱེད་ཀྱི་ཀུན་སློང་དེ་བྱང་ཆུབ་ཀྱི་སེམས་ཀྱིས་ཟིན་མེད་ན་
ཐེག་པ་ཆེན་པོའི་ཆོས་སུ་མི་འགྲོའོ། །ཐེག་པ་ཆེན་པོའི་ཆོས་སུ་འགྲོ་མིན་དེ་
558



བྱང་ཆུབ་ཀྱི་སེམས་ཀྱིས་ཟིན་མ་ཟིན་གྱི་སྟེང་ནས་འཇོག་དགོས་པས་་་་་
སོ། །
དེ་ལྟ་བུའི་བྱང་ཆུབ་ཀྱི་སེམས་ཀྱི་ཕན་ཡོན་དྲན་པའི་སྒོ་ནས་མཉམ་་་་་
བཞག་དང་རྗེས་ཐོབ་གཉིས་སྐབས་སྐབས་སུ་གང་མཁོ་བ་དེ་ཉིད་གཙོ་བོར་
བྱས་ཏེ། རེ་འགར་མཉམ་བཞག་དང་རེ་འགར་རྗེས་ཐོབ་ཀྱི་ཚུལ་གྱིས་
སེམས་རྟག་ཏུ་སྦྱང་བར་བྱ་སྟེ། དེ་ཡང་མཉམ་བཞག་ལ་སྦྱང་བ་ནི། གང་
དུ་འདུག་པའི་གནས་མལ་དེར་རྐང་པ་སྐྱིལ་མོ་ཀྲུང་དང་བཅས་པ་ལུས་རྣམ་
སྣང་གི་ཆོས་བདུན་ཏེ། རྐང་པ་སྐྱིལ་ཀྲུང་། ལག་པ་མཉམ་གཞག. སྒལ་
ཚིགས་དྲང་པོར་བསྲིངས་པ། མགྲིན་པ་ཅུང་ཟད་གུག་པ། དཔུང་པ་རྒོད་
གཤོག་ལྟར་བརྐྱངས་པ། མིག་སྣ་རྩེར་ཕབ་པ། ལྕེ་ཡང་རྐན་ལ་སྦྱར་བ་
བཅས་ལེགས་པར་མཛད་ནས། སངས་རྒྱས་རྗེས་སུ་དྲན་པ། བཀའ་
གདམས་བེའུ་བུམ་སྔོན་པོ་འདིའི་བཞེད་ཚུལ་ལྟར་ན། ཐོག་མར་སྐྱབས་འགྲོ་
སྒོམ་ཞིང་། དེ་ནས་རིམ་གྱིས་བཤེས་གཉེན་བསྟེན་ཚུལ་དང༌། སྐྱེས་བུ་ཆུང་
ངུ་། སྐྱེས་བུ་འབྲིང༌། སྐྱེས་བུ་ཆེན་པོའི་ཆོས་སྐོར་སོགས་དཔྱད་སྒོམ་འཇོག་
སྒོམ་གཉིས་ལས་ཐོག་མར་དཔྱད་སྒོམ་གཙོ་བོར་བྱས་ཏེ་རིམ་གྱིས་གནད་་་་་
ཕུལ་དུ་བྱས་པ་སྟེ་གཅིག་གིས་གཅིག་འདེད་ཅིང་དེད་པའི་ཚུལ་དུ་ཆེད་དུ་
བྱ་བ་འགྲོ་བ་རྣམས་ཀྱི་དོན་དུ་བྱང་ཆུབ་ཀྱི་སེམས་སྦྱང་དགོས་ལ། འོ་ན་
བྱང་ཆུབ་ཀྱི་སེམས་དེ་ཇི་ལྟ་བུ་ཞིག་ཡིན་ཞེ་ན། དེ་ནི་ཆེད་དུ་བྱ་བ་གཞན་
དོན་དང་། དམིགས་ཡུལ་རྫོགས་པའི་བྱང་ཆུབ་གཉིས་སུ་འདུས། དེ་ཡང་
.
559，



ཆེད་དུ་བྱ་བ་གཞན་དོན་བསྒྲུབ་པ་ལ་ཐོག་མར་དེའི་མི་མཐུན་ཕྱོགས་འགལ་
ཟླ་དེ་དོར་དགོས་པས། དེ་གང་ཡིན་ཞེ་ན། རང་གཅེས་འཛིན་གྱི་བློ་ཡིན་
པས་རང་གཅེས་འཛིན་གྱི་བློ་དེ་ཉིད་དོར་ཞིང་གཞན་གཅེས་འཛིན་གྱི་བློ་་་་
དང་དུ་བླངས་ཏེ། ནམ་མཁའི་མཐའ་དང་མཉམ་པའི་སེམས་ཅན་དགྲ་
གཉེན་བར་མ་ཐམས་ཅད་ཀྱི་དོན་ཏེ་སྡུག་བསྔལ་སེལ་ཞིང་གནས་སྐབས་་་་་
དང་མཐར་ཐུག་གི་བདེ་བ་ལ་འགོད་པའི་ཆེད་དུ་བདག་གིས་རྫོགས་པའི་་་་
སངས་རྒྱས་ཀྱི་གོ་འཕང་ཐོབ་པར་བྱའོ་སྙམ་པའི་སེམས་ཁྱད་པར་ཅན་ཞིག་
ལ་བྱང་ཆུབ་ཀྱི་སེམས་ཞེས་བྱ་སྟེ། བྱང་ཆུབ་སེམས་ཀྱི་མཚན་ཉིད། མངོན་
རྟོགས་རྒྱན་ལས། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་
པའི་བྱང་ཆུབ་འདོད། །ཅེས་སེམས་བསྐྱེད་པ་ནི་ཞེས་པས་མཚོན་བྱ་དང་།
གཞན་དོན་ཕྱིར། །ཡང་དག་རྫོགས་པའི་བྱང་ཆུབ་འདོད་ཅེས་པས་མཚན་
ཉིད་བསྟན་པས་སོ། །དེ་ཡང་བྱང་ཆུབ་ཀྱི་སེམས་དེ་མདོར་བསྡུས་ལ་གོ་སླ་
བའི་སྒོ་ནས་བཤད་ཚེ། དཔེར་ན། ང་ཚོ་ཚང་མ་འདམ་ནང་དུ་ཟུག་པའི་
དབང་དུ་བཏང་ཚེ། ་ཕན་ཚུན་གཅིག་གིས་གཅིག་སྐམ་སར་འདྲེན་པར་
འདོད་ཀྱང་འདྲེན་མི་ནུས་པས་ཇི་ལྟར་བྱ་དགོས་ཤེ་ན། འདམ་ནང་དུ་ཟུག་
པའི་སེམས་ཅན་དེ་དག་འདམ་དེ་ལས་ཐར་བར་བྱ་བའི་ཆེད་དུ། ཐོག་མར་
རང་ཉིད་འདམ་དེ་ལས་ཐར་བ་ལ་འབད་ཅིང་། འདམ་དེ་ལས་ཐར་བར་
བྱས་ཏེ་ཐག་པ་ལྟ་བུ་ལ་སོགས་ཀྱིས་དྲངས་ཚེ་ད་གཟོད་རྣམ་པར་འདྲེན་་་་་་
ནུ ས་པ་ལྟར་སེམས་ལ་འགྲོ་བ་སེམས་ཅན་གྱི་དོན་བཅངས་ཏེ་ཐོག་མར་རང་
560



ཉིད་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱས་ནས། ་་འགྲོ་བ་
སེམས་ཅན་རྣམས་གཏན་གྱི་བདེ་བ་ལ་རིམ་པར་འགོད་དགོས་སོ། །དེ་ལྟར་
སངས་རྒྱས་རྗེས་སུ་དྲན་པ་ནས་རིམ་གྱིས་གནད་ཕུལ་དུ་ཕྱིན་ནས་འགྲོ་བ་་་
རྣམས་ཀྱི་དོན་དུ། རྣམ་པ་ཐམས་ཅད་མཁྱེན་པའི་སངས་རྒྱས་འཐོབ་པར་
འདོད་པའི་བསམ་པ་སྦྱོང་བར་བྱེད་པ་ཡིན་ལ། དེ་ཡང་ལུས་ཀྱི་རྩལ་སྦྱོང་
བའི་འབྲས་བུ་རྩལ་འབྱོངས་པ་ཡིན་པ་ལྟར། བྱང་ཆུབ་ཀྱི་སེམས་སྦྱོང་བའི་
འབྲས་བུ་ནི་བྱང་ཆུབ་ཀྱི་སེམས་འབྱོངས་པ་དེ་ཡིན་ནོ། །དེའི་ཚད་གང་ནས་
འཇོག་དགོས་ཤེ་ན། རྩོལ་མེད་ཀྱི་མྱོང་བ་ཐོབ་པ་ནས་འཇོག་དགོས་ལ།
བྱང་ཆུབ་ཀྱི་སེམས་ཀྱི་གནས་སྐབས་སུ་སྦྱོང་བའི་མཉམ་གཞག་དང་རྗེས་་་་་
ཐོབ་ནི། ཉེར་ལེན་གྱི་རྒྱུ་སྟེ་གྲོ་ནས་ཀྱི་ས་བོན་ལྟ་བུ་ཡིན་ལ། ས་བོན་དེ་ལས་
མྱུ་གུ་སྟེ་བྱང་ཆུབ་ཀྱི་སེམས་སྐྱེ་དགོས་ན། ཆུ་ལུད་དྲོད་ལྟ་བུའི་ལྷན་ཅིག་
བྱེད་རྐྱེན་ཏེ། ཚོགས་གསོག་པ་དང༌། སྒྲིབ་པ་སྦྱོང་བ། བླ་མའི་རྣལ་འབྱོར་
བཅས་ཚང་དགོས་ལ། དེ་ལ་སྦྱོར་བའི་ཆོས་དྲུག་དགོས། དགེ་ལྡན་པའི་བྱང་
ཆུབ་ལམ་རིམ་གྱི་ཆོས་སྐོར་གང་ཉམས་ལེན་མཛད་ཀྱང་སྦྱོར་བའི་ཆོས་དྲུག་
དང་མ་འབྲལ་བ་ཞིག་དགོས་སོ། །རྗེས་སུ་སྦྱོང་བ་ནི་སྤྱོད་ལམ་སྟེ་འགྲོ་འདུག་
ཉལ་འཆག་གང་གི་དུས་སུ་ཡང་བྱང་ཆུབ་ཀྱི་སེམས་དེ་ཡིད་ལ་བྱེད་པ་སྟེ་་་་་
ཡིད་ལ་དྲན་གང་ཐུབ་བྱ་དགོས་ལ། དགེ་བའི་རྩ་བ་སྤོས་ཆུང་ཆུང་གི་མཆོད་
པ་ཉུང་འབྲུ་ཙམ་ཞིག་བསགས་ཀྱང་བྱང་ཆུབ་ཀྱི་སེམས་ཀྱིས་ཀུན་ནས་་་་་་
བསླངས་ཏེ་ཕུལ་ཚེ་དེའི་ཕན་ཡོན་ནམ་མཁའ་ལྟ་བུ་འབྱུང་གསུངས་པས།
561



དགེ་བའི་རྩ་བ་རྒྱ་ཆེ་ཆུང་དེ་ཀུན་སློང་རྒྱ་ཆེ་ཆུང་གི་སྟེང་ནས་འཇོག་དགོས་
པ་མ་གཏོགས། དངོས་པོ་རྒྱ་ཆེ་ཆུང་གི་སྟེང་ནས་བཞག་པ་མ་ཡིན་པས།
དངོས་པོ་རྒྱ་ཆེ་ཆུང་ལ་ལྟོས་པ་མེད་པར་གསུངས། མ་མཐར་ཡང་འགྲོ་ལ་
ཕན་ཕྱིར་སངས་རྒྱས་འགྲུབ་པར་ཤོག །ཅེས་བྱ་བའི་ཚིག་གི་དོན་དྲན་པའི་
སྒོ་ཚུན་ཆད་ནས་སྦྱོང་དགོས། ཚེ་དུམ་སྟེ་ཚེ་ཐུང་ཐུང་གི་རིང་འདི་ལ་བྱང་
ཆུབ་ཀྱི་སེམས་སྦྱོང་གང་ཐུབ་དང་། རྒྱུད་ལ་སྐྱེ་ཅི་ཐུབ། རྒྱུད་ལ་ཅུང་ཟད་
སྐྱེས་པ་དེ་ཡང་མི་ཉམས་པར་གོང་འཕེལ་དུ་བཏང་བ་སྟེ། བྱང་ཆུབ་སེམས་
མཆོག་རིན་པོ་ཆེ། །མ་སྐྱེ་པ་ནི་སྐྱེ་གྱུར་ཅིག །སྐྱེས་པ་ཉམས་པ་མེད་པར་
ཡང་། །གོང་ནས་གོང་དུ་འཕེལ་བར་ཤོག །ཅེས་གསུངས་པ་ལྟར་སྦྱོང་
དགོས་སོ། །དེ་ཡང་དགེ་བཤེས་འབྲོམ་སྟོན་པ་ལ། བཀའ་གདམས་པའི་དགེ་
བཤེས་ལྷབ་ཆུང་སྟོན་པས་ཡང་དང་ཡང་དུ་བྱང་ཆུབ་ཀྱི་སེམས་སྦྱོང་བྱ་བ་
དེ། བླ་མའི་གདམས་ངག་བསྒོམས་པས་གནས་སྐབས་ཙམ་ལ་རྒྱུད་ལ་མ་
སྐྱེས་ཀྱང་ཡང་དང་ཡང་དུ་བསྒོམས་པས་རྒྱུད་ལ་སྐྱེ་བར་འགྱུར་ཞེས་བྱ་བ་
མ་ཡིན་ནམ་ཞེས་ཞུས་པས། དགེ་བཤེས་འབྲོམ་སྟོན་པའི་ཞལ་ནས། ཇོ་བོ་
སྟོན་པ་བླ་མའི་བྱང་ཆུབ་སེམས་སྦྱོང་གི་གདམས་པ་དེ་ཁོ་ནའམ་གཅིག་པུ་
སྟེ། དེ་འདྲའི་བྱང་ཆུབ་སེམས་སྦྱོང་གི་གདམས་པ་དེ་ཁ་ནའམ་གཅིག་པུས་
ཀྱང་བྱང་ཆུབ་ཀྱི་སེམས་རྒྱུད་ལ་སྐྱེ་མི་ཐུབ་པ་སྟེ་མི་འོང་བར། གཙོ་བོ་
བྱམས་པ་དང་སྙིང་རྗེ་བྱང་ཆུབ་ཀྱི་སེམས་ལ་ཡང་དང་ཡང་དུ་སྦྱང་བའི་་་་་
ཚུལ་བཞིན་ཡིད་ལ་བྱེད་པ་བཅས་གཞི་མར་བྱས་ནས་ཞེས་པའི་གནད་ཀྱང་།
562



བྱང་ཆུབ་ཀྱི་སེམས་མེད་པར་རྩ་རླུང་བསྒོམས་ཏེ་ནམ་མཁའ་ལ་འཕུར་ཐུབ་་
པ་བྱུང་ཡང་། བྱ་ནམ་མཁའ་ལ་འཕུར་བ་དང་གཉིས་སུ་མ་མཆིས་ལ།
གཏུམ་མོའི་མེ་དྲོད་བསྒོམས་ཏེ་མཐའ་འཁོར་གྱི་ཁ་བ་བཞུས་ཀྱང་། མེ་སྒོང་
བརྒྱབ་པ་དང་གཉིས་སུ་མ་མཆིས་པར་སྙིང་བོ་ཅི་ཡང་མེད་པར་གསུངས་
སོ། །དེའི་རྒྱུ་མཚན་གང་ཡིན་ཞེ་ན། འཁོར་བའི་རྩ་བ་ལ་གནོད་ཐུབ་མེད་པ་
དང༌། རྫོགས་པའི་སངས་རྒྱས་ཀྱི་གོ་འཕང་འཐོབ་བྱེད་ཀྱི་རྒྱུ་རུ་སོང་མེད་
པས་སོ། །དེ་ཡང་རྩ་རླུང་བསྒོམས་པས་ནམ་མཁར་འཕུར་བ་དང་། གཏུམ་
མོའི་མེ་དྲོད་བསྒོམས་ནས་མཐའ་འཁོར་གྱི་ཁ་བ་བཞུས་པ་ལྟ་བུ་ཕྱི་རོལ་་་་་་
པའི་ནང་དུ་ཡང་གང་མང་ཡོད་ཅེས་གསུངས་ཡོད་པས་སོ། །དེ་ཡང་བྱང་
ཆུབ་ཀྱི་སེམས་ཀྱིས་རྩིས་ཟིན་པའི་བསམ་པའི་ཀུན་ནས་བསླངས་ཏེ། ཕྱག་
གཅིག་ཙམ་འཚལ་བ་དང་། མཎྜལ་གཅིག་ཙམ་ཕུལ་བ། ཟན་ཆངས་གཅིག་
ཙམ་མམ་སྒོར་ཟུར་གཅིག་ཙམ་བྱིན་པ་སོགས་གང་བྱས་ཀྱང་ཐེག་པ་ཆེན་་་་་
པོའི་ཆོས་དང་། སངས་རྒྱས་འཐོབ་པའི་རྒྱུ་རུ་འགྲོ་ལ། བྱང་ཆུབ་ཀྱི་སེམས་
ཀྱིས་མ་ཟིན་པར་གསེར་སྲང་སྟོང་ཕྲག་གཅིག་སྦྱིན་པར་བཏང་ཡང་ཐེག་པ་
ཆེན་པོའི་ཆོས་སུ་མི་འགྲོ་ལ། ཚེ་འདིའི་བདེ་བ་ཙམ་གྱི་ཆེད་དུ་དེ་འདྲའི་
སྦྱིན་པ་བཏང་ཚེ། ཚེ་རབས་འདི་ལ་ལོངས་སྤྱོད་ཕལ་བ་ཙམ་འཐོབ་པའི་རྒྱུ་
རུ་འགྲོ་བ་མ་གཏོགས་ཆོས་སུ་མི་འགྲོ་བ་དང༌། དེ་ཡང་ཚེ་རབས་ཕྱི་མར་
འཁོར་བའི་ཕུན་ཚོགས་སྟེ་མངོན་མཐོ་ལྷ་མིའི་གོ་འཕང་འཐོབ་པའི་ཆེད་དུ་
དེ་འདྲའི་སྦྱིན་པ་བཏང་ཚེ་དེ་ཙམ་གྱི་འབྲས་བུ་འཐོབ་ལ། དེ་ཡང་འཁོར་བ་
563



ལ་ཞེན་པ་ལོག་སྟེ་དེ་འདྲའི་སྦྱིན་པ་བཏང་ཚེ་ཐེག་དམན་དགྲ་བཅོམ་པའི་་་་
འབྲས་བུ་འཐོབ་པ་ལས། རྫོགས་པའི་སངས་རྒྱས་འཐོབ་པའི་རྒྱུ་རུ་མི་
འགྲོའོ། །དེ་ལྟར་བྱམས་པ་དང་སྙིང་རྗེ་བྱང་ཆུབ་ཀྱི་སེམས་ལ་སྦྱང་བའི་ཚུལ་
བཞིན་ཡིད་ལ་བྱེད་པ་བཅས་གཞི་མ་སྟེ་རྨང་གཞི་བྱས་ནས་ཞར་ལ་ཚོགས་་་་
གསོག་པའི་ཐབས་ཀྱི་མཆོག་ནི། མཎྜལ་ཡིན་པས་མཎྜལ་ཕུལ་ཏེ་ཚོགས་
གསོག་པ་ལ་འབད་དགོས་ལ། དེ་ཡང་སྒྲིབ་པ་སྦྱོང་ཚུལ་ལ་ཐབས་མང་དུ་
སྣང་ཡང་། ། སྒྲིབ་པ་སྦྱོང་བའི་ཐབས་ཀྱི་མཆོག་ནི། རྡོ་རྗེ་སེམས་དཔའི་
སྒོམ་བཟླས་དང་འབྲེལ་བའི་སྒོ་ནས་ཡི་གེ་བརྒྱ་བ་བཟླ་བ་དེ་ཡིན་པས་དེ་ལ་
འབད་དགོས། དེ་ཡང་སོ་སོར་ཐར་བའི་སྡོམ་པ་དང་འགལ་བ་དང༌། བྱང་
ཆུབ་སེམས་དཔའི་སྡོམ་པ་དང་འགལ་བ། གསང་སྔགས་ཀྱི་དམ་ཚིག་དང་
འགལ་བ། མཚམས་མེད་ཀྱི་ལས་བྱས་པ་སོགས་ཉེས་པ་ཚབས་ཆེན་ཇི་འདྲ་
ཞིག་ཡིན་ཡང་རྡོར་སེམས་སྒོམ་བཟླས་དང་འབྲེལ་ཏེ་ཡི་གེ་བརྒྱ་བ་འབུམ་་་་
ཕྲག་གཅིག་བཟླས་ཚེ་ཉེས་པ་མ་ལུས་པ་ལྷག་མེད་དུ་དག་འགྲོ་ཞེས་སྟོན་པ་
བཅོམ་ལྡན་འདས་ཀྱི་མདོ་རྒྱུད་མང་པོ་ན་གསུངས་ཡོད་དོ། །དེ་ཡང་རང་
གིས་ཐོག་མ་མེད་པ་ནས་ད་ལྟའི་བར་དུ་བསགས་པའི་སྡིག་པ་མ་ལུས་པ་་་་
སྦྱོང་བའི་ཐབས་སུ་དམིགས་ཏེ། ཡི་གེ་བརྒྱ་བ་བཟླས་ནས་འབུམ་གྱི་གྲངས་
ཚང་བ་དང་མཉམ་དུ་རང་གི་སྡིག་པ་མ་ལུས་པ་ལྷག་མེད་དུ་ཡོངས་སུ་དག་
སོང་སྙམ་པའི་འདུ་ཤེས་བསྟེན་དགོས་པ་ལས། སྡིག་པ་མ་ལུས་པ་དག་གམ་
མ་དག་ཅེས་ཐེ་ཚོམ་མི་སྐྱེ་བར། དག་ཐག་ཆོད་ཡིན་ཞེས་བཅོམ་ལྡན་འདས་
564



ཀྱིས་གསུངས་ཞེས་ཡིད་ཆེས་སྟེན་པ་གལ་ཆེ། དེ་ཡང་རྡོར་སེམས་སྒོམ་
བཟླས་དང་འབྲེལ་ཏེ་ཡི་གེ་བརྒྱ་བ་ཟློ་སྐབས་སུ་གཉེན་པོ་སྟོབས་བཞི་ཚང་་་་
བའི་སྒོ་ནས་ཟློ་དགོས་ལ། གཉེན་པོ་སྟོབས་བཞི་ནི། སྐྱེ་བ་སྔ་མར་བྱས་ཤིང་
བསགས་པའི་མི་དགེ་བ་ལ་འགྱོད་པ་སྐྱེས་པ་དང་། ཕྱིན་ཆད་མི་དགེ་བའི་
ལས་མི་བྱེད་པའི་སྡོམ་སེམས་བསྟེན་པ། གཉེན་པོ་ཀུན་ཏུ་སྤྱོད་པའི་སྟོབས།
རྟེན་གྱི་སྟོབས་རྣམས་སོ། །སྐབས་འདིར་ད་དུང་མན་ངག་འདི་འདྲ་བ་ཞིག་
ཡོད་དེ། སྐྱེ་བ་སྔ་མའི་མི་དགེ་བའི་ལས་བསགས་པ་ལ་འགྱོད་ཅིང་། ཕྱིན་
ཆད་མི་དགེ་བའི་ལས་མི་བྱེད་པའི་སྡོམ་སེམས་བསྟེན་ཟིན་པས། ཕྱིན་ཆད་
མི་དགེ་བའི་ལས་གཏན་ནས་བསགས་མི་རུང་བའམ་བཅས་འགལ་གཏན་་་་
ནས་བྱུང་མི་རུང་བ་ཨེ་ཡིན་ཞེ་ན། མ་ཡིན་ཏེ། གལ་ཏེ་ཕྱིན་ཆད་མི་དགེ་
བའི་ལས་བྱས་པའམ་བཅས་པ་དང་གཏན་ནས་འགལ་མི་རུང་བ་དང་། །
ཡང་ན་ཕྱིན་ཆད་མི་དགེ་བའི་ལས་མི་བྱེད་པའམ་བཅས་དང་མི་འགལ་བའི་
སྡོམ་སེམས་བསྟེན་པ་དང་འགལ་བས་ཉེས་པ་ཆེན་པོ་བྱུང་ངེས་པ་ཨེ་ཡིན་
ཞེ་ན། རྒྱལ་དབང་སྐལ་བཟང་རྒྱ་མཚོ། ལྕང་སྐྱ་རོལ་བའི་རྡོ་རྗེ། པཎ་ཆེན་
བློ་བཟང་ཡེ་ཤེས་སོགས་ཀྱི་བཞེད་པ་ལྟར་ན། དེ་ནི་སྟོན་པས་བཅས་དབང་
ཡིན་པས། ཕྱིན་ཆད་དེ་འདྲའི་བཅས་འགལ་གྱི་ཉེས་པ་མི་འབྱུང་བ་གལ་ཆེ་
ལ། གལ་ཏེ་དེ་འདྲ་བྱུང་ན་ཡང་ཕྱིན་ཆད་མི་བྱེད་པའི་སྡོམ་སེམས་བསྟེན་པ་
ཞེས་པ་དང་འགལ་བའི་ཉེས་པ་མི་འབྱུང་བར་གསུངས་སོ། །དེའི་རྒྱུ་མཚན་
གྱི་དཔེ་ནི། ལྟུང་པ་ཤེས་རབ་ཀྱི་ལས་ལ་མི་སྒྲིབ་པ་སྟེ། ལྟུང་པ་ཐུན་མོང་བ་
565



དེ་ཤེས་རབ་བསྐྱེད་ན་ལས་ལ་གེགས་མི་བྱེད་པ་ཡིན་པས་དེ་དང་འདྲ་བ་་་་
ཡིན་པར་གསུངས་པ་ལྟ་བུའོ། །འོ་ན་དེ་རིགས་པས་ཇི་ལྟར་སྒྲུབ་ཅེ་ན།
བཅོམ་ལྡན་འདས་ཀྱིས་འདུལ་བ་ལུང་ལས། ཚེ་གཅིག་ལ་གསོ་སྦྱོང་གཅིག་
བླངས་ན་ཆོག་ཅེས་གསུངས་མེད་པའི་ཕྱིར་དང་། ཟླ་བ་རེ་རེའི་ཉ་
སྟེ་བཅོ་ལྔ་དང་གནམ་སྟོང་སྟེ་གནམ་གང་གཉིས་ལ་ཐེངས་གཉིས་ལེན་པར་
གསུངས་པའང་མི་དགོས་པའི་ཕྱིར་ཞེས་བསྒྲུབས་པས་ཀྱང་ཤེས་པ་བཞིན་
ནོ། །ཞར་ལ་སྡིག་པའི་གྲོགས་པོ་སྤངས་ཞིང་ཞེས་པའི་སྡིག་པའི་གྲོགས་པོ་དེ་
གང་ཡིན་ཞེ་ན། ཚེ་འདིར་རྒྱུ་ནོར་ལོངས་སྤྱོད་དང་། དབང་མངའ་ཐང་།
མིང་སྙན་གྲགས། དགྲ་འདུལ་གཉེན་སྐྱོང་སོགས་བསྒྲུབ་པར་བསྐུལ་ཏེ་དམ་
པའི་ཆོས་སྒྲུབ་པར་བྱེད་པ་ལ་གེགས་བྱེད་མཁན་གྱི་གྲོགས་པོ་ལྟ་ཞོག རང་
གི་ཕ་མ་ཡིན་ཡང་སྡིག་པའི་གྲོགས་པོ་ཡིན་ནོ། །དེ་ཡང་ཞར་ལ་དགེ་བའི་
བཤེས་གཉེན་བསྟེན་ཞེས་པ་ཐར་ལམ་ཕྱིན་ཅི་མ་ལོག་པར་སྟོན་པའི་དགེ་་་་
བའི་བཤེས་གཉེན་མཚན་ཉིད་དང་ལྡན་པ་ཞིག་བསྟེན་རྒྱུ་བྱུང་ན་རབ་དང་།
དེ་འདྲ་མིན་ན་སྐྱོན་ཡོན་གཉིས་ལས་ཡོན་ཏན་ལྷག་པ་ཞིག་བསྟེན་དགོས་
པ་དེ་ཡིན། དེ་ཡང་བཤེས་གཉེན་བསྟེན་པ་ལ་བླ་མ་མང་དུ་བསྟེན་ཚུལ་
དང་། ཉུང་ངུར་བསྟེན་པའི་ཚུལ་གཉིས་ཡོད་ཀྱང་། ། བླ་མར་བསྟེན་
ནས་བསྙེན་བཀུར་སོགས་ཀྱིས་བརྩི་ནུས་ཚེ་བླ་མ་མང་དུ་བསྟེན་ན་བཟང་ལ།
གལ་ཏེ་བསྙེན་བཀུར་སོགས་ཀྱིས་བརྩི་མི་ཐུབ་ཚེ་ཉུང་ན་བཟང་ངོ་། །དེ་ཡང་
ཆོས་འབྲེལ་བཞག་སྟེ་བརྩི་མ་ཐུབ་ཚེ་ངན་འགྲོའི་སྒོ་ཕྱེས་པ་ཡིན་པས། དེ་
566
-+
+
-
ཡ
--
---
-
-
-



བས་ཆོས་ཀྱི་འབྲེལ་བ་མ་བཞག་པའམ་བླ་མ་བསྟེན་པ་ཉུང་ན་ལེགས་སོ། །དེ་
ཡང་ཞར་ལ་ཆོས་ཐམས་ཅད་སྟོང་བ་ཉིད་བསྒོམ་ཞིང་ཚུལ་བཞིན་ཡིད་ལ་་་་་
བྱས་ན་འོང་བ་ཡིན་ཞེས་པ་བྱང་ཆུབ་ཀྱི་སེམས་སྦྱོང་བའི་སྐབས་སུ་འཁོར་་་་་
གསུམ་མི་དམིགས་པའི་ཤེས་རབ་བསྒོམ་པ་དང་། དེ་ཡང་སྡིག་པའི་གྲོགས་
པོ་སྤོང་བ་དང་། ཚོགས་གསོག་པ། སྒྲིབ་པ་སྦྱོང་བ། དགེ་བའི་བཤེས་
གཉེན་བསྟེན་པ། ཆོས་ཐམས་ཅད་སྟོང་ཉིད་དུ་བསྒོམས་པའི་རྐྱེན་རྣམས་
ཚང་བའི་སྒོ་ནས་བྱང་ཆུབ་ཀྱི་སེམས་བསྒོམས་ཚེ་འོང་བ་སྟེ་འགྲུབ་པ་ཡིན་་་་
གསུངས། དེ་བས་ན་བསོད་ནམས་མ་བསགས་ན་ཡོན་ཏན་ཅི་ཡང་མི་ཐོབ་
པས་སྒོ་སྣ་ཚོགས་ནས་ཚོགས་གསོག་དགོས་ལ། དེ་ཡང་ཚན་གཅིག་སྟེ་
འགའ་ཞིག་གི་སེམས་ལ་ཀ་ཆ་དགོས་སྙམ་པ་སྟེ། ཚོགས་གསོག་པ་ལ་སྒོར་མོ་
དང་རྒྱུ་ནོར་དགོས་ལ། དེ་དག་མེད་ཚེ་ཚོགས་ཇི་ལྟར་གསོག་པ་སྟེ་གསོག་མི་
ཐུབ་འདོད་མཁན་ཡོད་ཀྱང་དེ་མི་འགྲིག་པར་གཙོ་བོ་དད་པ་དགོས་ཏེ། ཁ་
དཔེ་ལ་དཔའ་ལུས་ལ་ཡོད་ན་མཚོན་ས་ལ་འཁྱམས་ཟེར་བ་བཞིན། དད་པ་
ཡོད་ན་ཆུ་གཅིག་པུས་ལག་དར་བཏུབ་གསུངས་པ་སྟེ། དད་པ་དང་ལྡན་ཚེ་
མཎྜལ་གཅིག་པུས་ཀྱང་ཆོག་ལ། མཎྜལ་གྱི་ཚོམ་བུའི་ཚབ་ཏུ་རྡེའུས་ཕུལ་
ཀྱང་ཆོག་པ་ཡིན་ནོ། །དེ་ཡང་སྦྱོར་བ་འགྲོ་ལ་ཕན་ཕྱིར་སངས་རྒྱས་འགྲུབ་
པར་བྱ་བའི་ཆེད་དུ་བྱང་ཆུབ་ཀྱི་སེམས་ཀྱིས་འཕངས་ནས་མཎྜལ་སོགས་ཀྱི་
མཆོད་པ་འབུལ་སྙམ་པའི་འདུ་ཤེས་བཟུང་སྟེ་ཕུལ་ཚེ་དེ་ཉིད་བྱང་ཆུབ་ཀྱི་་་
སེམས་སྦྱོང་བར་ཡང་འགྲོ་ལ། དགེ་བ་ཅི་བྱས་ཐམས་ཅད་ཕ་རོལ་ཏུ་ཕྱིན་པ་
567



དྲུག་ལྡན་དུ་འོངས་པ་ཡིན་གསུངས། དེ་ཡང་གསོག་ན་ངེས་པར་དུ་དཀོན་
མཆོག་གསུམ་སྟེ་སངས་རྒྱས་དཀོན་མཆོག་དང་། ཆོས་དཀོན་མཆོག དགེ་
འདུན་དཀོན་མཆོག་གསུམ་པོ་གང་རུང་ཞིག་ལ་བརྟེན་ནས་གསོག་དགོས་
ཏེ། ཆོས་ནས་ཚེ་འདི་དང་ཕྱི་མ། གནས་སྐབས་དང་མཐར་ཐུག ཐར་
བ་དང་ཐམས་ཅད་མཁྱེན་པའི་གོ་འཕང་འཐོབ་པར་བྱ་སྙམ་པའི་སྒོ་ནས་་་་
མཆོག་གསུམ་ལ་མཆོད་པར་བྱའོ་ཞེས་གསུངས་ཏེ། འཇིག་རྟེན་དག་ན་བདེ་
ཞིང་སྐྱིད་པ། །དེ་ཀུན་དཀོན་མཆོག་མཆོད་ལས་འབྱུང་བས། །ཞེས་གསུངས་
པ་ལྟར། ཚེ་འདིའི་བདེ་སྐྱིད་བག་རེའམ་ཅུད་ཟད་ཙམ་རེ་ཐོབ་པ་ཡང་
དཀོན་མཆོག་ལ་མཆོད་པ་ཨེན་རེ་སྟེ་ཨེན་ཙམ་རེ་བྱེད་པའི་ས་ན་ཡོད་པ་་་་
ཡིན་ལ། དཀོན་མཆོག་ལ་མཆོད་པ་དང་བསྙེན་བཀུར་སོགས་བྱེད་པ་ནི་
བདུད་ཀྱིས་མ་ཁྱེར་བ་སྟེ་བདུད་ཀྱི་དབང་དུ་མ་སོང་བའམ་བདུད་ཀྱིས་བྱིན་
གྱིས་མ་རླབས་པའི་རྟགས་ཀྱང་ཡིན་གསུངས། དེ་ཡང་དཀོན་མཆོག་ལ་
མཆོད་པ་དང་བསྙེན་བཀུར་ཕར་ཞོག སྐྱབས་འགྲོའི་ཚིག་ཙམ་ཡིད་ལ་མི་
དྲན་པ་ཡོད་པ་དེ་དག་བདུད་ཀྱིས་ཁྱེར་བ་སྟེ་བདུད་བཞི་ལས་ལྷའི་བདུད་
དེ་བདུད་དགའ་རབ་དབང་ཕྱུག་སོགས་ཀྱི་དབང་དུ་སོང་བའི་རྟགས་ཡིན་
ནོ། །དེ་ལྟར་མཆོག་གསུམ་ལས་ཀྱང་ཚོགས་གསོག་པའི་ཞིང་མཆོག་ཏུ་གྱུར་
པོ་གང་ཡིན་ཞེ་ན། དགེ་འདུན་དཀོན་མཆོག་ཡིན་པས། སངས་རྒྱས་དཀོན་
མཆོག་དང་། ཆོས་དཀོན་མཆོག་ལ་མཆོད་པ་ལས་དགེ་འདུན་དཀོན་མཆོག་
ལ་མཆོད་པ་དེ་བསོད་ནམས་ཆེ་ལ། དེ་ཡང་མཆོད་པའི་ཡུལ་དགེ་འདུན་གྱི་
568



ངོས་ནས་ཚུལ་ཁྲིམས་རྣམ་དག་དང་མི་ལྡན་པ་དང༌། དགེ་འདུན་གྱི་རྟགས་
ཙམ་འཛིན་པ་ལྟ་བུ་ཡིན་ན་ཡང་། བསྙེན་བཀུར་བྱེད་པ་པོ་རང་གི་ངོས་
ནས། འཕགས་པའི་དགེ་འདུན་དངོས་ཡིན་པའི་འདུ་ཤེས་བཟུང་སྟེ་བསྙེན་
བཀུར་སོགས་གང་ལེགས་བྱས་ཚེ། རང་ལ་འཕགས་པའི་དགེ་འདུན་དངོས་
ལ་བསྙེན་བཀུར་བྱས་པའི་འབྲས་བུ་འཐོབ་ལ། དེ་ཡང་དགེ་འདུན་གྱི་ངོས་
ནས་འཕགས་པའི་དགེ་འདུན་དངོས་ཡིན་ན་ཡང་རང་གི་ངོས་ནས་དེ་ཇི་་་་
འདྲ་ཞིག་ཡིན་སྙམ་པའི་འདུ་ཤེས་བཟུང་ན་དེའི་འབྲས་བུར་ཉེས་པ་ཆེན་པོ་
འབྱུང་བར་གསུངས་ཡོད་དོ། །སྤྱིར་དགོན་སྡེ་རྣམས་སུ་ཚུལ་ཁྲིམས་ལེགས་
པར་སྲུང་བའི་སྒོ་ནས་དམ་པའི་ཆོས་ཁོ་ན་ལ་ཐོས་བསམ་སྒོམ་གསུམ་མཛད་
པའི་དགེ་འདུན་གྱི་སྡེ་བཞུགས་ཚེ་ཆོས་ཕུན་སུམ་ཚོགས་ཤིང༌། སེམས་ཅན་
ཐམས་ཅད་ཐར་བ་དང་ཐམས་ཅད་མཁྱེན་པའི་གོ་འཕང་འཐོབ་བྱེད་ཀྱི་་་་
རྟེན་གཞིར་གྱུར་པ་ཡིན་ཀྱང་། གལ་ཏེ་དེ་འདྲ་མི་ལྡན་ན་ཡང་ཕྱོགས་གཅིག་
ནས་ཕན་པར་འགྱུར་ཏེ། དགོན་པའི་ལྷ་སྡེ་གྲོང་མི་རྣམས་ཀྱིས་དགེ་འདུན་
ཚུལ་ཁྲིམས་ལེགས་པར་སྲུང་མཁན་ཡིན་མིན་གང་ཡིན་ཀྱང་རུང་། དགེ་
འདུན་གྱི་རྟགས་ཙམ་འཛིན་པ་ཡིན་ནའང་ཆོགས་གསོག་པའི་ཞིང་དུ་གྱུར་
ཡོད། དེ་ཡང་དགེ་འདུན་ཁོ་རང་གི་ངོས་ནས་བཟང་ངན་གཉིས་ཀ་སྟེ་ཚུལ་
ཁྲིམས་ཚུལ་བཞིན་དུ་སྲུང་མཁན་དང་མི་སྲུང་མཁན་གཉིས་ཀ་ཡོད་ལ། དེ་
ཡང་ཁྲིམས་རྣམ་དག་དང་ལྡན་པ་ཞིག་ཡིན་ཚེ་གཞན་གྱིས་དད་པའི་ཕུལ་་་་་
བའི་རྫས་དེ་ལོངས་སྤྱད་ན་ཡང་ཆོག་ལ་འོས་པ་ཡང་ཡིན་ནོ། །དེ་ཡང་ཚུལ་
569



ཁྲིམས་རྣམ་དག་མི་ལྡན་པ་ཞིག་ཡིན་ཚེ། གལ་ཏེ་གཞན་གྱིས་དད་པས་ཕུལ་
བའི་རྫས་དེ་ལོངས་སྤྱད་ཚེ་རང་གི་གྱོང་དུ་འགྱུར་བ་ལས་བསྙེན་བཀུར་བྱེད་
པ་པོར་མི་ལེགས་པ་མེད་དེ། དཔེར་ན། བདུག་སྤོས་ལྟ་བུ་སྟེ། བདུག་སྤོས་
ཁོ་རང་བསྲེགས་ཏེ་ཐལ་བར་གྱུར་ཀྱང་། དྲི་བཟང་ཕྱོགས་ཀུན་ཏུ་ཁྱབ་པར་
འགྱུར་བ་ལྟ་བུའོ། །དེ་བས་ལྡན་གྲོལ་གཉིས་དང་ལྡན་པ་ཞིག་ཡིན་ཚེ་ཡོན་
བདག་གཅིག་གིས་སྒོར་ཁྲི་འབུམ་སོགས་ཕུལ་ཀྱང་བླང་ཆོག་ཆོག་ཡིན་ལ།
གལ་ཏེ་ལྡན་གྲོལ་གཉིས་དང་མི་ལྡན་པ་ཞིག་ཡིན་ཚེ། དེ་འདྲ་བ་བླངས་ཚེ་
བུ་ལོན་བླངས་པ་ལས་ཀྱང་ཉེས་པ་ཤིན་ཏུ་ལྕི་སྟེ། འདུལ་བ་ལུང་ལས།
ལྕགས་གོང་མེ་ལྕེ་འབར་བ་དག །ཟོས་པར་གྱུར་པ་མཆོག་ཡིན་གྱི། །ཚུལ་
འཆལ་ཡང་དག་མི་སྡོམ་པས། །ཡུལ་འཁོར་བསོད་སྙོམས་ཟ་བ་མིན། །ཞེས་
གསུངས་པས་སོ། དེ་ལྟར་དགེ་འདུན་དཀོན་མཆོག་ནི། དཀོན་མཆོག་
གསུམ་གའི་རྩ་བའམ་ཞལ་སྐྱིན་ཏེ་ཞལ་ཚབ་བམ་སྐུ་ཚབ་ལྟ་བུ་ཡིན། དེ་ཇི་
ལྟར་ཡིན་ཞེ་ན། སངས་རྒྱས་དཀོན་མཆོག་སྒྲུབ་པ་པོ་ཡང་དགེ་འདུན་
དཀོན་མཆོག་ཡིན་ལ། ཆོས་དཀོན་མཆོག་ཉམས་སུ་ལེན་པ་པོ་ཡང་
དགེ་འདུན་དཀོན་མཆོག་ཡིན་པའི་ཆ་ནས་ཀྱང་དཀོན་མཆོག་གསུམ་གྱི་རྩ་
བའམ་ཞལ་སྐྱིན་ཡིན་ཞེས་བརྗོད་ཆོག དེ་ཡང་དགེ་འདུན་དཀོན་མཆོག་
ཅེས་པའི་དགེ་འདུན་དངོས་དེ་འཕགས་པའི་གང་ཟག་ཡིན་ལ། འཕགས་
པའི་གང་ཟག་དེའི་རྒྱུད་ཀྱི་འགོག་བདེན་དང༌། ལམ་བདེན་ནི་ཆོས་དཀོན་
མཆོག་དངོས་ཡིན། བསླབ་པ་གསུམ་ལྡན་དང་སྡོམ་པ་གསུམ་ལྡན་གྱི་གང་
570



ཟག་གང་ཡིན་ཀྱང་དགེ་འདུན་དཀོན་མཆོག་ཡིན་ཞིང་། དེའི་རྒྱུད་ཀྱི་
འགོག་ལམ་གྱིས་བསྡུས་པའི་ཆོས་དེ་ཆོས་དཀོན་མཆོག་དངོས་ཡིན་པས་་་་་
ཀྱང་དགེ་འདུན་དཀོན་མཆོག་ནི་དཀོན་མཆོག་གསུམ་ཀའི་རྩ་བའམ་ཞལ་་་
སྐྱིན་ཡིན་ཞེས་བརྗོད་ཆོག་པ་ཡིན་ནོ། །དེ་བས་དགེ་འདུན་དཀོན་མཆོག་ལ་
བསྙེན་བཀུར་བྱས་ཚེ། དཀོན་མཆོག་གསུམ་ཀ་ལ་བསྙེན་བཀུར་བྱས་པར་
ཡང་འགྱུར་བ་ཡིན་གསུངས་སོ། །དེ་ལྟར་དཀོན་མཆོག་གསུམ་ལ་བསྙེན་
བཀུར་བྱས་ན། ཚེ་འདིར་རང་ལ་བདེ་སྐྱིད་ལྡན་པ་དང༌། ལོངས་སྤྱོད་རྒྱས་
པ། ཚེ་རིང་བ། དོན་འགྲུབ་པ་ལ་སོགས་མཐོང་ཆོས་སུ་འོང་བ་ཡིན་
གསུངས། དེ་ཡང་དངོས་གཞི་བྱང་ཆུབ་ཀྱི་སེམས་སྦྱོང་བའི་སྐབས་སུ།
གཞན་དགེ་བའི་ལས་འབྱུང་བོ་ལ་གཏོར་མ་ཆ་བཞི་ལྟ་བུ་སྟེ། རི་ཁྲོད་པའི་
ཕྱག་ལེན་དུ་བརྒྱ་རྩ་བསྔོ་བ་ལྟ་བུ་ཡིན་ལ། དེ་ནི་སྔགས་ཀྱི་དམ་ཚིག་གཅིག་
ཀྱང་ཡིན་པས། ཉིན་རེ་བཞིན་དུ་དུས་དྲུག་ཏུ། །སྦྱིན་པ་རྣམ་བཞི་རྟག་ཏུ་
སྦྱིན། །ཞེས་གསུངས་པ་ལྟར་བརྒྱ་རྩ་བསྔོ་བའི་སྐབས་སུ་ཟང་ཟིང་གི་སྦྱིན་པ་
སོགས་སྦྱིན་པ་རྣམ་བཞི་ཚང་བ་ཡིན་ལ། དེ་ལྟར་འབྱུང་བོ་ལ་གཏོར་མ་སྦྱིན་
པ་དང་། འདོན་ཀློག་སྟེ་འཕགས་པ་བརྒྱད་སྟོང་པ་དང་། རྡོ་རྗེ་གཅོད་པ།
འཇམ་དཔལ་མཚན་བརྗོད་ལྟ་བུ་ཀློག་ཅིང་འདོན་པ་དང་། ཕྱག་འཚལ་
ཞིང་སྐོར་བ་བྱེད་པ་དང་། ཚ་ཚ་འདེབས་པ་སྟེ་སྐུ་འདྲ་དཔར་བ་ལ་སོགས་
པའི་ཐབས་སྣ་ཚོགས་བྱེད་པ་ནི། བྱང་ཆུབ་ཀྱི་སེམས་རྒྱུད་ལ་སྐྱེ་བའི་མན་
ངག་ཡིན་གསུངས། ཞར་ལ་ལས་ཀྱི་སྡིག་སྒྲིབ་བྱ་བ་ཞིག་མ་སྦྱངས་པར།
571



ཡོན་ཏན་སྐྱེ་ཐབས་ཡེ་མེད་པ་སྟེ་གཏན་ནས་མེད་པས་འདི་སྦྱོང་དགོས་་་་་་་
གསུངས། དེ་ཡང་དགེ་བཤེས་འབྲོམ་སྟོན་པ་ལ་དགེ་བཤེས་ལྷབ་ཆུང་སྟོན་
པས། ཚོགས་གསོག་པ་དང་སྒྲིབ་པ་སྦྱོང་བ་གཅིག་མ་ལགས་སམ་ཞེས་ཞུས་
པས། དགེ་བཤེས་འབྲོམ་སྟོན་པའི་ཞལ་ནས་སྤྱིར་ཚོགས་བསགས་པས་ཀྱང་
སྒྲིབ་པ་སྦྱངས་པའམ་འདག་མོད་ཀྱི། འོན་ཀྱང་ཚོགས་གསོག་པ་བྱ་བ་གཙོ་
ཆེར་དཀོན་མཆོག་གསུམ་ལ་བརྟེན་ནས་གསོག་པ་ཡིན་ལ། སྒྲིབ་པ་སྦྱོང་བ་
བྱ་བ་གཙོ་ཆེར་གཉེན་པོ་སྟོབས་བཞིའི་སྒོ་ནས་སྦྱོང་བ་ཡིན་གསུངས། ཞར་
ལ་སྡིག་པའི་གྲོགས་པོ་བྱ་བ་ཞིག་མ་སྤངས་ན། རྒྱུད་ལ་ཡོད་པ་རྣམས་ཁོས་
མེད་པར་བྱེད་ན། མེད་པ་ཡོད་པར་བྱེད་པ་ལྟ་ཅི་སྨོས་པས། སྡིག་པའི་
གྲོགས་པོ་དང་རྨི་ལམ་དུ་ཡང་མི་འགྲོགས་པ་སྟེ་གཏན་ནས་མི་འགྲོགས་པ་་་
ཞིག་དགོངས་པར་གསུངས། དེ་ནས་དགེ་བའི་བཤེས་གཉེན་བྱ་བ་ཞིག་
མེད་པར་ལམ་ཐམས་ཅད་འགག་ནས་འདུག་པ ས་རྟག་ཏུ་དགེ་བའི་བཤེས་
གཉེན་བསྟེན་དགོས། དེ་ཡང་ལུས་འགྲོགས་པ་ཙམ་གྱིས་མི་ཆོག སེམས་
འགྲོགས་པ་ཞིག་དགོས་གསུངས། འདིར་དཔེར་ན། སྔོན་ཆད་བླ་མ་དགེ་
བའི་བཤེས་གཉེན་གྱི་ཞབས་ཕྱི་ཡུན་རིང་དུ་བྱས་ཏེ་ཡིག་ངོ་ཙམ་མི་ཆོད་པ་
དང༌། ཐ་ན་མི་དགེ་བ་བཅུ་བོའང་བརྩི་མི་ཐུབ་པ་གང་མང་ཡོད་པ་བཞིན་
ནོ། །དེ་ནས་སྡུག་ཏུ་འཇུག་པ་སྟེ་ཐོག་མ་མེད་པ་ནས་ད་ལྟའི་བར་དུ་འཁོར་
བ་ལ་ཡང་དང་ཡང་དུ་འཁྱམ་དུ་འཇུག་བྱེད་ནི། རྒྱུད་ཀྱི་བསྡུས་པ་དང་
མ་བསྡུས་པའི་དངོས་པོ་ཐམས་ཅད་མཚན་མར་འཛིན་པ་སྟེ་རང་གི་མཚན་
572



ཉིད་ཀྱིས་གྲུབ་པར་འཛིན་པའམ་རང་བཞིན་གྱིས་གྲུབ་པར་འཛིན་པའི་བློ་
ཡིན་པས་སྟོང་པ་ཉིད་ལ་གོམས་པ་མང་དུ་བྱ་བ་སྟེ་རང་བཞིན་གྱིས་སྟོང་་་་་་
པའི་དོན་ལ་གོམས་པ་མང་དུ་བྱ་དགོས་ཞེས་པའོ། །དེ་ཡང་ཟབ་མོ་སྟོང་པ་
ཉིད་ཀྱི་དོན་ལ་གོ་བ་ཆགས་བ་ཞིག་ཡིན་ན། གོ་བ་དེ་ཉིད་ཡང་དང་ཡང་དུ་
རྒྱུད་ལ་གོམས་དགོས། གལ་ཏེ་གོ་བ་མ་ཆགས་པ་ཞིག་ཡིན་ཚེ། མདོ་ཤེས་
རབ་སྙིང་པོ་ཚར་འགའ་རེ་དང་། མ་མཐའ་ཡང་ཚར་གཅིག་རེ་བཏོན་ན་
སྟོང་ཉིད་གོམས་པའི་ཚབ་ཏུ་འགྲོ་བར་གསུངས་ཡོད་ལ། དེ་ཡང་མ་དྲོས་
པས་ཞུས་པའི་མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེས་
པའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་དེ་སྟོང་བར་བཤད། །
གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་པ་ལྟ་བུ་དང་། རྩ་བ་ཤེས་
རབ་ཀྱི་མཆོད་བརྗོད་དུ། གང་གིས་རྟེན་ཅིང་འབྲེལ་བར་འབྱུང་། །འགག་
པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །འོང་བ་མེད་པ་འགྲོ་
མེད་པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞིར་བསྟན་
པ། །རྫོགས་པའི་སངས་རྒྱས་སྨྲ་རྣམས་ཀྱི། །དམ་པ་དེ་ལ་ཕྱག་འཚལ་ལོ། །
ཞེས་པ་ལྟ་བུ་ལ་སོགས་པ་ལན་མང་དུ་བཏོན་ན་གོམས་པའི་ཚབ་ཏུ་འགྲོ་ལ།
སྟོན་པ་ལ་གསོལ་བ་འདེབས་པ་དང་ཕྱག་འཚལ་བ་སོགས་དགེ་རྩར་ཡང་་་་
འགྲོ་བ་ཡིན་ནོ། །དེ་ལྟར་དགེ་བའི་ཕྱོགས་སྣ་ཚོགས་པ་སྟེ་ཚོགས་གསོག་པ་
དང༌། སྒྲིབ་པ་སྦྱོང་བ། སྡིག་པའི་གྲོགས་པོ་སྤང་པ། དགེ་བའི་བཤེས་གཉེན་
ལ་བསྟེན་པ་ལ་སོགས་ཀྱི་སྒོ་ནས་བྱས་ཚེ། བྱང་ཆུབ་ཀྱི་སེམས་འཕེལ་བར་
573



འགྱུར་བས་དགེ་བ་ཆེ་བར་གསུངས་ཏེ། དགེ་བཤེས་པོ་ཏོ་བའི་ཞལ་ནས།
མི་ཞིག་ལ་ཕ་རྒད་པོ་ཞིག་ཡོད་པ་དེ་ལ་འུར་ཏེའམ་མྱུར་དུ་ཤི་བ་ལ་དགའ་་་་
བས། ཉི་མ་ཕྱེད་ཙ་ན་ཟན་ཞིག་བྱིས་པ་ལ་བསྐུར་ནས། དོ་མོད་དེ་དེ་རིང་
གི་མཚན་མོའི་སྐལ་བ་ཡིན་གྱིས་བྱས་པས། བྱིས་པས་ཟན་དེ་པོ་བོ་སྟེ་མེས་
པོ་ལ་གཏད་ནས། འདི་དོ་མོད་ཀྱི་སྐལ་བ་ཡང་ཡིན་ནོ་ཞེས་ཟེར་བྱས་པས།
རྒད་པོ་དེ་ཤེད་ཅེས་པ་སྟེ་རྒན་པོ་དེ་ན་རེ་དེ་ངས་གོ་ཡི། ཁོ་ངས་སྐྱོ་བ་ཡིན་
ཟེར་ནས་ཟན་དེ་ཟོས་ནས་ལྕེབས་སོ། །དཔེ་དེ་བཞིན་དུ་སངས་རྒྱས་རྗེས་སུ་
དྲན་པ་སྟེ་འགོ་སྐྱབས་སུ་འགྲོ་བ་ནས་བཟུང་། གང་ཟག་དང་ཆོས་ཀྱི་
བདག་མེད་གཉིས་ཀྱི་བར་ལམ་གྱི་རིམ་པ་ཐམས་ཅད་བྱང་ཆུབ་ཀྱི་སེམས་་་་
སྦྱོང་བའི་ཆ་ལག་ཏུ་རུག་གིས་གོ་བ་སྟེ་གཅིག་ཏུ་འདུས་པ་ཞིག་དགོས་པ་་་་་
ཡིན་གསུངས་སོ། །དེ་ལྟར་བྱམས་པ་དང་སྙིང་རྗེ་བྱང་ཆུབ་ཀྱི་སེམས་སྦྱངས་
པས་སྤྱོད་པ་རྣམ་པར་དག་ཙ་ན། ལྟ་བ་རྣམ་པར་དག་པ་མྱུར་དུ་རྟོགས་
པར་འགྱུར་བའི་ཕན་ཡོན་སྟོན་པ་ལ། རྩ་བ་ལས། དད་རྩ་བྱང་སེམས་རྟག་
ཏུ་སྦྱོང་ན། །ལྟ་བ་བྱེ་བྲག་སྨྲ་བ་འཛིན་ཡང་། །ཆོས་ཀྱི་གནས་ལུགས་མྱུར་དུ་
རྟོགས་འགྱུར། །ལྷ་ཅིག་བླ་མ་ཤ་བྱིན་བཞིན་ནོ། །ད་ལྟ་བློ་མཐུས་གོ་བར་
ནུས་ན། །དབུ་མ་ཆེན་པོ་ཉིད་ལ་བསླབ་བྱ། །ཆོས་ཀྱི་གནས་ལུགས་ཡེ་ནས་
དེ་ཡིན། །དད་རྩ་བྱང་ཆུབ་སེམས་དང་ཡེ་འགྲོགས། །ཞེས་གསུངས་ཤིང་།
དེ་ཡང་སངས་རྒྱས་ཀྱི་ཡོན་ཏན་རྗེས་སུ་དྲན་པས་དང་བའི་དད་པ་དང་།
ཡིད་ཆེས་ཀྱི་དད་པ། མངོན་འདོད་ཀྱི་དད་པ་གསུམ་ལས་དང་བའི་དད་པ་
574



དང༌། དེའི་རྒྱུ་སྟེ་སངས་རྒྱས་ཀྱི་རྒྱུ་བྱང་ཆུབ་ཀྱི་སེམས་སམ་ཐེག་པ་ཆེན་
པོའི་ལམ་གྱི་རྨང་གཞི་དང་རྒྱལ་སྲས་ཀྱི་སྤྱོད་པ་རྒྱུ་ཕ་རོལ་ཏུ་ཕྱིན་པ་དྲུག་་་་
ཉམས་སུ་བླངས་པ་ལས་འབྱུང་བ་ཡིད་ཆེས་ཀྱི་དད་པ་དང་། ཡོན་ཏན་
ཅན་གྱི་སངས་རྒྱས་དེ་འཐོབ་པར་འདོད་པས་དེའི་རྒྱུ་སྒྲུབ་པར་འདོད་པའི་
མངོན་འདོད་ཀྱི་དད་པ་སྐྱེས་ནས། སངས་རྒྱས་ཀྱི་རྒྱུ་ཐུན་མོང་མ་ཡིན་པ་
བྱང་ཆུབ་ཀྱི་སེམས་ཡིན་པས། བྱང་ཆུབ་ཀྱི་སེམས་རིན་པོ་ཆེ་དེ་རྟག་ཏུ་སྦྱོང་
བར་བྱེད་ན་ལྟ་བ་དམན་པ་སྟེ། ནང་བ་སངས་རྒྱས་པའི་གྲུབ་མཐའ་སྨྲ་བ་
བཞིའི་ནང་ཚན་གྱི་དམའ་ཤོས་བྱེ་བྲག་ཏུ་སྨྲ་བའི་ལྟ་བ་འཛིན་ཀྱང་། དབུ་
མ་ཐལ་འགྱུར་བའི་ལྟ་བ་ཆོས་ཀྱི་གནས་ལུགས་ཇི་ལྟར་ཡིན་པ་མྱུར་དུ་་་་་་
རྟོགས་པར་འགྱུར་བར་གསུངས་ལ། དེ་ཡང་ལྟ་བ་བྱེ་བྲག་སྨྲ་བ་ཡིན་ན་ཉན་
ཐོས་གང་ཟག་ཡིན་པས་ཁྱབ་པ་མེད་ལ། སྟོང་ཉིད་རྟོགས་པའི་ལྟ་བ་འཛིན་
མཁན་ཡིན་ན་ཐེག་ཆེན་པ་ཡིན་པས་ཁྱབ་པ་མེད་དེ། བྱེ་བྲག་སྨྲ་བའི་ལྟ་བ་
འཛིན་པའི་བྱང་ཆུབ་སེམས་དཔའ་ཡང་ཡོད་དེ། དཔེར་ན། ཇོ་བོ་རྗེ་ལྷ་
ཅིག་གི་བླ་མའི་གཙོ་བོ་ཉན་ཐོས་སེན་ཏ་བ་སྟེ་ཉན་ཐོས་སྡེ་བ་དྷརྨ་རཀྱི་ད་་་་
ཞེས་བྱ་བ་ཁོང་ཉིད་ལྟ་བའི་དབང་དུ་བྱས་ཚེ། གང་ཉིད་ཀྱི་མདུན་དུ་བྱེ་
བྲག་བཤད་མཚོ་ཆེན་མོ་ལོ་བཅུ་གཉིས་ཀྱི་བར་དུ་གསན་ས། ཁོང་ཉིད་ལྟ་བ་
དམན་པ་བྱེ་བྲག་ཏུ་སྨྲ་བའི་གྲུབ་མཐའ་འཛིན་པ་ན། ལྷ་ཁང་ཀུན་དུ་ཕྱིན་
ཙ་ན་འཇམ་དཔལ་དང་སྤྱན་རས་གཟིགས་ལ་སོགས་པ། ཁྱིམ་པའི་ཆ་བྱད་
ཅན་རྣམས་ལ་ཕྱག་མི་བྱེད་པར། ཀྱེ་མ་འདུས་བྱས་རྣམས་མི་རྟག་ལ་སོགས་
575



པ་བརྗོད་ཅིང་། སེ་གོལ་གཏོགས་ནས་ས་རིལ་བྱས་ཏེ་སངས་རྒྱས་ཀྱི་སྐུ་
གཟུགས་ལ་ཕྱག་མི་བྱེད་པ་དེ་ལྟ་བུའི་ལྟ་བ་དམན་པ་ཡིན་ཡང་ཐུགས་རྗེ་་་་་
ཤིན་ཏུ་ཆེ་བར་གསུངས་ལ། དེ་བཞིན་དུ་ཨ་མྱེས་གཉན་ཆེན་དང༌། ཨ་མྱེ་
ཡུལ་ལྷ་ལ་སོགས་པ་གཞི་བདག་གི་ལྷ་ཁང་ནང་དུ་སོང་ཚེ། སྐར་མ་རབ་
རིབ་མར་མེ་དང་། །སྒྱུ་མ་ཟིལ་བ་ཆུ་བུར་དང༌། །རྨི་ལམ་གློག་དང་སྤྲིན་ལྟ་
བུ། །འདུས་བྱས་ཆོས་རྣམས་དེ་ལྟར་ལྟ། །ཞེས་མི་རྟག་པའི་ཚིག་བརྗོད་རྒྱུ་
དང་། སྡིག་པ་ཅི་ཡང་མི་བྱ་ཞིང༌། །དགེ་བ་ཕུན་སུམ་ཚོགས་པར་སྤྱད། །
རང་གི་སེམས་ནི་ཡོངས་སུ་འདུལ། །འདི་ནི་སངས་རྒྱས་བསྟན་པ་ཡིན། །
ཞེས་པ་ལྟ་བུའི་ཚིགས་བཅད་རེ་བརྗོད་ཅིང་ཆོས་སྦྱིན་བྱས་ན་དེ་དག་ལ་་་་་་
གྲོགས་བྱེད་པ་དང་ཕན་པར་འགྱུར་བས། དེ་རྣམས་ཧ་ཅང་དགའ་བར་
འགྱུར་ཞེས་གསུངས་ཡོད་དོ། །དེ་ལྟར་བླ་མ་དྷརྨ་རཀྵི་ཏའི་ལྟ་བ་དམན་པ་
ཡིན་ན་ཡང་ཐུགས་རྗེ་ཤིན་ཏུ་ཆེ་བས། མི་ཞིག་གི་བརླ་ལ་འབྲུམ་བུ་མེ་
དབལ་གྱི་ནད་ཀྱིས་བཏབ་ནས། སྨན་པ་ལ་བསྟན་པས་མི་ཤ་སོ་མ་ཡོད་ན་
འཚོ་བར་འགྱུར་ལ། མེད་ན་མི་འཚོ་ཟེར་བས་ཁོང་ཉིད་སྙིང་རྗེའི་གཞན་
དབང་གིས་རང་དབང་མེད་པར་རང་གི་བརླའི་ཤ་བཅད་ནས་བྱིན་པས་སོ་
སོ་སྐྱེ་བོར་སོང་བ་སྟེ་གནས་སྐབས་དེར་ཁོང་ཉིད་ད་དུང་སོ་སོ་སྐྱེ་བོ་ཡིན་་་་་
པའི་དབང་གིས། ན་ཟུག་ཆེན་པོ་བྱུང་བ་ལ་སྨན་པས་ཁྲག་གཅོད་པ་ལ་
སོགས་པའི་སྨན་བཅོས་མཛད་ཅིང་། ཁོང་ཉིད་ཀྱི་ཤ་དེ་ཡིས་ནད་པ་དེ་ལ་
ཕན་ཐོགས་སོང་ཞེས་པ་གསན་པས་ཐུགས་ཤིན་ཏུ་དགྱེས་ཤིང་། དེ་མུར་
576



མནལ་ཟིམ་པ་ཞིག་བྱུང་བ་དང༌། རྨི་ལམ་དུ་མི་དཀར་པོ་ཞིག་བྱུང་ནས་
རིགས་ཀྱི་བུ་ལེགས་སོ་ལེགས་སོ་ཟེར་ནས། རྨ་ལ་ཕྱག་གིས་བྱིལ་བྱིལ་མཛད་
ནས་སོང་བ་ཞིག་རྨིས་ལ། གཟིམ་སད་དེ་བལྟས་ཙ་ན་རྨ་ཤུལ་མེད་པར་
སོང་ནས་འདུག་སྐད། དེ་ནི་ཇོ་བོ་ཐུགས་རྗེ་ཆེན་པོ་སྟེ་འཕགས་པ་སྤྱན་རས་
གཟིགས་ཀྱི་ཐུགས་རྗེ་ཆེན་པོས་བྱིན་གྱིས་བརླབས་པ་ཡིན་གསུངས། དེ་
ཡང་མཐོང་ལམ་མ་སྐྱེས་པའི་རྟགས་སུ་ན་ཚ་ཆེན་པོ་བྱུང་བ་ཡིན་ཞེས་པའི་
མཐོང་ལམ་ཞེས་པ་སྟོང་ཉིད་མངོན་སུམ་དུ་རྟོགས་ཚེ་མཐོང་ལམ་རྒྱུད་ལ་་་་་
སྐྱེས་པ་ཡིན་ཞིང་། མཐོང་ལམ་རྒྱུད་ལ་མ་སྐྱེས་པའི་རྐྱེན་གྱིས་ལུས་ཀྱི་ཤ་
སོགས་བཅད་ཚེ་ན་ཟུག་ཆེན་པོ་བྱུང་བར་གསུངས། དེ་ཡང་སྟོང་ཉིད་
མངོན་སུམ་དུ་རྟོགས་ཤིང་མཐོང་ལམ་རྒྱུད་ལ་སྐྱེས་པ་ཞིག་ཡིན་ཚེ། རང་
གི་ལུས་དུམ་བུ་སྟོང་ཕྲག་ཏུ་གཏུབས་ཀྱང་མགོའི་སྐྲ་བཞར་བ་བཞིན་ན་ཟུག་
སོགས་གཏན་ནས་མི་འབྱུང་སྟེ། མཐོང་ལམ་སྐྱེས་པས་བདེ་བས་བརྒྱན་པའི་
ཏིང་ངེ་འཛིན་ཞིག་འཐོབ་རྒྱུ་ཡོད་པར་གསུངས་སོ། །དེ་ཡང་ཐེག་པ་ཆེན་
པོ་ནས་གཞལ་ན་སྟེ་ཐེག་པ་ཆེན་པོའི་དབང་དུ་བྱས་ནས་གཞལ་ཚེ། ཆོས་ཀྱི་
བདག་མེད་ལ་བློ་ཁ་མ་ཕྱོགས་པ་སྟེ་སྟོང་ཉིད་ལ་བློ་ཁ་མ་ཕྱོགས་པས་ན་སྦྱོར་
ལམ་དྲོད་ཀྱི་ཡེ་ཤེས་ཀྱང་མ་སྐྱེས་པ་ཡིན་ཏེ། སྐུ་ཚེ་འཕོས་པ་སྟེ་སྐུ་མྱ་ངན་
ལས་འདས་པ་དང་། ཇོ་བོའི་ཞལ་ནས། ངའི་བླ་མ་དེ་སྤྱོད་པ་རྣམ་པར་དག་
པ་སྟེ་བྱང་ཆུབ་ཀྱི་སེམས་ལ་ཉམས་ལེན་མཛད་པ་གཙོ་བོ་ཡིན་པས། དེ་ཙམ་
ན་ངེས་པར་བདེན་པ་མཐོང་བ་སྟེ་སྟོང་ཉིད་མངོན་སུམ་དུ་རྟོགས་པའམ་་་་
577



ཐེག་ཆེན་མཐོང་ལམ་འཐོབ་འོང་བྱ་བ་གསུངས་སོ། །འོ་ན་སྤྱོད་པ་རྣམ་པར་
དག་པ་སྟེ་ཀུན་རྫོབ་བྱང་ཆུབ་ཀྱི་སེམས་རྒྱུད་ལ་ཡོད་ན་དབུ་མའི་ལྟ་བ་ལ་་་་་
བསླབ་མི་དགོས་སམ་སྙམ་ན། བསླབ་དགོས་ཏེ། དགེ་བཤེས་འབྲོམ་སྟོན་པ་
ལ། ཁ་རུ་བ་ཞེས་བྱ་བ་ཉིད་ཀྱིས་ལྟ་བ་དང་སྤྱོད་པ་སྟེ་ཟབ་པ་དབུ་མའི་ལྟ་
བ་དང་རྒྱ་ཆེ་བ་བྱང་ཆུབ་སེམས་དཔའི་སྤྱོད་པ་གཉིས་ལས་སྤྱོད་པ་གལ་ཆེ་
བ་མ་ལགས་སམ་ཞེས་ཞུས་པས། དགེ་བཤེས་འབྲོམ་སྟོན་པས་ཞལ་ནས། དེ་
ཡང་རེ་ཞིག་ཙམ་དུ་བློ་དམན་པ་སྟེ་ཐེག་ཆེན་རིགས་ཅན་དབང་རྟུལ་ལ་་་་་་
དགོངས་ནས་གསུངས་པ་ཡིན། ནན་ཏུར་སོང་ན་སྟེ་དོན་དངོས་ལ་
གཏུགས་ན་ལྟ་བ་མེད་པའི་སྤོང་མི་ཐུབ་བོ། །འོ་ན་ཀུན་རྫོབ་བྱང་ཆུབ་ཀྱི་
སེམས་ཀྱིས་སྒྲིབ་གཉིས་ཨེ་ཐུབ་ཅེ་ན། བརྒྱུད་ནས་སྤོང་བ་མ་གཏོགས་
དངོས་སུ་སྤོང་མི་ཐུབ་ལ། དངོས་སུ་སྤོང་བྱེད་ནི་བདག་མེད་རྟོགས་པའི་ལྟ་
བ་སྟེ་སྟོང་ཉིད་རྟོགས་པའི་ལྟ་བ་ཡིན་ནོ། །དེའི་རྒྱུ་མཚན་གྱིས་ལྟ་བ་མེད་
པའི་སྤྱོད་པ་དེ་ཅི་སྤྱོད་པའི་སྤྱོད་པ་ཡིན་ཞེས་གསུངས་པས་ན་རང་གི་བློའི་
མཐུས་གོ་བར་ནུས་ན། ལྟ་བ་ཕྱིན་ཅི་མ་ལོག་པ་སྟེ་མཐའ་བྲལ་དབུ་མ་ཆེན་
པོའི་ལྟ་བ་ལ་བསླབ་དགོས་གསུངས་ལ། དེ་ལྟར་བྱང་ཆུབ་ཀྱི་སེམས་བསྐྱེད་
པ་གལ་ཆེ་བ་ཡིན་ཀྱང་། བྱང་ཆུབ་ཀྱི་སེམས་བསྐྱེད་པ་ཙམ་གྱིས་མི་ཆོག་
པར་ལྟ་བ་ཕྱིན་ཅི་མ་ལོག་པ་ལ་བསླབ་དགོས་ཏེ། རྗེ་བཙུན་འཇམ་དབྱངས་
ཀྱིས་རྗེ་བཙུན་བླ་མ་ཙོང་ཁ་པ་ཆེན་པོ་ལ། གནས་ལུགས་རྟོགས་པའི་ཤེས་
རབ་མི་ལྡན་ན། །ངེས་འབྱུང་བྱང་ཆུབ་སེམས་ལ་གོམས་བྱས་ཀྱང་། །སྲིད་
བ་
578



པའི་རྩ་བ་གཅོད་པར་མི་ནུས་པས། ་་།དེའི་ཕྱིར་རྟེན་འབྲེལ་རྟོགས་པའི་
ཐབས་ལ་འབད། །ཅེས་གནས་ལུགས་རྟོགས་པའི་ཤེས་རབ་མེད་པར་ངེས་
འབྱུང་གི་བསམ་པ་དང་། བྱང་ཆུབ་ཀྱི་སེམས་ལ་གོམས་པར་བྱས་ཀྱང་
འཁོར་བའི་རྩ་བ་གཅོད་མི་ནུས་པས། ། སྟོང་ཉིད་ཀྱི་ལྟ་བ་རྒྱུད་ལ་སྐྱེ་བ་ལ་
འབད་དགོས་ཞེས་གསུངས་པས་སོ། །དེ་ལྟར་ལྟ་བ་ཕྱིན་ཅི་མ་ལོག་པར་
བསླབ་པ་ལ་སློབ་དཔོན་ཀླུ་སྒྲུབ་ཀྱི་དབུ་མ་ཆེན་པོ་ཉིད་ལ་བསླབ་པར་བྱ་་་་
ཞེས་པའང་།་མགོན་པོ་ཀླུ་སྒྲུབ་ཀྱི་དགོངས་པ་ཐུན་མོང་མ་ཡིན་པ་མཐའ་
བྲལ་དབུ་མ་ཐལ་འགྱུར་བའི་ལྟ་བ་ཡིན་པའི་རྒྱུ་མཚན་གྱིས་ཡིན་ནོ། །འོ་
ན་དབུ་མ་རང་རྒྱུད་པའི་ལྟ་བ་དེ་མགོན་པོ་ཀླུ་སྒྲུབ་ཀྱི་ལྟ་བ་ཨེ་ཡིན་ཞེ་ན། །
དེ་མགོན་པོ་ཀླུ་སྒྲུབ་ཀྱི་ལྟ་བ་ཡིན་ཀྱང་དེའི་ལྟ་བ་མཐར་ཐུག་མིན་ནོ། །
གཞན་ཡང་དབུ་མ་རང་རྒྱུད་པའི་ལྟ་བ་དེ་མགོན་པོ་ཀླུ་སྒྲུབ་ཀྱི་ངེས་དོན་གྱི་
ལྟ་བ་མིན་ལ། དྲང་དོན་གྱི་ལྟ་བ་ཡིན་ནོ་ཞེས་བཞེད་ཚུལ་ཡང་ཡོད་དོ། །དེ་
ཡང་སེམས་ཅན་ཐམས་ཅད་ཀྱི་ཆེད་དུ་རྫོགས་པའི་སངས་རྒྱས་ཀྱི་གོ་འཕང་
འཐོབ་པར་བྱ་བ་ལ། རྫོགས་པའི་སངས་རྒྱས་ཀྱི་གོ་འཕང་འཐོབ་པར་བྱ་
བའི་གེགས་ཉོན་མོངས་པའི་སྒྲིབ་པ་དང༌། ཤེས་བྱའི་སྒྲིབ་པ་གཉིས་སྤངས་
དགོས་ལ། སྒྲིབ་གཉིས་བག་ཆགས་དང་བཅས་པ་རྩ་བ་ནས་མ་སྤངས་པར།།
རྩ་བ་མེད་པའི་ལྗོན་པའི་ཡལ་ག་གཏན་ནས་མི་སྲིད་པ་བཞིན་དུ། རྫོགས་
པའི་སངས་རྒྱས་ཀྱི་གོ་འཕང་ཐོབ་མི་སྲིད་པས་ཅི་ནས་ཀྱང་སྒྲིབ་གཉིས་སྤོང་
པའི་ཐབས་ལ་འབད་དགོས། དེ་ཡང་སྒྲིབ་གཉིས་སྤོང་པའི་ཐབས་གང་ཡིན་
579



ཞེ་ན། སྤོབས་པ་བཞི་དང་ལྡན་པའི་རྒྱལ་བའི་གསུང་རབ་ཐམས་ཅད་ཡིན་
ཏེ། སངས་རྒྱས་ཀྱི་བཀའ་ཡིན་ན་སྤོབས་པ་བཞི་དང་ལྡན་པས་ཁྱབ་ཅིང་།
ལམ་ཡིན་ན་སངས་རྒྱས་ཀྱི་ལམ་ཡིན་པས་ཁྱབ་པས་ཕྱིར་རོ། །དེ་ལྟར་རྒྱལ་
བའི་བཀའ་ཐམས་ཅད་སྒྲིབ་གཉིས་སྤོང་བྱེད་ཀྱི་ཐབས་ཤ་སྟག་ཡིན་ཀྱང་།
དེ་ལ་དངོས་དང་བརྒྱུད་པའི་ཐབས་གཉིས་ཡོད་པས། དངོས་ཀྱི་ཐབས་ནི་
སྟོང་ཉིད་རྟོགས་པའི་ལྟ་བ་ཡིན་ལ། བརྒྱུད་པའི་ཐབས་ནི་ཀུན་རྫོབ་བྱང་
ཆུབ་ཀྱི་སེམས་ཏེ་རྒྱལ་སྲས་ཀྱི་སྤྱོད་པ་ཕ་རོལ་ཏུ་ཕྱིན་པ་དྲུག་གི་ཉམས་ལེན་
ཡིན་ནོ། །དེ་ཡང་རྒྱུ་ཕ་རོལ་ཏུ་ཕྱིན་པའི་དོན་ཕྱོགས་སུ་བསྡུས་ནས་བསྟན་
པའི་གཞུང་ནི། རྒྱལ་བའི་བཀའ་རིན་པོ་ཆེ་ཡུམ་ཤེར་ཕྱིན་གྱི་མདོ་ཞེས་བྱ་བ་
དེ་ཡིན་ལ། དེར་དངོས་བསྟན་སྟོང་ཉིད་ཀྱི་རིམ་པ་བསྟན་ཅིང་། དེའི་
ཤུགས་སུ་སྦས་དོན་མངོན་རྟོགས་ཀྱི་རིམ་པ་བསྟན་ཡོད་ལ། དེའི་རྐྱེན་གྱིས་
སྟོན་པ་བཅོམ་ལྡན་འདས་ཀྱིས་ཡུམ་ཤེར་ཕྱིན་གྱི་དངོས་བསྟན་སྟོང་ཉིད་ཀྱི་
རིམ་པ་མཐའ་དག་འཛིན་ཅིང་སྤེལ་བར་བྱེད་པ་པོ་རྗེ་བཙུན་འཇམ་པའི་་་་་
དབྱངས་ཁྱོད་ཡིན་ཞེས་འཇམ་པའི་དབྱངས་ལ་གཏད་ཅིང་། ཡུམ་ཤེར་ཕྱིན་
གྱི་སྦས་དོན་མངོན་རྟོགས་ཀྱི་རིམ་པ་མཐའ་དག་འཛིན་ཅིང་གསལ་བར་་་་་
མཛད་པ་པོ་རྗེ་བཙུན་བྱམས་པ་མགོན་པོ་ལ་ཁྱོད་ཡིན་ཞེས་བྱམས་པ་མགོན་
པོ་ལ་གཏད་པ་ཡིན་ནོ། །དེ་ཡང་སྐབས་དེར་རྗེ་བཙུན་འཇམ་པའི་དབྱངས་
དང་རྗེ་བཙུན་བྱམས་པ་མགོན་པོ་གཉིས་དངོས་པོའི་གནས་ཚོད་ལ་སངས་
རྒྱས་འཕགས་པ་ཤ་སྟག་ཡིན་ཀྱང་། ཐུན་མོང་སྣང་ཚོད་དུ་བཅོམ་ལྡན་
580



འདས་ཀྱི་སློབ་མའམ་ཉན་ཐོས་ཀྱི་ཚུལ་དུ་བཞུགས་པ་ཡིན། །སྟོན་པ་བཅོམ་
ལྡན་འདས་མྱ་ངན་ལས་འདས་པའི་ཚུལ་བསྟན་ནས་ལོ་ཕྱེད་བཞི་བརྒྱའི་་་་
རྗེས་སུ་མགོན་པོ་ཀླུ་སྒྲུབ་འཁྲུངས་པ་ཡིན་ལ། སྟོན་པ་བཅོམ་ལྡན་འདས་
ཀྱིས་ཟབ་མོ་སྟོང་བ་ཉིད་ཀྱི་ལྟ་བ་གཏན་ལ་འབེབས་པའི་ཤིང་རྟའི་སྲོལ་་་་་་
འབྱེད་ཆེན་པོ་མགོན་པོ་ཀླུ་སྒྲུབ་འཁྲུངས་པར་མདོ་རྒྱུད་དུ་མ་ནས་ལུང་་་་་་
བསྟན་མཛད་ཡོད་དེ། ལང་ཀར་གཤེགས་པའི་མདོ་ལས། ལྷོ་ཕྱོགས་བེ་ཏའི་
ཡུལ་ཏུ་ནི། །དགེ་སློང་དཔལ་ལྡན་ཞེས་གྲགས་པ། །དེ་མིང་ཀླུ་ཞེས་འབོད་པ་
སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་དུ། །
བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །
བདེ་བ་ཅན་དུ་དེ་འགྲོའོ། །ཞེས་གསུངས་ཡོད་ཅིང་། དེ་བཞིན་དུ་རྔ་བོ་ཆེའི་
མདོ་དང༌། སྤྲིན་ཆེན་པོའི་མདོ། འཇམ་དཔལ་རྩ་རྒྱུད་སོགས་མདོ་རྒྱུད་དུ་
མ་ནས་ལུང་གིས་ཟིན་ཡོད། །དེ་བས་ལྟ་བ་རྣམ་པར་དག་མི་དག་དེ་མགོན་
པོ་ཀླུ་སྒྲུབ་ཀྱི་ལྟ་བ་དང་མཐུན་མི་མཐུན་ལ་ཟེར་དགོས་ཏེ། མགོན་པོ་ཀླུ་
སྒྲུབ་ཀྱི་ལྟ་བ་དང་མཐུན་ན་ལྟ་བ་ཡང་དག་ཏུ་འགྲོ་ལ། མི་མཐུན་ན་ལྟ་བ་
ཕྱིན་ཅི་ལོག་ཡིན་ཞེས་ཐག་བཅད་ན་ཆོག་གོ །འོ་ན་རྙིང་མའི་ལྟ་བ་རྫོགས་
པ་ཆེན་པོའི་ལྟ་བ་དེ་མགོན་པོ་ཀླུ་སྒྲུབ་ཀྱི་ལྟ་བ་དང་མཐུན་པ་ཨེ་ཡིན་ཞེ་ན།
རྩ་བའི་ཆ་ནས་མཐུན་པ་ཡིན་གསུངས། དེ་བས་ཀྱང་ལྟ་བ་རྣམ་དག་ཡིན་
མིན་མགོན་པོ་ཀླུ་སྒྲུབ་ཀྱི་དགོངས་པ་དང་མཐུན་མི་མཐུན་གྱི་སྟེང་ན་་་་་་་
འཇོག་དགོས་ལ། མགོན་པོ་ཀླུ་སྒྲུབ་ཀྱི་དགོངས་པ་དང་། དེའི་དགོངས་པ་
581



མཐར་ཐུག་གཉིས་ལ་ཁྱད་པར་ཡོད་དེ། དབུ་མ་རང་རྒྱུད་པའི་ལྟ་བ་དེ་
མགོན་པོ་ཀླུ་སྒྲུབ་ཀྱི་དགོངས་པ་ཡིན་ཀྱང་དགོངས་པ་མཐར་ཐུག་མ་ཡིན། །
དབུ་མ་ཐལ་འགྱུར་བའི་ལྟ་བ་དེ་མགོན་པོ་ཀླུ་སྒྲུབ་ཀྱི་དགོངས་མཐར་ཐུག་་་་
ཡིན་ཞེས་ཞིབ་ཆ་མ་ཕྱེས་ཚེ་རིགས་པས་ཆུ་མི་ཐུབ་པ་ཡིན་ནོ། །དེ་བས་
མགོན་པོ་ཀླུ་སྒྲུབ་ཀྱིས་མཛད་པའི་དབུ་མ་རྩ་བ་ཤེས་རབ་ལ་འགྲེལ་ཚུལ་མི་
འདྲ་བ་གཉིས་ཏེ། དབུ་མ་ཐལ་འགྱུར་བ་དང་དབུ་མ་རང་རྒྱུད་པ་གཉིས་
བྱུང་བ་ཡིན་ནོ། །འོ་ན་མགོན་པོ་ཀླུ་སྒྲུབ་ཀྱི་དབུ་མ་ཆེན་པོའི་ལྟ་བ་དེ་གང་
ཡིན་ཞེ་ན། དོན་དམ་པར་རང་བཞིན་མེད་པ་དང་། ཀུན་རྫོབ་ཏུ་ཕྱི་རོལ་གྱི་
དོན་ཞེས་སམ་རྣམ་པར་རིག་པ་ཙམ་ཡིན་ཞེས་ཁ་སྨྲ་མི་འདོགས་པ་སྟེ་རྣམ་
པར་རིག་པ་ཙམ་ཡིན་ཞེས་སྒྲོ་འདོགས་མི་དགོས་པར། དབུ་མ་ཆེན་པོའི་
རང་ལུགས་ལ་དབུ་མ་རང་རྒྱུད་པ་དང་དབུ་མ་ཐལ་འགྱུར་བ་གཉིས་གང་་་་
གིས་གཞལ་ཀྱང་། སེམས་ཙམ་པའི་ལྟ་བ་དེ་རྟག་ཆད་ཀྱི་མཐའ་གཉིས་སུ་
ལྷུང་ཞིང་། ལྟ་བ་རྣམ་དག་མ་ཡིན་པས་ན། ཕྱི་དོན་ཁས་མི་ལེན་པ་དང་
རྣམ་རིག་ཙམ་ཡིན་མིན་ཞེས་མང་དུ་སྨྲ་མི་དགོས་ཏེ། སྟོང་ཉིད་མ་རྟོགས་
པའི་མཁས་པ་པཎྜི་ཏ་ནས་བཟུང་། བླུན་པོ་བ་གླང་རྫིའི་བར་ལ་སྣང་བ་
མཐའ་དག་ཀུན་རྫོབ་ཏུ་འདོད་ལ། མཉམ་མེད་ཇོ་བོ་ཆེན་པོ་དབུ་མ་ཐལ་
འགྱུར་བ་ཡིན་པས། དབུ་མ་ཐལ་འགྱུར་བའི་ལྟ་བ་ལ་མོས་པའི་ཕྱིར། དགེ་
བཤེས་ཕྱག་དར་སྟོན་པས། དབུ་མ་སྣང་ཙམ་པ་བྱ་བར་མིང་ཡང་བཏགས་
སྐད། ངག་འདོན་དུ་བྱེད་ན་སློབ་དཔོན་ཀླུ་སྒྲུབ་ཀྱི་དབུ་མ་ཆེན་མོ་ནི།
582



བདེན་པ་གཉིས་ཀ་སྟེ་ཀུན་རྫོབ་བདེན་པ་དང་དོན་དམ་བདེན་པ་གཉིས་པོ་
གང་གི་དབང་དུ་བྱས་ཀྱང་ཡོད་པའི་མཐའ་དང་མེད་པའི་མཐའ་གཉིས་་་་
ལས་གྲོལ་བ་ཡིན་པར་གསུངས་ལ། སྐབས་འདིའི་ཡོད་པའི་མཐའ་དང་མེད་
པའི་མཐའ་ཞེས་པ། རང་བཞིན་གྱིས་གྲུབ་པ་ལ་ཡོད་པའི་མཐའ་དང་། ཐ་
སྙད་དུ་མེད་པ་ལ་མེད་པའི་མཐའ་ཞེས་བྱ་ཞིང་། མཐའ་དེ་གཉིས་དང་བྲལ་
བའམ་གྲོལ་བ་ལ་ཡོད་མེད་གཉིས་ཀྱི་མཐའ་ལས་གྲོལ་བ་ཞེས་བྱའོ། །དེ་ཡང་
སྤྱིར་བདེན་པ་གཉིས་ཞེས་པའི་སྐབས་སུ་དངོས་པོ་གཅིག་གམ་གཞི་གཅིག་
གི་སྟེང་ནས་གོ་བ་ལེན་དགོས་པ་ལས། ཀུན་རྫོབ་བདེན་པ་ཞེས་པ་དངོས་པོ་
འདི་དང་། དོན་དམ་བདེན་པ་ཞེས་པ་དངོས་པོ་དེའོ་ཞེས་སོ་སོར་བཀྲལ་ཚེ་
གོ་བ་ཕྱིན་ཅི་ལོག་ཏུ་སོང་བ་ཡིན་པས། བདེན་པ་གཉིས་དངོས་པོ་གཞི་
གཅིག་གི་སྟེང་ནས་གོ་བ་ལེན་དགོས་ཏེ། དཔེར་ན། འཐུང་སྤྱད་དཀར་ཡོལ་
དེ་ཀུན་རྫོབ་བདེན་པ་ཡིན་ལ། དེ་ཉིད་རང་བཞིན་གྱིས་མ་གྲུབ་པའམ་སྟོང་
པ་དོན་དམ་བདེན་པ་ཡིན་པ་བཞིན་དུ། དེའི་ནང་གི་ཇ་ཀུན་རྫོབ་བདེན་པ་
ཡིན་ཞིང་། ཇ་རང་བཞིན་གྱིས་མ་གྲུབ་པའམ་སྟོང་པ་དོན་དམ་བདེན་པ་
ཡིན་པ་ལྟར་དུ་གོ་བ་ལེན་དགོས་པ་ལས། དཀར་ཡོལ་ཞེས་པ་ཀུན་རྫོབ་
བདེན་པ་ཡིན་ཞིང་། དེའི་ནང་གི་ཇ་དོན་དམ་བདེན་པ་ཡིན་ཞེས་པ་དང༌།
ཡང་ན་བུམ་པ་ཀུན་རྫོབ་བདེན་པ་དང་། ཀ་བ་དོན་དམ་བདེན་པ་ཡིན་
ཞེས་སོ་སོར་བཞག་ཅིང་བཀྲལ་ཚེ་བདེན་གཉིས་ཀྱི་རྣམ་བཞག་འཆོལ་ཞིང་
ནོར་བ་ཡིན་ནོ། །དེ་ལྟར་བདེན་པ་གཉིས་པོ་དེ་གཅིག་བྱ་བ་ཡང་མ་ཡིན་
583



ཞེས་པ་ལྡོག་པ་གཅིག་མ་ཡིན་ཞེས་པའི་དོན་དང་། ཐ་དད་བྱ་བ་ཡང་མ་
ཡིན་ཞེས་པ་ངོ་བོ་ཐ་དད་མ་ཡིན་ཞེས་པའི་དོན་ཏེ། བདེན་པ་གཉིས་ངོ་བོ་
གཅིག་ལ། ལྡོག་པ་ཐ་དད་ཡིན་ཞེས་པའི་དོན་ནོ། །དེ་ཉིད་དང་གཞན་དུ་
བརྗོད་དུ་མེད་པ་སྟེ་རྟག་ཆད་ཀྱི་མཐའ་དང་བྲལ་བའི་སྟོང་པ་ཉིད་ཀྱི་ལྟ་བ་
དེ་བརྗོད་པར་དཀའ་བ་དང༌། བསམ་དུ་མེད་པ་ཡིན་གསུངས། འོ་ན་
བསམ་དུ་མེད་པ་དང་བརྗོད་པར་དཀའ་བ་ཞེས་པ་དེ་སུས་བསམ་དུ་མེད་
པ་དང་བརྗོད་པར་དཀའ་བ་ཡིན་ཞེ་ན། སོ་སོ་སྐྱེ་བོའི་སྒྲ་རྟོག་གི་གཞལ་
ཡུལ་དུ་བྱེད་མི་ནུས་པ་ཡིན་ཏེ། དཔེར་ན། བུ་རམ་དང་སྦྲང་རྩིའི་རོ་དེ་
མངར་མི་མངར་གྱི་ཚུལ་ལྕེ་ཐོག་ཏུ་བླངས་ནས་མྱངས་པ་ལས་ཤེས་ནུས་པ་
མ་གཏོགས། ལྕེ་ཐོག་ཏུ་བླངས་ནས་མ་མྱངས་པར་དེའི་རོ་འདི་འདྲ་ཞིག་
རེད་ཅེས་སྒྲས་བརྗོད་པས་ཇི་བཞིན་བརྗོད་མི་ནུས་ཤིང་བསམ་དུ་མེད་པ་་་་
བཞིན་ནོ། །དེ་ཡང་བསམ་དུ་མེད་པ་དང་བརྗོད་པར་དཀའ་ཞེས་པ་སྟོང་
ཉིད་མ་རྟོགས་པའི་སོ་སོ་སྐྱེ་བོའི་སྒྲ་རྟོག་གིས་གཞལ་ཡུལ་དུ་བྱེད་མི་ནུས་པ་
ཡིན་ཞེས་པ་མ་གཏོགས། གཏན་ནས་བསམ་དུ་མེད་པ་དང་བརྗོད་པར་
དཀའ་ཞེས་པའི་དོན་མ་ཡིན་ནོ། །དེ་ལྟར་དེ་ཉིད་དང་གཞན་དུ་བརྗོད་དུ་
མེད་པའི་ཚུལ་གྱིས་སོ་སོའི་ཆ་ཤེས་པར་བྱས་ནས་སློབ་པ་ཡིན་ཏེ་དོན་དམ་
པ་བྱང་བ་སྟེ་རང་བཞིན་གྱིས་གྲུབ་པའམ་བདེན་པར་གྲུབ་པས་སྟོང་བ་བྱ་
བ་བློའི་ཡུལ་ཐམས་ཅད་ལས་འདས་པ་ཡིན། ཀུན་རྫོབ་བྱ་བ་རང་བཞིན་
སྟོང་པར་འདུག་པ་ལ་རྒྱུ་རྐྱེན་ཚོགས་པ་ལ་བརྟེན་ནས་འབྲས་བུ་བསྙོན་དུ་་་
584



མེད་པར་འབྱུང་བ་ཞིག་ལ་ཀུན་རྫོབ་ཟེར་བ་ཡིན་ལ། དཔེར་ན། ནམ་
མཁའ་སྟོང་བར་འཇའ་ཚོན་སྣང་བ་བཞིན་ཡིན་གསུངས། དེ་ཡང་བདེན་པ་
གཉིས་ཀྱི་ཆོས་ཀྱི་གནས་ལུགས་དེ་ཡེ་ནས་རང་བཞིན་གྱིས་སྟོང་པར་འདུག་
པ་ཞིག་ཡིན་གྱི། ལྟོས་པའི་སྟོང་པ་ཉིད་དང་། བྱས་པའི་སྟོང་པ་ཉིད། ཞིག་
པའི་སྟོང་པ་ཉིད་ལྟ་བུ་མ་ཡིན་པ་སྟེ། བདེན་གཉིས་ཀྱི་གནས་ལུགས་མཐར་
ཐུག་པ་དེ་གདོད་མའམ་ཐོག་མ་ཉིད་ནས་རང་བཞིན་གྱིས་སྟོང་པ་ཡིན་པ་
མ་གཏོགས། དང་པོར་རང་བཞིན་གྱིས་སྟོང་པ་མ་ཡིན་པ་ཞིག བར་སྐབས་
ཞིག་ནས་སྟོང་པ་ཉིད་དུ་གྱུར་པ་ལྟ་བུ་མ་ཡིན་པས། སྟོང་པ་ཉིད་མཐའ་
བྲལ་ཏེ་རྟག་ཆད་ཀྱི་མཐའ་ངན་པ་དང་བྲལ་བ་དེ་ལྟ་བུ་ཞིག་ལ་མི་བསླབ་ཁ་
མེད་པའམ་ཐབས་མེད་ལ། དེ་ལྟར་སློབ་པའི་དུས་ན་ཡང་། ཡིད་ཆེས་ཀྱི་
དད་པའི་རྩ་བ་བརྟན་པ་དང༌། བྱང་ཆུབ་ཀྱི་སེམས་ཀྱིས་ཟིན་པ་གལ་ཆེ་སྟེ།
དད་པ་ལས་དང་ལས་ཀྱི་རྣམ་པར་སྨིན་པ་ལ་ཡིད་ཆེས་པ་མེད་པའི་སྟོང་པ་
ཉིད་ལོག་ལྟ་ཡིན་ཞེས་པ་སྟེ། ལས་དགེ་བ་བྱས་པ་ལས་འབྲས་བུ་བདེ་བ་
དང་། ལས་མི་དགེ་བ་བྱས་པ་ལས་འབྲས་བུ་སྡུག་བསྔལ་འབྱུང་བ་ལ་ཡིད་
ཆེས་མེད་པར་སྟོང་པ་ཉིད་ཅེས་པ་སྟོང་པའམ་གཏན་མེད་དུ་འདོད་པ་དེ་
ནི་ལོག་པར་ལྟ་བ་སྟེ་ངན་འགྲོའི་རྒྱུ་མི་བཟད་པའམ་ཕུལ་དུ་ཕྱིན་པ་ཡིན་ཏེ།
རྩ་བ་ཤེས་རབ་ལས། སྟོང་པ་ཉིད་ལ་ལྟ་ཉེས་ན། །ཤེས་རབ་ཆུང་རྣམས་
ཕུངས་པར་འགྱུར། །ཞེས་གསུངས་པས་སོ། །དེ་ལྟར་བྱང་ཆུབ་ཀྱི་སེམས་
ཀྱིས་མ་ཟིན་པའི་དགེ་བ་ཐམས་ཅད་བདུད་ཀྱི་ལས་སུ་གསུངས་པ་སྟེ། ཐེག་
585



པ་ཆེན་པོའེ་སྡེ་སྣོད་ལས་བྱང་ཆུབ་ཀྱི་སེམས་ཀྱིས་མ་ཟིན་པའི་དགེ་བ་་་་་་་་
ཐམས་ཅད་བདུད་ཀྱི་ལས་ཡིན་ཞེས་གསུངས་པ་དེ། ཐེག་ཆེན་ལ་བལྟོས་ཏེ་
བདུད་ལས་ཡིན་ཞེས་པ་མ་གཏོགས། སྤྱིར་དགེ་བའི་རྩ་བ་ཐམས་ཅད་
བདུད་ལས་ཡིན་ཞེས་པའི་དོན་མ་ཡིན་པའི་ཞིབ་ཆ་འབྱེད་དགོས་སོ། །དེ་
ཡང་བྱང་ཆུབ་ཀྱི་སེམས་ཀྱིས་མ་ཟིན་པའི་དྲག་ཤོས་ཏེ་བཟང་ཤོས་སམ་ཆེས་
ཡག་པོ་བྱུང་བ་ཞིག་ཡིན་ན་ཡང་། ཐེག་པ་ཆེན་པོའི་ལམ་འཐོབ་བྱེད་དུ་
མི་འགྲོ་བར་ཐེག་དམན་དགྲ་བཅོམ་པའམ་ཉན་ཐོས་དགྲ་བཅོམ་པའི་གོ་་་་
འཕང་འཐོབ་བྱེད་དུ་འགྲོ་བས་ན། ཐབས་ཀྱི་ཆ་ཀུན་རྫོབ་བྱང་ཆུབ་ཀྱི་
སེམས་བརྟན་པ་གལ་ཆེ་ལ། ལྟ་བ་མཐོ་བ་དབུ་མ་ཆེན་པོའི་ལྟ་བ་དང་སྤྱོད་
པ་ཞིབ་པ་ལས་འབྲས་ཕྲ་ཞིང་ཕྲ་བ་ལ་འཛེམས་པའི་སྒོ་ནས་དགེ་བའི་ལས་
སྒྲུབ་ཅི་ཐུབ་དང༌། མི་དགེ་བའི་ལས་སྤང་ཅི་ཐུབ་བྱས་ཚེ། དེ་གཉིས་གཅིག་
གྲོགས་སུ་གཅིག་འགྲོ་བ་མ་གཏོགས་དེ་གཉིས་ཕན་ཚུན་འགལ་བ་གཏན་་་་་
ནས་མེད་པས་ན། ཆོས་རྣམས་སྟོང་པ་ཉིད་དུ་རྟག་མོས་ཀྱང་། །ལས་ཀྱི་
རྣམ་པར་སྨིན་ལ་ཡིད་ཆེས་བྱ། །བདག་མེད་གཟོད་ནས་མཉམ་པ་ཉིད་མོས་
ཀྱང་། །སེམས་ཅན་རྣམས་ལ་སྙིང་རྗེ་ཆེན་པོ་སྐྱེ། །ཞེས་པ་ཆོས་ཐམས་ཅད་
རང་བཞིན་གྱིས་སྟོང་པ་སྟེ་སྟོང་ཉིད་དུ་རྟག་ཏུ་མོས་ཀྱང་། །གཙོ་བོ་ལས་ཀྱི་
རྣམ་པར་སྨིན་པ་ལ་ཡིད་ཆེས་བརྟན་པོ་བྱ་དགོས་པ་དེ་ཡིན་ལ། ཆོས་
ཐམས་ཅད་རང་བཞིན་གྱིས་སྟོང་པ་སྟེ་བདག་མེད་པ་གཟོད་ནས་ཏེ་ཐོག་མ་
ནས་མཉམ་པ་ཉིད་དུ་མོས་ཀྱང༌། གཙོ་བོ་སེམས་ཅན་རྣམས་ལ་སྙིང་རྗེ་ཆེན་
，
，
586



པོ་སྐྱེ་རྒྱུ་དེ་གལ་ཆེ་བ་ཡིན་ནོ་ཞེས་གསུངས་པ་བཞིན་དུ་ཡིན་གསུངས་སོ། །
དེ་ལྟར་ཡིད་ཆེས་ཀྱི་རྩ་བ་བརྟན་པ་ལས་བྱུང་བའི་བྱང་ཆུབ་ཀྱི་སེམས་ཡང་
དང་ཡང་དུ་སྦྱངས་པས་བརྟན་པོ་དང་ལྡན་པར་གྱུར་ན། ་དངོས་པོར་
འཛིན་པ་སྟེ་བདེན་འཛིན་གྱིས་བཅིངས་པའི་དགེ་བ་ཡང་ཐམས་ཅད་་་་་་་
མ ཁྱེན་པའི་རྒྱུ་རུ་འགྲོ་བའི་ཕན་ཡོན་སྟོན་པ་ལ། རྩ་བ་ལས། དད་རྩ་བྱང་
ཆུབ་སེམས་ནི་བརྟན་ན། །དངོས་པོར་འཛིན་པའི་འཁོར་གསུམ་ཡོངས་
དག །མིན་ཀྱང་ཐམས་ཅད་མཁྱེན་ཉིད་རྒྱུར་འགྱུར། །ཤེས་རབ་མ་སྦྱངས་
རིང་ལ་དེས་ཆོག །དེ་ལ་སྦྱངས་ནས་དེ་ཡིས་གྲོག་ས་བྱེད། །ཅེས་གསུངས་ལ།
དེ་ཡང་ཁ་ཅིག་ན་རེ། འཁོར་གསུམ་ཡོངས་སུ་དག་པ་སྟེ་སྦྱིན་པ་པོ་དང་
སྦྱིན་བྱ། སྦྱིན་པའི་ཡུལ་གསུམ་ལྟ་བུ་རང་བཞིན་མེད་པའི་ཤེས་རབ་ཀྱིས་
ཡོངས་སུ་དག་པས་མ་ཟིན་པའི་དགེ་བ་བྱས་ཀྱང༌། ཐམས་ཅད་མཁྱེན་པའི་
རྒྱུ་རུ་མི་འགྲོ་ཟེར་བ་ལ། དགེ་བཤེས་འབྲོམ་སྟོན་པའི་ཞལ་ནས། དད་པ་
དང་བྱང་ཆུབ་ཀྱི་སེམས་བརྟན་པོ་ཡོད་ན། འཁོར་གསུམ་ཡོངས་སུ་དག་པ་
མེད་ཀྱང་ཐམས་ཅད་མཁྱེན་པའི་ལམ་དུ་འགྱུར་གསུང་སྐད། དེ་ལྟར་ཡིན་
པ་མདོ་ལས། འཇིག་ཚོགས་ལ་ལྟ་བ་རི་རབ་དང་མཉམ་པ་བསྐྱེད་ཀྱང་།
དེ་ལ་བྱང་ཆུབ་ཀྱི་སེམས་སྐྱེ་ཞིང་སངས་རྒྱས་ཀྱི་ཆོས་རྣམས་ཀྱང་སྐྱེའོ་ཞེས་་་་
གསུངས་པ་བསླབ་བཏུས་སུ་ཡང་ཁུངས་སུ་དྲངས་ཡོད་པ་དེ་ཡིན་གསུངས།
དེ་བས་ལས་དང་པོ་བ་སྟེ་སྟོང་ཉིད་མ་རྟོགས་པའི་སོ་སྐྱེ་རང་ག་པས། ཤེས་
རབ་སྟོང་པ་ཉིད་ལ་མ་སྦྱངས་པ་སྟེ་སྟོང་པ་ཉིད་མངོན་སུམ་དུ་རྟོགས་པ་ལྟ་
587



ཞོག ཡིད་དཔྱོད་ཀྱི་གོ་བ་ཙམ་དང་དོན་སྤྱི་རྟོགས་པ་ཙམ་ཡང་མེད་པའི་
གནས་སྐབས་སུ། བདག་གཞན་གྱི་དངོས་པོར་ཅག་གེ་བཟུང་བ་སྟེ་བདེན་
གྲུབ་ཏུ་བཟུང་ནས། ཐབས་ཀྱི་ཆ་དད་པ་དང་བྱང་ཆུབ་ཀྱི་སེམས་བརྟན་
པར་བྱེད་པ་དེ་ཉིད་ཐེག་པ་ཆེན་པོའི་ལམ་མཆོག་ཏུ་འགྱུར་ཏེ། བུ་ཆུང་ལ་
འོ་ཟན་སྟེར་བ་དང་འདྲ་བ་ཡིན། དེའི་དུས་ན་སྟེ་ཤེས་རབ་སྟོང་པ་ཉིད་ལ་
མ་སྦྱངས་པའི་དུས་ན་འཁོར་གསུམ་ཡོངས་སུ་དག་པ་སླར་ལ་ལམ་དུ་་་་་་
འགྲོ་སྟེ། མི་འཇུ་བའི་ཟས་དུག་ཏུ་འགྲོ་བ་དང་འདྲ་གསུངས། དེ་བས་ན་
སྔོན་དུ་ཐབས་བརྟན་པར་བྱས་ནས། དེ་ནས་ཤེས་རབ་ལ་བློ་སྦྱོང་ན།
ཐབས་ལ་བརྟེན་ནས་ཤེས་རབ་གོང་ནས་གོང་དུ་འཕེལ་བའི་གྲོགས་བྱེད་ལ།
ཤེས་རབ་ཀྱིས་ཐབས་རྣམ་པར་དག་པར་འགྱུར་བའི་གྲོགས་བྱེད་དེ། དགེ་
བ་ཐམས་ཅད་འཁོར་གསུམ་ཡོངས་སུ་དག་པས་ཟིན་པར་བྱེད་པ་ན། .
དཔེར་ན། སྨན་ཞུ་བའི་རྗེས་སུ་ཟས་གཏོང་བ་ལྟར། ཐབས་ཤེས་གཉིས་
གཅིག་གིས་གཅིག་འཕེལ་ཞིང་རྒྱས་པར་བྱེད་པས་དེ་ལྟར་འབད་པར་བྱའོ་
གསུངས་སོ། །
དེ་ལྟར་སངས་རྒྱས་འཐོབ་པར་བྱེད་པ་ལ་ཐབས་མང་དུ་སྣང་ཡང་་་་་་
ཀུན་རྫོབ་བྱང་ཆུབ་ཀྱི་སེམས་ལས་ལྷག་པའི་མན་ངག་གཞན་མེད་པས།
དུས་དང་གནས་སྐབས་ཐམས་ཅད་དམ་དུས་དང་རྣམ་པ་ཀུན་ཏུ་བྱང་ཆུབ་
ཀྱི་སེམས་དེ་ཅི་འཕེལ་བྱ་བར་སྟོན་པ་ལ། རྩ་བ་ལས། སྣ་ཚོགས་ཚུལ་གྱིས་
བྱང་ཆུབ་སེམས་སྦྱོང་། །སེམས་ཅན་ཕན་པ་ཅུང་ཟད་ཅི་བྱས། །བསོད་
588



ནམས་དེ་ནི་དེ་དང་གཞན་རྣམས། །ཐམས་ཅད་ཐར་བར་བྱ་ཕྱིར་བསྔོ་
བྱ། །མྱུར་དུ་མངོན་རྫོགས་འཚང་རྒྱའི་ཐབས་ཆེན། །ང་མ་མཐོང་བས་མྱ་
ངན་བྱེད་ནའང་། །དེས་ཀྱང་དེ་ཉིད་བཞིན་དུ་བསླབ་བྱ། །དེ་འོག་ང་མ་
མཐོང་བའང་དེ་བཞིན། །ཞེས་གསུངས་ལ། དེ་ཡང་བྱང་ཆུབ་ཀྱི་སེམས་
སྦྱོང་བར་བྱེད་པ་ལ། མཉམ་གཞག་གི་སྐབས་སུ་ཡང་སྐབས་ལ་ལས་བསྡུས་
པ་དང་། སྐབས་ལ་ལར་རྒྱས་པ་སྟེ་རྒྱས་བསྡུས་གོ་རིམ་འཆོལ་བ་སྣ་ཚོགས་
ཀྱི་སྒོ་ནས་སྒོམ་ཞིང་སྦྱོང་བར་བྱེད་ལ། ་ ་ རྗེས་ཐོབ་ཀྱི་སྐབས་སུ་དགེ་བ་ཅི་
བྱེད་བྱང་ཆུབ་ཀྱི་སེམས་དེས་ཀུན་ནས་བསླངས་ནས་བྱེད་དེ། ཐ་ན་དུད་
འགྲོ་ཁྱི་ལྟ་བུ་ཞིག་ལ་ཟས་ཁམ་གཅིག་སྟེར་ཡང་བྱང་ཆུབ་ཀྱི་སེམས་ཀྱིས་་་་་
ཟིན་པར་བྱས་ཏེ་སྟེར་བའི་ཚེ། དེ་ལས་བྱུང་བའི་བསོད་ནམས་དེ་ཡང་རང་
དོན་དུ་མི་བསྔོ་བར། གང་ལ་ཕན་བཏགས་པའི་ཡུལ་ཁྱི་དེ་ལྟ་བུ་རང་ལ། །
མ་འོངས་པའི་དུས་ན་ཕན་པར་འགྱུར་བར་བསྔོ་བ་དེ་ནི་ཐེག་པ་ཆེན་པོའི་
ཆོས་བླ་ན་མ་མཆིས་པ་ཞིག་ཡིན་ཏེ། རང་གིས་བསོད་ནམས་བསགས་པའི་
བསོད་ནམས་དེ་ཡང་རང་གི་དོན་དུ་སྟེ། རང་ཉིད་འཚོ་ཐབས་དང་བདེ་
ཐབས་ཙམ་གྱི་ཆེད་དུ་མི་བསྔོ་བར། སེམས་ཅན་གང་ལ་ཕན་བཏགས་པའི་
ཡུལ། དཔེར་ན། ཁྱི་ལྟ་བུ་ལ་ད་ལྟ་ཟས་ཀྱི་སྦྱིན་པ་བཏང་ལ། མ་འོངས་པ་
ན་དམ་པའི་ཆོས་ཀྱི་སྦྱིན་པས་བསྡུས་ནས་རྫོགས་པའི་སངས་རྒྱས་ཀྱི་གོ་་་་་་
འཕང་ཐོབ་པར་གྱུར་ཅིག་སྙམ་པའི་སྒོ་ནས་བསྔོས་ཚེ་ཕན་ཡོན་ཤིན་ཏུ་རྒྱ་
ཆེན་པོ་འཐོབ་ངེས་ལ། དེ་བས་གུང་ཚིགས་ཀྱི་སྐབས་སུ། ཁ་ཟས་སྨན་དང་
589



འདྲ་བར་རིག་པ་ཡིས། །འདོད་ཆགས་ཞེ་སྡང་མེད་པར་བསྟེན་བགྱི་སྟེ། །
རྒྱགས་ཕྱིར་མ་ལགས་སྙེམས་པའི་ཕྱིར་མ་ལགས། །ཆགས་ཕྱིར་མ་ལགས་
ལུས་གནས་འབའ་ཞིག་ཕྱིར། །ཞེས་གསུངས་པ་ཡང་། ལུས་ཀྱི་སྲིན་བུ་
རྣམས་ད་ལྟ་ཟས་ཀྱི་སྦྱིན་པས་སྡུད་པར་བྱེད་ལ། མ་འོངས་པར་ཆོས་ཀྱི་སྦྱིན་
པས་བསྡུ་བར་བྱའོ་སྙམ་པའི་འདུ་ཤེས་ཀྱི་སྒོ་ནས་ཟས་སོགས་སྤྱོད་དགོས་་་་་
པའི་དོན་ཡང་འདུའོ། །འོ་ན་དེ་འདྲའི་བྱུང་བའམ་རྣམ་ཐར་ཡོད་དམ་ཞེ་ན་
ཡོད་དེ། བཅོམལྡན་འདས་དང་རྒྱུད་གཅིག་པའི་བྱང་སེམས་སྙིང་སྟོབས་
ཆེན་པོས། སྟག་མོ་གཅིག་དང་སྟག་ཕྲུག་ལྔ་བཀྲེས་ལྟོགས་ཀྱི་སྡུག་བསྔལ་
ལས་སྐྱོབ་པའི་ཆེད་དུ། ད་ལྟ་ལུས་ཀྱི་སྦྱིན་པ་བཏང་བ་འདི་ལ་བརྟེན་ནས།
མ་འོངས་པར་ཐེག་པ་ཆེན་པོའི་ཆོས་ཀྱི་སྦྱིན་པས་བསྡུ་བར་གྱུར་ཅིག་ཅེས་་་
པའི་ཐུགས་སྨོན་དང་བཅས་ཏེ་སྐུ་ལུས་སྦྱིན་པ་ལ། དགེ་བ་དེའི་སྟོབས་ཀྱིས་
བཅོམ་ལྡན་འདས་མངོན་པར་རྫོགས་པར་སངས་རྒྱས་ཏེ་བཀའ་དང་པོ་་་་
བདེན་བཞིའི་ཆོས་འཁོར་སྐོར་བའི་སྐབས་སུ། སྔར་གྱི་སྟག་ཕྲུག་ལྔའི་སྐྱེ་
མཐའ་འཁོར་ལྔ་སྡེ་བཟང་པོ་ཞེས་དགེ་སློང་ལྔའི་སྐུའི་སྐྱེས་པ་བཞེས་ཤིང་། །
སྟག་མོ་དེའི་སྐྱེ་མཐའ་སྐྱེ་དགུའི་བདག་མོའི་སྐུའི་སྐྱེ་བ་བཞེས་པ་ལྟ་བུའོ། །
དེ་ལྟར་དགེ་བའི་ལས་གང་བྱས་ཀྱང་དེ་ལས་བྱུང་བའི་བསོད་ནམས་དེ་ཡང་
ནམ་མཁའི་མཐས་ཁྱབ་པའི་སེམས་ཅན་ཐམས་ཅད་འཁོར་བའི་སྡུག་བསྔལ་
ལས་ཐར་བར་བྱ་བའི་ཕྱིར། རྫོགས་པའི་སངས་རྒྱས་སུ་བསྔོ་བ་བྱེད་ན།
དགེ་བའི་རྩ་བ་མི་འཛད་ཅིང་། གོང་ནས་གོང་དུ་འཕེལ་བར་འགྱུར་ཏེ།
590



སྤྱོད་འཇུག་ཆེན་མོ་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་
བུ་བསྐྱེད་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་
པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར། །ཞེས་
གསུངས་པ་བཞིན་གོང་ནས་གོང་དུ་འཕེལ་བར་འགྱུར་བས་ན།། མྱུར་དུ་
མངོན་པར་རྫོགས་པར་འཚང་རྒྱ་བའི་ཐབས་སམ་མན་ངག་ཆེན་པོ་སྟེ།
ཚེགས་ཆེན་པོ་དང་དུས་ཡུན་རིང་བོ་ལ་མི་ལྟོས་པར་ཚེགས་ཆུང་ངུས་དོན་་་་་
ཆེན་པོ་འགྲུབ་པར་བྱེད་པའི་ཐབས་སམ་མན་ངག་ཆེན་པོ་ཡིན་ཏེ། ཇོ་བོའི་
ཞལ་ནས། དགེ་བཤེས་འབྲོམ་སྟོན་པ་ལ། ངེད་སྐལ་བ་ཆུང་བས་ཇོ་བོ་རྗེ་
ལྷ་གཅིག་དང་མ་ཕྲད་ཟེར་ནས་མྱ་ངན་བྱེད་པ་བྱུང་ན། ཇོ་བོའི་མན་ངག་
གི་མཐིལ་ཕྱུང་བ་སྟེ་སྙིང་བོ་བཏོན་པ་བྱང་ཆུབ་ཀྱི་སེམས་སྦྱོང་བ་འདི་ཡིན་
པས། འདི་ལ་སློབ་པར་གྱིས་ཤིག་གསུངས། ཕྱིས་རྭ་སྒྲེང་དུ་དགེ་བཤེས་
སྟོན་པ་ལ། འབྲོམ་ཚིག་པ་པ་ད་རེ་ཞེས་བྱ་བའི་མིང་སྲིང་གཉིས་ཀྱིས་ནས་
འབྲུ་ཨེན་ཞིག་སྟེ་ཅུང་ཟད་ཅིག་ཕུལ་ཏེ་བསྙེན་བཀུར་བྱས་ནས། འཛམ་བུ་
གླིང་གི་སངས་རྒྱས་གཉིས་པ་ལྟ་བུ་ནི་ཇོ་བོ་རྗེ་ལྷ་གཅིག་ལགས་དེ་ཡིན་ལ།
དེའི་ཡོན་ཏན་བུམ་པ་གང་བྱོ་ལྟ་བུར་མངའ་བ་དགེ་བའི་བཤེས་གཉེན་་་་་
འབྲོམ་སྟོན་པ་རྒྱལ་བའི་འབྱུང་གནས་ཁྱེད་རང་ལགས་པས། ལས་དང་པོ་
བ་ནས་སངས་རྒྱས་ཀྱི་སར་འགྲོ་བར་བྱེད་པའི་ལམ་ཆ་ཚང་ལ་མ་ནོར་བ་་་་
ཞིག་དེ་རིང་གསུང་བར་ཞུ་ཞེས་ཞུས་པས། སྤྱིར་ཡང་ཁོང་བྱེད་པ་དེ་གཏམ་
ཁུངས་ཆེ་བ་སྟེ་རྩ་ཆེན་པོ་ཡིན་པས། དགེ་བཤེས་སྟོན་པ་མས་གཏམ་དེ་ལ་
591



ཐུགས་མཉེས་པ་ཡིན་པར་གདའ། དེའི་དུས་དགེ་བཤེས་སྟོན་པའི་ཞལ་
ནས། སྐད་ཅིག་ལ་འཚང་རྒྱ་བ་སྟོང་པ་ཉིད་ཡིན་ཞེས་ཐབས་ཀྱི་ཆ་ཅི་ཡང་
བྱ་མི་དགོས་མི་གསུངས་པར། དང་པོ་སངས་རྒྱས་ཀྱི་ཡོན་ཏན་དྲན་པའི་སྒོ་
ནས། སངས་རྒྱས་ཚད་མའི་སྐྱེས་བུ་ཡིན་པར་ཡིད་ཆེས་སྐྱེས་ཙ་ན། སངས་
རྒྱས་ཀྱིས་གསུངས་པའི་ཆོས་ལ་ཡིད་ཆེས་པར་འགྱུར་པས། སངས་རྒྱས་ཀྱིས་
གསུངས་པའི་ཆོས་དལ་འབྱོར་རྙེད་དཀའ་བ་དང་། འཆི་བ་མི་རྟག་པ་རྗེས་
སུ་དྲན་པ་དང་། ལས་དང་འབྲས་བུ་ལ་ཡིད་ཆེས་པ་སྟེ་ལས་དགེ་བ་ལས་
འབྲས་བུ་བདེ་བ་དང་། ལས་མི་དགེ་བ་ལས་འབྲས་བུ་སྡུག་བསྔལ་འབྱུང་
ངེས་པ་ལ་ཡིད་ཆེས་པར་བྱ་སྟེ་རང་གིས་ཁས་བླངས་པའི་སྲུང་སྡོམ་རྣམ་་་་་
པར་དག་པར་བྱ། ཁམས་གསུམ་འཁོར་བ་གར་སྐྱེས་ཀྱང་ཡང་དག་པའི་
བདེ་བ་ཅིག་མེད་པས་ན། རང་ཉིད་ཐོག་མ་མེད་པ་ནས་ད་ལྟའི་བར་དུ་
ཁམས་གསུམ་འཁོར་བར་འཁྱམས་པའི་རང་གི་ཉམས་ལ་དཔགས་པའི་སྙིང་
རྗེ་ཆེན་པོའི་ཚན་ཏེ་ཤུགས་ཀྱིས་ཕུལ་ནས། སྨོན་པ་བྱང་ཆུབ་ཀྱི་སེམས་དང་
འཇུག་པ་བྱང་ཆུབ་ཀྱི་སེམས་བསྐྱེད་ནས། བྱང་ཆུབ་ཀྱི་སེམས་དེའི་བསླབ་
བྱ་ལ་སློབ་ཅིང་མ་ཉམས་ན། སྒྲུབ་ཐབས་ཕོ་རེང་སྟེ་སྒྲུབ་ཐབས་རྐྱང་བའམ་
གཅིག་པུ་རེ་རེའི་སྒོར་ཞུགས་ཀྱང་དོན་འགྲུབ་ལ། ཕྱག་རྒྱ་ལྔའི་མདོ་གཅིག་
པུ་བཏོན་ཡང་དོན་འགྲུབ་པས། ཇོ་བོ་དང་མ་ཕྲད་སྙམ་ན་ཡང་། ཇོ་བོའི་
མན་ངག་གི་མཐིལ་ཕྱུང་བ་དེ་ཡིན་ཏེ་དེ་ལས་མེད། ཇོ་བོའི་སློབ་མ་འབྲོམ་
རྒད་པོ་དེ་དང་མ་ཕྲད་སྙམ་ནས་མྱ་ངན་བྱེད་པ་བྱུང་ན་ཡང་མན་ངག་དེ་་་་
592



ལས་མེད་གསུང་སྐད་དེ། ཕྱིས་དགེ་བཤེས་པོ་ཏོ་བ་ཡང་དེ་བཞིན་དུ་ཁ་
ཆེམས་གསུང་བ་ཡིན་པར་འདུག་གསུངས་སོ། ། །
དེ་ལྟར་ཇོ་བོའི་མན་ངག་བསྡུ་བ་ཁོ་ན་བྱང་ཆུབ་ཀྱི་སེམས་སྦྱོང་བ་འདི་
ཡིན། དེ་ལ་སྨོན་འཇུག་གཉིས་ལས། འཇུག་པ་མེད་པར་སྨོན་པ་ཙམ་གྱིས་
དོན་ཆེན་པོ་མི་འགྲུབ་བམ་སྙམ་ན་འགྲུབ་པར་སྟོན་པ་ལ། རྩ་བ་ལས། ཚེ་
འདིར་སྨོན་པ་མན་ཆོད་སེམས་སྦྱོང་། །དེ་གོང་ས་བོན་ཙམ་ཞིག་འདེབས་
ཤིང་། །དེ་སྦྱོང་སྨོན་ལམ་རྟག་ཏུ་འདེབས་ན། །ཕྱག་རྒྱ་ཆེ་ཐོབ་བཞིན་དུ་
དོན་ཆེ། །ཞེས་གསུངས་ལ། དེ་ཡང་འོ་སྐོལ་ད་རེས་ཀྱི་ཚེ་ཐུང་འདི་ལ།
འཇུག་པ་བྱང་ཆུབ་ཀྱི་སེམས་དང་སྨོན་པ་བྱང་ཆུབ་ཀྱི་སེམས་གཉིས་ཀར་་་་
སྦྱོང་བར་བྱེད་པ་གལ་ཆེན་པོ་ཡིན་ཀྱང་། རྒྱུད་ལ་སྐྱེ་བར་དཀའ་བས་ན།
སྨོན་པ་མན་ཆད་ཀྱི་ཆོས་ལ་བློ་སྦྱོང་བ་འདི་ཉིད་མན་ངག་ཡིན་པས། དང་
པོ་སངས་རྒྱས་ཀྱི་ཡོན་ཏན་རྗེས་སུ་དྲན་པའི་སྒོ་ནས་སྐྱབས་སུ་སོང་སྟེ། དེའི་
བསླབ་བྱ་ལ་སློབ་པ་དང་། དལ་འབྱོར་རྙེད་པར་དཀའ་བ་དང་། མི་རྟག་པ་
དང་ལས་འབྲས་ལ་ཡིད་ཆེས་ནས། བསྲུང་སྡོམ་རྣམས་ཏེ། དཔེར་ན། མི་
དགེ་བཅུ་སྤོང་གི་ཚུལ་ཁྲིམས་ཀྱི་སྡོམ་པ་དང༌། སྡོམ་པ་གསུམ་ཀ་བླངས་ཡོད་
པ་ཞིག་ཡིན་ཚེ་སྡོམ་པ་གསུམ་ཀ་དང༌། དགེ་བསྙེན་ཙམ་གྱི་སྡོམ་པ་བླངས་
པ་ཡིན་ཚེ་དགེ་བསྙེན་གྱི་བསླབ་བྱ་དང་བཅས་པ་མིག་གི་འབྲས་བུ་བཞིན་
དུ་སྲུང་བ་དང་། འཁོར་བ་མཐའ་དག་སྡུག་བསྔལ་གྱི་རང་བཞིན་ཅན་དུ་
ཡིད་ཆེས་པས། སེམས་ཅན་ཐམས་ཅད་སྡུག་བསྔལ་གྱིས་མནར་བ་ལ་མ་
593



བཟོད་པའི་སྙིང་རྗེ་ཆེན་པོས་སྨོན་པ་བྱང་ཆུབ་ཀྱི་སེམས་ཏེ། དེ་ལ་སྨོན་
སེམས་ཙམ་དང་། སྨོན་སེམས་དམ་བཅའ་ཅན་གཉིས་ལས། བསླབ་བྱ་ལ་
སློབ་པར་མི་ནུས་པ་རྣམས་ཀྱིས་སྨོན་སེམས་ཙམ་གྱི་སྒོ་ནས་ཏེ། འགྲོ་ལ་ཕན་
ཕྱིར་སངས་རྒྱས་འགྲུབ་པར་ཤོག་ཅེས་སྨོན་སེམས་ཙམ་བསྐྱེད་ནའང་དགེ་
བ་ཆེ་ལ། སྨོན་སེམས་དམ་བཅའ་ཅན་ལ་བསླབ་བྱ་ནག་པོའི་ཆོས་བཞི་སྤོང་
པ་དང༌། དཀར་བོའི་ཆོས་བཞི་ལ་སློབ་པར་བྱེད་པའི་བསླབ་བྱ་རྣམས་ཇི་
ལྟར་ཁས་བླངས་པ་ལྟར། བྱང་ཆུབ་ཀྱི་སེམས་མ་སྐྱེས་པ་སྐྱེད་པར་བྱེད་
ཅིང་། སྐྱེས་པ་མ་ཉམས་པར་གནས་ཤིང་འཕེལ་བར་བྱེད་པའི་གདམས་
ངག་འདི་ནི། ཇོ་བོའི་ཆོས་ཐུན་མོང་མ་ཡིན་པ་གཞན་ལ་མེད་པ་ལྟ་བུ་ཡིན།
ཆོས་གཞན་ཀུན་སྨོན་པ་བྱང་ཆུབ་ཀྱི་སེམས་བྱ་བ་མིང་ཙམ་རེ་བཤད་ཀྱང་།
ཇོ་བོའི་གདམས་ངག་མེད་ན་ཉམས་སུ་ལེན་ཤེས་པ་མེད་བྱ་བ་གསུངས། དེ་
བས་ན་རང་ཅག་ད་རེས་ཀྱི་ཚེ་འདི་ལ་སྨོན་པ་མན་ཆད་ཀྱི་ཆོས་འདི་ལ་བག་
ཆགས་ཐེབས་ངེས་བརྟན་ངེས་སུ་བློ་སྦྱངས་ལ། སྐྱེ་བ་ཕྱི་མ་ཕན་ཆད་དུ་
འཇུག་པ་བྱང་ཆུབ་ཀྱི་སེམས་ཡན་ཆད་རྒྱུད་ལ་སྐྱེ་ངེས་པའི་ས་བོན་ད་རེས་
ཅི་ཐེབས་བྱ་དགོས་ལ། དེ་ལྟར་ཚེ་འདི་ལ་བསྒྲུབ་རྒྱུའི་ཆེད་དུ་བྱ་བ་སྨོན་པ་
མན་ཆོད་དེ་སྦྱོང་ཞིང་། འཇུག་པ་ཡན་ཆོད་ཀྱི་ཆོས་རྣམས་ལ། སྒྲུབ་པར་
ནུས་པ་རྣམས་ལ་ནུས་པ་ཡོད་ཚད་ཀྱིས་བསླབས་ནས། བག་ཆགས་འཇོག་
མི་ནུས་པ་རྣམས་སྨོན་ལམ་གྱི་ཡུལ་དུ་བྱས་ནས། མ་འོངས་པ་ན་དེ་དག་སྐྱེ་
བར་སྨོན་ལམ་བཏབ་ན། སྐྱེ་བ་ཕྱི་མ་ལ་དེ་དག་བརྟན་པོར་བྱར་ཡོད། དེ་ཙ་
594



ན་ངན་སོང་དུ་ཕུད་ཀྱང་མི་སྐྱེ་བ་སྟེ་དེད་ཀྱང་འདེད་མི་ནུས་པས་མི་སྐྱེ་བར་
གསུངས་ལ། དེ་ཡང་སྨོན་པ་བྱང་ཆུབ་ཀྱི་སེམས་རྒྱུད་ལ་སྐྱེས་པ་ཙམ་དང་།
ཐེག་ཆེན་ཚོགས་ལམ་ཆུང་ངུ་ཙམ་ཐོབ་ན་ངན་སོང་དུ་སྐྱེ་བ་སྲིད་མཐའ་་་་
ཙམ་སྲིད་ཀྱང་། ཐེག་ཆེན་ཚོགས་ལམ་འབྲིང་གི་ཡན་ཆད་ནས་ངན་སོང་དུ་
ལྷུང་བ་མི་སྲིད་དོ། །འོ་ན་ཐེག་ཆེན་ཚོགས་ལམ་ཆུང་ངུ་བ་ངན་སོང་དུ་ལྟུང་
བའི་རྒྱུ་གང་ཡིན་ཞེ་ན། བྱང་སྡོམ་གྱི་རྩ་ལྟུང་བྱུང་བ་དང་། བྱང་ཆུབ་སེམས་
དཔའ་ལ་ཁྲོ་བ་སྐྱེས་ཚེ་ངན་སོང་དུ་ལྷུང་བ་ཡོད་དེ། མདོ་སྡེ་རྒྱན་ལས།
རིང་མོ་ཞིག་ན་ངན་སོང་དུ། །འགྲོ་ཞིང་མྱུར་དུ་ཐར་བ་དང་། །དེ་ན་སྡུག་
བསྔལ་ཆུང་ངུ་ཡང་། །སྐྱོ་བཅས་སེམས་ཅན་སྨོན་པར་བྱེད། །ཅེས་གསུངས་
པ་ལྟར། ཐེག་ཆེན་སོ་སྐྱེ་འགའ་ཞིག་ལས་ཉོན་གྱི་དབང་གིས་ངན་སོང་དུ་
སྐྱེ་བ་སྲིད་མཐའ་ཙམ་ཡོད་ནའང་། དར་གྱི་ཕོ་ལོང་གདབ་པ་ལྟར་ཕལ་བ་
ཙམ་མ་གཏོགས་ངན་སོང་གི་སྡུག་བསྔལ་དངོས་སམ་རང་མཚན་པ་མྱོང་བ་
མེད་ལ། དེ་ཡང་ཁོ་ལ་སྙིང་རྗེ་ཆེན་པོ་སྐྱེ་བའི་གྲོགས་སུ་འགྱུར་ཞིང་སྐྱོ་
བཅས་སེམས་ཅན་སྨིན་པར་བྱེད་པ་ཡིན་ཞེས་གསུངས་སོ། །དེ་ལྟར་མཐོ་
རིས་ཀྱི་སྐྱེ་བ་བརྒྱུད་ནས་ཕྱིར་མི་ལྡོག་པ་སྟེ་ཐེག་ཆེན་ཚོགས་ལམ་འབྲིང་གི་
ས་ནས་ཕྱིར་ཐེག་དམན་གྱི་ལམ་དུ་མི་ལྟུང་བར་འཚང་རྒྱུ་བས་ན། ཕྱག་རྒྱ་
ཆེན་པོ་ཐོབ་པ་ལྟར་དོན་ཆེ་བ་ཡིན་གསུངས། ཕྱག་རྒྱ་ཆེན་པོ་བྱ་བ་གང་
ཡིན་ཞེ་ན་ཚན་ཞིག་སངས་རྒྱས་ཀྱི་ས་ལ་འདོད་པ་ཡོད་འདུག་སྟེ། ཇོ་བོའི་
ཞལ་ནས་མཐོང་ལམ་སྐྱེས་པ་ལ་ཟེར་བ་ཡིན་གསུང་སྐད་དོ། །
595
-.
.....
.
.....
.....



བཅུ་གསུམ་པ། སྦྱིན་པ་ལ་སློབ་ཚུལ།
ད་ནི་གསུམ་པ་ཚོགས་གཉིས་ཏེ་བསོད་ནམས་ཀྱི་ཚོགས་དང་ཡེ་ཤེས་
ཀྱི་ཚོགས་གསོག་པ་ལ་བསླབ་པར་བྱ་བ་ལ། ངེས་པར་དུ་ཀུན་རྫོབ་བྱང་ཆུབ་
ཀྱི་སེམས་ལ་བློ་སྦྱངས་ནས་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་
མ་སྐྱེས་ཚེ། ཚོགས་བསོད་ནམས་ཀྱི་ཚོགས་དང་ཡེ་ཤེས་ཀྱི་ཚོགས་གསོག་པ་
གཏན་ནས་མི་སྲིད་དོ། །དེ་ཡང་ལམ་མ་ཞུགས་གང་ཟག་གི་རྒྱུད་ལ་ཚོགས་
བསགས་ཨེ་ཡོད་ཅེ་ན། ཚོགས་བསགས་ཡོད་ཀྱང་། བསོད་ནམས་ཀྱི་
ཚོགས་དང་ཡེ་ཤེས་ཀྱི་ཚོགས་བསགས་པ་མེད་དེ། ཚོགས་གཉིས་གང་རུང་
ཡིན་ན་ཐེག་ཆེན་གང་ཟག་གི་རྒྱུད་ཀྱིས་བསྡུས་པ་ཡིན་པས་ཁྱབ་པའི་ཕྱིར་
རོ། །དེ་ཡང་དང་པོར་བྱང་ཆུབ་མཆོག་ཏུ་ཐུགས་བསྐྱེད་ཅིང་། བར་དུ་
བསྐལ་ཆེན་གྲངས་མེད་གསུམ་དུ་ཚོགས་བསགས། མཐར་མངོན་པར་
རྫོགས་པར་འཚང་རྒྱ་ཞེས། བར་དུ་བསྐལ་ཆེན་གྲངས་མེད་གསུམ་དུ་
ཚོགས་བསགས་ཞེས་བའི་ཚོགས་དེ་གང་ཡིན་ཞེ་ན། སྤྱིར་ཚོགས་བསག་
པར་བྱ་བ་ལ་རྩ་བའི་དབྱེ་བ་མཐའ་ཡས་ཤིང་གྲངས་མེད་པ་ཡོད་ན་ཡང་།
ཐམས་ཅད་སྡོམ་དུ་བསྡུས་ཚེ་ཕ་རོལ་ཏུ་ཕྱིན་པ་དྲུག་གི་ནང་དུ་འདུས་ལ།
ཕ་རོལ་དུ་ཕྱིན་པ་དྲུག་ནི་རྒྱལ་སྲས་ཀྱི་སྤྱོད་པ་ཐམས་ཅད་བསྡུས་པའི་སྡོམ་
ལྟ་བུ་ཡིན་ནོ། །དེ་ཡང་རྒྱལ་སྲས་ཀྱི་སྤྱོད་པ་སྡོམ་དུ་བསྡུ་ཚུལ་ལ། བསླབ་པ་
གསུམ་གྱི་སྡོམ་དང་། ཟབ་རྒྱས་གཉིས་ཀྱི་སྡོམ། ཐབས་ཤེས་གཉིས་ཀྱི་སྡོམ།
ལྟ་སྒོམ་སྤྱོད་གསུམ་གྱི་སྡོམ་སོགས་མང་དུ་ཡོད་ཀྱང་། གོ་བ་སྟེར་ཕུལ་ཆེ་བ་
596



དང་། བསྒོམ་སླ་བ། བསྒྲུབ་སླ་བ། ངེས་ཤེས་འདྲེན་སླ་བ་སོགས་ཀྱི་སྡོམ་
ཁྱད་པར་ཅན་གང་ཡིན་ཞེ་ན། བྱང་ཆུབ་ལམ་རིམ་ཆེན་མོ་ལས། ཕ་རོལ་
དུ་ཕྱིན་པ་དྲུག་ནི་རྒྱལ་སྲས་ཀྱི་སྤྱོད་པ་མཐའ་དག་བསྡུས་པའི་སྡོམ་ཆེན་་་་་་
པོའོ། །ཞེས་གསུངས་པ་ལྟར་གྱི་ཕ་རོལ་ཏུ་ཕྱིན་པ་དྲུག་ནི་སྡོམ་ཚིག་ཕུལ་དུ་
ཕྱིན་པ་ཡིན་ནོ། །དེ་ཡང་ཕར་ཕྱིན་དྲུག་ནི། སྦྱིན་པའི་ཕར་ཕྱིན། ཚུལ་
ཁྲིམས་ཀྱི་ཕར་ཕྱིན། བཟོད་པའི་ཕར་ཕྱིན། བརྩོན་འགྲུས་ཀྱི་ཕར་ཕྱིན།
བསམ་གཏན་གྱི་ཕར་ཕྱིན། ཤེས་རབ་ཀྱི་ཕར་ཕྱིན་དང་བཅས་པ་ཡིན་ལ།
དེ་ཡང་ཕར་ཕྱིན་དྲུག་གང་རུང་ཡིན་ན། ཐེག་ཆེན་གྱི་ལམ་ཡིན་པས་ཁྱབ་
བོ། །ལམ་མ་ཞུགས་གང་ཟག་གི་རྒྱུད་ལ་སྦྱིན་པ་ཡོད་ཀྱང་། སྦྱིན་པའི་ཕར་
ཕྱིན་མེད། ཚུལ་ཁྲིམས་ཡོད་ཀྱང་། ཚུལ་ཁྲིམས་ཀྱི་ཕར་ཕྱིན་མེད། ཤེས་རབ་
ཡོད་ཀྱང་། ཤེས་རབ་ཀྱི་ཕར་ཕྱིན་མེད་པའི་ཞིབ་ཆ་འབྱེད་དགོས་སོ། །དེ་
ཡང་ཕར་ཕྱིན་ཞེས་པ་སྐད་དོད་ཀྱི་སྟེང་ནས་སྒྲུབ་ཚེ། ཕར་ཕྱིན་ཞེས་པའི་
ཕར་ཕྱིན་དེ་བྱེད་ཚིག་དང་འདས་ཚིག་གཉིས་ཀྱི་གོ་བ་ལས། འདས་ཚིག་གི་
གོ་བ་བླངས་ཚེ་ཕར་ཕྱིན་ཞེས་པའམ་ཡང་ན་སྦྱིན་པའི་ཕར་ཕྱིན་ཞེས་པ་་་་་
སངས་རྒྱས་ཀྱི་ས་ཁོ་ན་ལ་འཇོག་དགོས་ལ། བྱེད་ཚིག་གི་གོ་བ་བླངས་ཚེ།
སློབ་ལམ་གྱི་གནས་སྐབས་སུ་འཇོག་ཀྱང་། སློབ་ལམ་པའི་རྒྱུད་ན་ཕར་ཕྱིན་
དྲུག་གི་ཉམས་ལེན་ཡོད་ཀྱང་། ཕར་ཕྱིན་དྲུག་མེད་ཅེས་པའི་ཞིབ་ཆ་འབྱེད་
དགོས། དེ་ཡང་གསེར་ཕྲེང་ལས་སློབ་ལམ་ན་ཕར་ཕྱིན་དྲུག་ཡོད་པར་
གསུངས་ལ། རྣམ་བཤད་སྙིང་པོ་རྒྱན་ལས་སློབ་ལམ་ན་ཕར་ཕྱིན་དྲུག་མེད་
597



ཅིང་། ཕར་ཕྱིན་ཡིན་ན་འབྲས་བུ་ཕར་ཕྱིན་ཡིན་པས་ཁྱབ་པར་གསུངས་
སོ། །
དེ་ཡང་ཚོགས་གཉིས་བསག་པ་ལ་བསླབ་པ་ནི། ཕ་རོལ་ཏུ་ཕྱིན་པ་
དྲུག་བསྒྲུབ་པ་ཡིན་པས། དེ་ཉིད་འཇུག་པ་བྱང་ཆུབ་ཀྱི་སེམས་ལ་སློབ་པར་
ཡང་འོང་གསུངས། དེ་བས་ན། ཕ་རོལ་ཏུ་ཕྱིན་པ་དྲུག་སྒྲུབ་པ་ན། སྨོན་
པའི་བསླབ་བྱ་འཇུག་པའི་ངོ་བོ་ཡིན་པས། དེ་སྟོན་པ་ལ་དང་པོ་ཚོགས་
གཉིས་སུ་འགྱུར་བའི་ཐབས་སྤྱིར་སྟོན་པ་ལ། རྩ་བ་ལས། དེ་ལྟར་བྱང་ཆུབ་
སེམས་ནི་སྦྱངས་ལ། །བྱང་ཆུབ་སེམས་ཀྱིས་འཕངས་པའི་ཚོགས་བསག །
དགེ་བའི་རྩ་བ་ཅི་བྱེད་ཀྱང་རུང་། །དགེ་བཤེས་སྟོན་པའི་ཞལ་ནས་འདི་
གསུངས། །སྦྱོར་བ་བྱང་ཆུབ་སེམས་ཀྱིས་འཕངས་ལ། །དངོས་གཞི་ཕ་རོལ་
ཕྱིན་པ་དྲུག་ལྡན། །ཟིན་རྗེས་མཇུག་ཏུ་བྱང་ཆུབ་ཏུ་བསྔོ། །ཕ་རོལ་ཕྱིན་
ཚུལ་སྤྱོད་ཀུན་དེར་འདུས། །ཞེས་གསུངས་ལ། གོང་དུ་བཤད་པ་དེ་ལྟར་
སྨོན་པ་བྱང་ཆུབ་ཀྱི་སེམས་སྦྱངས་ནས། བསམ་པ་དེས་འཕངས་ནས་སྦྱོར་
བ་སྟེ་ལག་ཏུ་ལེན་པ་ཚོགས་གཉིས་བསག་པར་བྱ་བ་ལ་འབད་པའམ། ཡང་
ན་འཇུག་པ་བྱང་ཆུབ་ཀྱི་སེམས་སྦྱངས་ནས། ཕ་རོལ་ཏུ་ཕྱིན་པ་དྲུག་ཉམས་
སུ་ལེན་པར་བྱ་བ་ལ་ཐོག་མར་སྨོན་པ་བྱང་ཆུབ་ཀྱི་སེམས་དང་། དེ་ནས་
འཇུག་པ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ་དགེ་བ་ཅི་བྱས། ཕ་
རོལ་ཏུ་ཕྱིན་པ་དྲུག་ལྡན་དུ་འོང་བ་ཆོས་ཉིད་ཡིན་པས། བྱང་ཆུབ་ཀྱི་སེམས་
དེས་ཀུན་ནས་བསླངས་པའི་ཆོས་སྤྱོད་བཅུ་སྟེ། དབུས་མཐའ་རྣམ་འབྱེད་
598



ལས། ཡི་གེ་འབྲི་མཆོད་སྦྱིན་པ་དང་། །ཉན་དང་ཀློག་དང་ལེན་པ་དང་།
འཆད་དང་ཁ་ཏོན་བྱེད་པ་དང་། །དེ་སེམས་པ་དང་སྒོམ་པ་སྟེ། །ཆོས་སྤྱོད་
བཅུ་ཡི་བདག་ཉིད་ནི། །བསོད་ནམས་ཕུང་བོ་དཔག་ཏུ་མེད། །ཅེས་
གསུངས་པ་ལྟར། ཡི་གེ་འབྲི་བ་དང་། མཆོད་པ་འབུལ་བ། སྦྱིན་པ་གཏོང་
བ། ཆོས་ཉན་པ། ཆོས་ཀློག་པ། ཆོས་ལེན་པ། ཆོས་འཆད་པ། ཁ་ཏོན་བྱེད་
པ། དེ་སེམས་པ། དེ་སྒོམ་པ་དང་བཅས་ཆོས་སྤྱོད་བཅུ་ལ་སོགས་པ་དགེ་
བའི་ཕྱོགས་ཐམས་ཅད་ལ་འབད་ཅིང་། དེ་ནས་ཚོགས་གཉིས་བསག་པ་ལ་
འབད་པར་བྱ་སྟེ། དེ་ལྟར་དགེ་བའི་རྩ་བ་གང་དང་གང་བྱེད་ཀྱང་རུང་
སྟེ། སྦྱོར་བ་དང་དངོས་གཞི་དང་མཇུག་བསྡུ་ཚང་བར་བྱ་བ་གལ་ཆེ་བར་
གསུངས་པས། སྦྱོར་བ་སྟེ་སྔོན་འགྲོའི་སྐབས་སུ། སངས་རྒྱས་ཆོས་ཚོགས་མ་
གསུང་བ་དེ། བྱང་ཆུབ་ཀྱི་སེམས་སྐྱེས་ཟིན་པ་ཞིག་ཡིན་ཚེ་ཡང་དང་ཡང་དུ་
གསལ་འདེབས་པ་དང་། མ་སྐྱེས་པ་ཞིག་ཡིན་ཚེ་བྱང་ཆུབ་ཀྱི་སེམས་བསྐྱེད་
པའི་དོད་ལྟ་བུ་ཡིན་པས། རབ་བྱང་ཆུབ་ཀྱི་སེམས་བསྐྱེད་དེ་རྒྱུད་ལ་སྐྱེས་པ་
དང་། མ་མཐའ་ཡང་བྱང་ཆུབ་ཀྱི་སེམས་བཅོས་མ་ཙམ་ཞིག་ཡིན་ཡང་སྐྱེད་
པར་བྱེད་པ་དེ་སྦྱོར་བ་ཡིན་ལ། དངོས་གཞིའི་སྐབས་སུ། རང་གི་སྐབས་སུ་
བབས་པའི་བྱ་བ་དངོས་ཏེ། དཔེར་ན། མ་ཎི་ཕྲེང་བསྐོར་རེ་འདོན་པའི་
དབང་དུ་བཏང་ན། མ་ཎི་ཕྲེང་བསྐོར་དེ་ཉིད་དངོས་སུ་འདོན་པར་བྱེད་པ་
དེ་ཉིད་དངོས་གཞི་ཡིན་ལ། མཇུག་ཏུ་མ་ཎི་ཕྲེང་བསྐོར་ཞིག་བཏོན་པའི་
དགེ་རྩ་དེ་རྫོགས་པའི་བྱང་ཆུབ་འཐོབ་པའི་ཆེད་དུ་བསྔོ་བར་བྱ་བ་དེ་ཤིན་
599
་་་་་



ཏུ་གལ་ཆེ་བས་དེའི་ཆེད་དུ་བསྔོ་དགོས། དེ་ཡང་བསྔོ་བ་བྱ་ཚུལ་མང་དུ་
ཡོད་ཀྱང་། ང་ཚོས་ནམ་རྒྱུན་འདོན་པ་སྟེ། སྐྱེ་བ་ཀུན་ཏུ་ཡང་དག་བླ་མ་
དང༌། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང༌། །ས་དང་ལམ་གྱི་
ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་ཤོག །
ཅེས་པ་འདིར་ལམ་ཡོངས་སུ་ཚང་བའི་བསྔོ་བ་ཁྱད་པར་ཅན་ཞིག་ཡིན་པས་
འདིའི་སྒོ་ནས་བསྔོ་བ་བྱས་ཀྱང་ཆོག་ལ། བཟང་སྤྱོད་སྨོན་ལམ་ལས། འཇམ་
དཔལ་དཔའ་བོས་ཇི་ལྟར་མཁྱེན་པ་དང་། །ཀུན་ཏུ་བཟང་བོ་དེ་ཡང་དེ་
བཞིན་ཏེ། །དེ་དག་ཀུན་གྱི་རྗེས་སུ་བདག་སློབ་ཕྱིར། །དགེ་བ་འདི་དག་
ཐམས་ཅད་རབ་ཏུ་བསྔོ། །དུས་གསུམ་གཤེགས་པའི་རྒྱལ་བ་ཐམས་ཅད་
ཀྱིས། །བསྔོ་བ་གང་ལ་མཆོག་ཏུ་བསྔགས་པ་དེས། །བདག་གི་དགེ་བའི་རྩ་བ་
འདི་ཀུན་ཀྱང་། བཟང་བོ་སྤྱོད་ཕྱིར་རབ་ཏུ་བསྔོ་བར་བགྱི། །ཞེས་པའི་ཤོ་
ལོ་ཀ་འདི་གཉིས་ཚར་རེ་བཏོན་ནས་བསྔོ་བ་བྱས་ཀྱང་ཆོག་གོ །དེ་ལྟར་
སྦྱོར་དངོས་མཇུག་གསུམ་ཚང་བར་བྱ་བ་དེ་གལ་ཆེ་བས། དགེ་བཤེས་
འབྲོམ་སྟོན་པའི་ཞལ་ནས། དགེ་བ་གང་བྱེད་ཀྱང་སྦྱོར་བ་བྱང་ཆུབ་ཀྱི་
སེམས་ཀྱིས་འཕངས། དངོས་གཞི་ཕ་རོལ་ཏུ་ཕྱིན་པ་དྲུག་ལྡན་དུ་བྱ། མཇུག་
རྫོགས་པའི་བྱང་ཆུབ་ཏུ་བསྔོ། དེ་ལྟར་བྱས་ན་ཕ་རོལ་ཏུ་ཕྱིན་པའི་ཚུལ་གྱི་
སྤྱོད་པ་དཔག་ཏུ་མེད་པ་གསུངས་ཀྱང་དེར་མ་འདུས་པ་མེད་གསུངས། དེ་
ཡང་ཐོག་མར་ནང་གི་བསམ་པ་སྟེ་བྱང་ཆུབ་ཀྱི་སེམས་བསྐྱེད་པ་དེའི་ཤུགས་
ཀྱིས་ཟིན་པ་དེ་ཧ་ཅང་གལ་ཆེ་སྟེ། བསམ་པ་དེས་ཟིན་ན། དངོས་གཞི་ཕ་
600



རོལ་ཏུ་ཕྱིན་པ་དྲུག་ལྡན་དུ་འོང་བ་ཆོས་ཉིད་ཡིན་ཏེ། འདི་ལྟར་སྦྱིན་པ་ལྟ་
བུ་ཞིག་ལ་མཚོན་ན། གང་དང་གང་གཏོང་པ་སྟེ། དཔེར་ན། སྤྲང་པོ་ལྟ་བུ་
ལ་ཟས་ཁམ་གཅིག་ཙམ་བྱིན་ཡང་སྦྱིན་པ་ཡིན་ལ། ཉན་ཐོས་དང་རང་
རྒྱལ་དགྲ་བཅོམ་པའི་གོ་འཕང་འཐོབ་པའི་བསམ་པ་མེད་པར་རྫོགས་པའི་
སངས་རྒྱས་ཀྱི་གོ་འཕང་འཐོབ་པའི་ཆེད་དུ་སྦྱིན་པ། ཚུལ་ཁྲིམས། དེས་
མི་སྐྱོ་བ་སྟེ་ཉིན་གཅིག་ལ་ལན་ཐེངས་བཅོ་ལྔ་ཉི་ཤུར་སྦྱིན་དགོས་ཀྱང་སུན་
སྣང་མེད་པའི་བཟོད་པ། སྦྱིན་པ་གཏོང་བ་ལ་སྤྲོ་བ་བརྩོན་འགྲུས། མ་
ཡེངས་པ་བསམ་གཏན་ཏེ། དཔེར་ན། སྤྲང་པོ་ཞིག་སྒོ་ཁ་ནས་ཟན་ཞིག་
སྦྱིན་པར་ཞུ་ཞེས་སྐད་རྒྱག་པ་དེ་ལ་མཉམ་པར་མ་བཞག་པར་སེམས་གཞན་
དུ་ཡེངས་པ་བསམ་གཏན་མ་ཡིན་པར། དེ་ལ་སྒྲིམ་ཞིང་མཉམ་པར་བཞག་
པ། དེའི་རང་བཞིན་ཤེས་པའམ་མི་དམིགས་པར་ཤེས་པ་སྟེ། སྦྱིན་པའི་
འཁོར་གསུམ་རང་བཞིན་མེད་པར་ལྟ་བའི་ཤེས་རབ་བམ། ཡང་ན་དེ་ལ་
ཡོན་ཏན་ཐམས་ཅད་འབྱུང་བར་ཤེས་པ་སྟེ། བྱང་ཆུབ་ཀྱི་སེམས་ཀྱིས་རྩིས་
ཟིན་པའི་སྦྱིན་པ་བཏང་བ་དེ་ལས་ཐེག་པ་ཆེན་པོའི་ལམ་དུ་བགྲོད་པ་དང༌།
རྫོགས་པའི་བྱང་ཆུབ་འཐོབ་པར་ཤེས་པ་དེ་ཤེས་རབ་ཡིན་གསུངས། དགེ་
བཤེས་ཕུ་ཆུང་བའི་ཞལ་ནས། དགེ་བའི་རྩ་བ་གང་བྱེད་ཀྱང་དམ་པ་དྲུག་
གིས་ཟིན་པར་བྱ་གསུངས། དེ་ཡང་དམ་པ་དྲུག་དང་ཕར་ཕྱིན་དྲུག་ལ་ཁྱད་
པར་ཅུང་ཙམ་ཡོད་དེ། དམ་པ་དྲུག་ལས་གནས་དམ་པ་ནི། ་བྱང་ཆུབ་ཀྱི་
སེམས་ཀྱིས་ཟིན་པའོ། །དངོས་པོ་དམ་པ་ནི། མཐའ་དག་ཀུན་ཏུ་སྤྱོད་པ་སྟེ།
601



སྦྱིན་པ་ལྟ་བུ་གཅིག་ལའང་ཕ་རོལ་ཏུ་ཕྱིན་པ་དྲུག་ཀ་ཚང་བར་བྱེད་པ་སྟེ། །
དངོས་གཞི་ཕ་རོལ་ཏུ་ཕྱིན་པ་དྲུག་ལྡན་དང་དོན་གཅིག་གོ །ཆེད་དུ་བྱ་བ་
དམ་པ་ནི། ་ སེམས་ཅན་ཐམས་ཅད་ལ་ཕན་བདེ་སྒྲུབ་པའམ་སེམས་ཅན་
ཐམས་ཅད་རྫོགས་པའི་བྱང་ཆུབ་འཐོབ་པའི་ཆེད་དུ་བྱེད་པའོ། །ཐབས་ལོ་
མཁས་པ་དམ་པ་ནི། འཁོར་གསུམ་རྣམ་པར་མི་རྟོག་པ་སྟེ། སྦྱིན་བྱ། སྦྱིན་
པ་པོ། ། སྦྱིན་ཡུལ་གསུམ་རང་བཞིན་མེད་པར་ལྟ་བའི་ཤེས་རབ་ཀྱིས་རྗེས་
ཐེབས་པའོ། །རྣམ་པར་དག་པ་དམ་པ་ནི། ཕ་རོལ་ཏུ་ཕྱིན་པ་དྲུག་གི་མི་
མཐུན་པའི་ཕྱོགས་ཏེ། སྦྱིན་པའི་མི་མཐུན་ཕྱོགས་སེར་སྣ། ཚུལ་ཁྲིམས་ཀྱི་མི་
མཐུན་ཕྱོགས་འཚེ་བ། བཟོད་པའི་མི་མཐུན་ཕྱོགས་ཁོང་ཁྲོ། བརྩོན་འགྲུས་
ཀྱི་མི་མཐུན་ཕྱོགས་ལེ་ལོ། བསམ་གཏན་གྱི་མི་མཐུན་ཕྱོགས་རྣམ་གཡེང་།
ཤེས་རབ་ཀྱི་མི་མཐུན་ཕྱོགས་མ་རིག་པའམ་བདེན་འཛིན་ཡིན་ལ། དེ་དག་
དང་བྲལ་བ་ཡང་ཧ་ཅང་གལ་ཆེ་སྟེ། དེའི་སྟེང་དུ་དེ་བས་རྒྱ་ཆེན་སྦྱིན་པ་
སྒྲིབ་པ་སྟེ་གེགས་བྱེད་པ་ལ་སོགས་པར་གསུངས་པ་རྣམས་དང་ཡང་བྲལ་་་་
བའོ། །ཡོངས་སུ་བསྔོ་བ་དམ་པ་ནི། དགེ་བ་གང་བྱས་ཀྱང་སེམས་ཅན་
ཐམས་ཅད་ཀྱི་དོན་དུ་རྫོགས་པའི་བྱང་ཆུབ་ཏུ་བསྔོ་བའོ། །དྲུག་པོ་དེ་ཡང་
དགེ་བཤེས་འབྲོམ་སྟོན་པའི་དེར་མ་འདུས་པ་མེད་གསུངས་སོ། །དེ་ལྟ་བུའི་
སྒྲུབ་པ་དེ་ནི་སྤྱོད་པ་བཞི་དང་ཡང་དོན་གཅིག་པས་ངོ་བོ་ཐ་དད་མེད་པར་
སྒྲུབ་པར་སྟོན་པ་ལ། རྩ་བ་ལས། གོ་ཆ་དྲུག་དྲུག་སུམ་ཅུ་དྲུག་དང་། །བཏང་
སྲུང་དག་སྤེལ་བཞི་ནི་དོན་གཅིག །རྩ་དྲུག་བཞིར་འདུས་བཞི་ལ་གྲིམས་
602



ཕྱུང་། །བཞི་བསྒོམས་ཉིད་ཀྱིས་གོ་ཆའི་གོ་ཆོད། །ཅེས་གསུངས་ལ། གོང་དུ་
གསུངས་པ་ལྟར། བསམ་པ་བྱང་ཆུབ་ཀྱི་སེམས་ཀྱིས་རྩིས་ཟིན་པའམ་དེའི་
ཤུགས་ཀྱིས་འཕངས་ན། ཕ་རོལ་ཏུ་ཕྱིན་པ་དྲུག་གི་ཉམས་ལེན་དེ་ཕ་རོལ་ཏུ་
ཕྱིན་པ་རེ་རེའི་སྟེང་དུ་དྲུག་དྲུག་རང་བཞིན་གྱིས་ཚང་བར་འོང་བས། ་ ་་་
མགོན་པོ་བྱམས་པས་གོ་ཆའི་སྒྲུབ་པའི་སྐབས་ནས། གོ་ཆ་དྲུག་དྲུག་སུམ་ཅུ་
རྩ་དྲུག་སྟེ། སྦྱིན་པའི་གོ་སྒྲུབ་དྲུག ཚུལ་ཁྲིམས་ཀྱི་གོ་སྒྲུབ་དྲུག བཟོད་པའི་
གོ་སྒྲུབ་དྲུག བརྩོན་འགྲུས་ཀྱི་གོ་སྒྲུབ་དྲུག ་ བསམ་གཏན་གྱི་གོ་སྒྲུབ་དྲུག་
ཤེས་རབ་ཀྱི་གོ་སྒྲུབ་དྲུག་དང་བཅས་སུམ་ཅུ་རྩ་དྲུག་ལ་བསླབ་པར་གསུངས་
པ་དང༌། སློབ་དཔོན་ཞི་བ་ལྷས། བསླབ་བཏུས་ནས། བཏང་བ་དང་། སྲུང་
བ་དང་། དག་པ་དང་། སྤེལ་བ་བཞི་སྟེ། སྦྱིན་པ་ལྟ་བུར་མཚོན་ན། སྦྱིན་པ་
བཏང་བ་དང་། སྦྱིན་པ་བཏང་བའི་དགེ་བ་དེ་སྲུང་བར་བྱེད་པ། སྦྱིན་པ་
བཏང་བའི་དགེ་བ་དེ་དག་པར་བྱེད་པ། ། སྦྱིན་པ་བཏང་བའི་དགེ་བ་དེ་
སྤེལ་བར་བྱེད་པ་དང་བཅས་པ་བཞི་ལ་བསླབ་པར་གསུངས་པ་གཉིས་དོན་
གཅིག་སྟེ། གོ་ཆ་སུམ་ཅུ་རྩ་དྲུག་པོ་དེ་ཡང་སྤྱོད་པ་བཞི་སྟེ་བཏང་སྲུང་དག་
སྤེལ་བཞི་རུ་འདུས་པའི་སྤྱོད་པ་བཞི་སྒྲུབ་པ་ལ་བརྩོན་འགྲུས་ཀྱིས་གྲིམས་་་་་
ཕྱུང་བ་སྟེ་ཤུགས་ཕྱུང་ལ་བསྒོམ་པར་བྱ་དགོས། བཞི་བོ་དེ་བསྒོམས་པ་ཉིད་
ཀྱིས་གོ་ཆ་སུམ་ཅུ་རྩ་དྲུག་སྒྲུབ་པར་འོང་བས་དེས་གོ་ཆོད་དེ། དེ་ཡང་
བཏང་བ་གསུམ་གྱིས་བྱང་ཆུབ་སེམས་དཔའི་སྤྱོད་པ་སྒྲུབ་ལ། སྲུང་བ་ཞེས་
པས་དགེ་རྩ་འཇོམས་པའི་རྒྱུ་ཁོང་ཁྲོ་དང༌། ལོག་ལྟ། རང་གིས་དགེ་བ་གང་
603



བྱས་པ་གཞན་ལ་ངོམས་ཤིང་སྒྲོག་པ་ལ་སོགས་པ་སྟེ། དེ་དག་མ་སྲུང་བར་
དགེ་བ་གང་བྱས་གཞོམ་པར་འགྱུར་བས་དགེ་བའི་རྩ་བ་སྲུང་བར་བྱེད་་་་་་
པའོ། །དག་པ་ཞེས་པས་མི་མཐུན་པའི་ཕྱོགས་སྦྱོང་བར་བྱེད་ལ། དེ་ཡང་
སྟོང་ཉིད་ལ་གོ་བ་ཡོད་པ་ཞིག་ཡིན་ཚེ་འཁོར་གསུམ་རང་བཞིན་མེད་པའི་
ཤེས་རབ་ཀྱིས་ཡང་དང་ཡང་དུ་ཟིན་པར་བྱས་པས་དག་པར་བྱེད་པ་ཡིན་
ནོ། །སྤེལ་བ་ཞེས་པས་འབྲས་བུ་མཐར་ཐུག་པར་བྱེད་པ་སྟེ་བྱང་ཆུབ་འཐོབ་
པར་བྱེད་ལ། དེ་ཡང་བསྔོ་སྨོན་རྣམ་པར་དག་པས་རྒྱས་བཏབ་ནའང་དགེ་
བ་ཅུང་ཟད་ཙམ་ཞིག་བྱས་ཀྱང་གོང་ནས་གོང་དུ་འཕེལ་བར་འགྱུར་ཏེ་
བདེ་མཆོག་སྨོན་ལམ་ལས། དགེ་བ་ཅུང་ཟད་ཙམ་ཡང་རྒྱལ་སྲས་ཀྱི། །
ཐབས་མཁས་སྨོན་ལམ་མཆོག་གིས་ཟིན་གྱུར་ན། །འབྲས་བུ་དམན་པའང་
ཕུལ་དུ་འབྱུང་འགྱུར་ཞིང་། །མྱུར་དུ་འཛད་པའང་ནམ་ཡང་མི་ཟད་པར། །
གསུངས་ཕྱིར་དུས་གསུམ་དགེ་བ་ཅི་མཆིས་པ། །རླབས་ཆེན་སྨོན་ལམ་
རྣམས་ཀྱིས་བསྒྱུར་བ་ལ། །མཁས་པ་སུ་ཞིག་རབ་ཏུ་བརྩོན་མི་བྱེད། །ཅེས་
གསུངས་པའི་ཕྱིར་དང༌། གཞན་ཡང་རང་གཞན་གྱི་དགེ་བ་གང་ཡིན་ཀྱང་
དེ་ལ་རྗེས་སུ་ཡི་རང་བྱས་ནའང་དགེ་བ་དེ་དག་གོང་ནས་གོང་དུ་འཕེལ་་་་་
བར་འགྱུར་ལ། ལྷག་པར་དུ་གཞན་གྱི་དགེ་བ་ལ་རྗེས་སུ་ཡི་རང་བྱས་ཚེ་
དགེ་བ་ཆེན་པོ་འཐོབ་པར་གསུངས། དེའི་ཉམས་ལེན་རྨད་དུ་བྱུང་བ་ནི།
རང་དང་རྟོགས་པ་མཉམ་པའི་དགེ་བ་ལ་རྗེས་སུ་ཡི་རང་བྱས་ཚེ་དགེ་བ་དེ་
དང་མཉམ་པ་ཉིད་འཐོབ་ལ། རང་ལས་རྒྱུད་ཚོད་དམན་པའི་དགེ་བ་ལ་
6 04



རྗེས་སུ་ཡི་རང་བྱས་ཚེ་དེ་ལས་ལྷག་པ་འཐོབ་པར་འགྱུར་ཞིང་། རང་དང་
རྒྱུད་ཚོད་མཐོ་བའི་དགེ་བ་ལ་རྗེས་སུ་ཡི་རང་བྱས་ཚེ་བརྒྱ་ཆའི་གཅིག་ལྟ་བུ་
འཐོབ་པར་གསུངས་ལ། གུང་ཐང་འཇམ་པའི་དབྱངས་བསྟན་པའི་སྒྲོན་
མེས། ཉལ་བཞིན་དགེ་ཆེན་ཞིག་བྱེད་ན། །གཞན་ལ་ཡི་རང་རང་བསྒོམ་
དགོས་ཞེས་གསུངས་པ་ལྟར། གཞན་གྱི་དགེ་བ་ལ་རྗེས་སུ་ཡི་རང་བསྒོམས་
ན་དགེ་བ་རྒྱ་ཆེན་པོ་འཐོབ་པར་འགྱུར་བས། རང་ཅག་ལ་མཁོ་ཆེ་བ་དང་
གལ་ཆེ་བ་དེ་ཡིན་ནོ། །དེ་ལྟ་བུའི་སྤྱོད་པ་དེ་ཡང་ཕྱིན་ཅི་མ་ལོག་པར་བསྒྲུབ་
པར་སྟོན་པ་ལ། རྩ་བ་ལས། མདོ་སྡེ་རྒྱན་གྱི་ཕ་རོལ་ཕྱིན་སྐབས། །བྱང་ཆུབ་
སེམས་དཔའི་ཕ་རོལ་ཕྱིན་དྲུག །རེ་རེའང་དྲུག་པོ་ཀུན་གྱི་རྒྱུར་འགྱུར། །དེ་
ལྟ་ན་ནི་ཕྱིན་ཅི་མ་ལོག །དེ་ལས་བཟློག་པ་སེམས་དཔའི་མ་ཡིན། །ཞེས་
གསུངས་ལ། དེ་ཡང་མདོ་སྡེ་རྒྱན་གྱི་ཕ་རོལ་ཏུ་ཕྱིན་པའི་ལེའུ་ནས། ཕན་
ཚུན་བསྡུས་ཕྱིར་རྣམ་ངེས་ཕྱིར། །ཆོས་ཉིད་ཕྱིར་དང་རྒྱུ་མཚན་ཕྱིར། །ཕ་
རོལ་ཕྱིན་དྲུག་རྣམ་ཀུན་ཏུ། །རྣམ་པར་ངེས་པར་ཤེས་པར་བྱ། །ཞེས་པའི་
ལུང་དོན་འདི་ཉིད་གསུངས་པའི་སྐབས་སུ་དགེ་བཤེས་པོ་ཏོ་བས་འདི་ལྟར་
གསུངས་ཏེ། བྱང་ཆུབ་སེམས་དཔས་ཕ་རོལ་ཏུ་ཕྱིན་པ་དྲུག་སྒྲུབ་པའི་དུས་
ན་སྟེ་ཉམས་ལེན་ལ་བརྩོན་པའི་སྐབས་སུ། ཕར་ཕྱིན་རེ་རེས་ཀྱང་ཕར་ཕྱིན་
དྲུག་ཀ་འདུས་ཤིང་རྫོགས་པའི་རྒྱུར་འགྲོ་བ་ཞིག་དགོས་ཏེ། སྦྱིན་པ་དངོས་
པོ་ཐམས་ཅད་ལ་སྟེ་ལུས་དང༌། སྲོག་ དངོས་པོ། ལོངས་སྤྱོད་དུས་གསུམ་
དགེ་ཚོགས་དང་བཅས་པ་ལ་མ་ཆགས་པར་གཏོང་ནུས་པའི་གཏོང་སེམས་
605



རྣལ་མ་ཞིག་ལྡན་ཚེ། ཚུལ་ཁྲིམས་གཤའ་མའམ་རྣམ་པར་དག་པ་ཞིག་འོང་
ལ། ཚུལ་ཁྲིམས་དེ་ཉམས་ཀྱིས་དོགས་པས་གཞན་གྱི་གནོད་པ་ཞིག་བྱེད་
ནའང་བཟོད་པ་ཞིག་འོང་ཞིང༌། བཟོད་པ་དང་ལྡན་པ་ལ་བརྩོན་འགྲུས་
ནམ་ཡང་འོང་ལ། ། བརྩོན་འགྲུས་དང་ལྡན་པ་ལ་ཏིང་ངེ་འཛིན་དང་ཤེས་
རབ་འོང་བས། སྦྱིན་པ་ཁོ་ནས་ཀྱང་ཚུལ་ཁྲིམས་སོགས་ཐམས་ཅད་སྐྱེད་
པར་བྱེད་ལ། དེ་བཞིན་དུ་ཚུལ་ཁྲིམས་ཀྱིས་སྦྱིན་པ་དྲི་མ་མེད་པར་རྣམ་པར་
དག་པར་བྱེད་ལ། གནོད་པའི་ལན་མི་བྱེད་པས་བཟོད་པ་སྐྱེ། དེ་ལ་བརྩོན་
འགྲུས་འབྱུང་། བརྩོན་འགྲུས་ཀྱིས་བསམ་གཏན་དང་ཤེས་རབ་སྒྲུབ་པར་
བྱེད། ཡང་བཟོད་པ་ཡོད་ན་གནོད་པའི་ལན་མི་བྱེད་པས། མི་འཇིགས་པའི་
སྦྱིན་པར་འགྲོ། དེ་ཡང་ཉོན་མོངས་པ་སྤངས་པས་ཚུལ་ཁྲིམས་འབྱུང་བ་སྟེ།
འདིར་སྦྱིན་པ་ལ་སྦྱར་ཚེ་སེར་སྣ་སྤངས་པ་དང་། ཚུལ་ཁྲིམས་ལ་སྦྱར་ཚེ་
འཚེ་བ་སྤངས་པ་སྟེ་འཚེ་བའི་ཀུན་སློང་ཞེ་སྡང་སྤངས་པ། བཟོད་པ་ལ་སྦྱར་
ཚེ་མི་མཐུན་པའི་ཕྱོགས་ཁྲོ་བ་སྤངས་པ་དང༌། བཟོད་པས་ཕྱིར་མི་ལྡོག་པས་
བརྩོན་འགྲུས། དེ་ནས་བསམ་གཏན་དང་ཤེས་རབ་འབྱུང་བའོ། །བརྩོན་
འགྲུས་ནམ་ཡང་ཀུན་གྱི་རྒྱུ་སྟེ་སྦྱིན་པ། ཚུལ་ཁྲིམས། བཟོད་པ། བསམ་
གཏན། ཤེས་རབ། ཀུན་སྐྱེད་བྱེད་ཀྱི་རྒྱུ་ཡིན་ལ། དེ་ཡང་བརྩོན་འགྲུས་ཀྱི་ངོ་
བོ་ནི། བརྩོན་གང་དགེ་ལ་སྤྲོ་བ་སྟེ་ངོ་བོ་དགེ་བ་ལ་དམིགས་ནས། རྣམ་པ་
སྤྲོ་བས་འཇུག་པ་ཞིག་ལ་བྱ་དགོས་པ་ལས། རྒྱུ་ནོར་ལོངས་སྤྱོད་བཙལ་བ་
དང༌། ལས་ཀ་སོགས་ཀྱི་ཆེད་དུ་དཀའ་ཚེགས་ཇི་འདྲ་ཆེ་ཡང་མི་འཛེམས་
6 06



པར་སྡུག་བསྔལ་དང་དུ་ལེན་པ་ལྟ་བུ་ལ་བརྩོན་འགྲུས་ཞེས་བརྗོད་ན་མི་་་་༌་
འགྲིག་པར་སྡུག་རུས་ཞེས་བརྗོད་དགོས་ཏེ། དེ་འདྲའི་དཀའ་སྡུག་ཇི་འདྲ་
ཞིག་དང་དུ་བླངས་ཀྱང་བརྩོན་འགྲུས་སུ་མི་འགྲོ་བས་སོ། །དེ་ཡང་དམིགས་
པ་གཅིག་ལ་མ་ཡེངས་པར་སེམས་རྩེ་གཅིག་ཏུ་གནས་པའི་བསམ་གཏན་ལ་
བརྟེན་ནས་གཙོ་བོ་བདག་མེད་རྟོགས་པའི་ཤེས་རབ་སོགས་ཡོན་ཏན་་་་་་་་
ཐམས་ཅད་སྐྱེ་དགོས་པར་མ་ཟད། བྱང་ཆུབ་ཀྱི་སེམས་རིན་པོ་ཆེ་ཡང་
བསམ་གཏན་ལ་བརྟེན་ནས་འབྱུང་དགོས་ལ། བྱང་ཆུབ་ཀྱི་སེམས་སྐྱེ་བའི་
རྒྱུ་ལ་ཡང་། རྒྱུ་བཞི། རྐྱེན་བཞི། སྟོབས་བཞིའོ། །ལུས་རྟེན་དང་སེམས་རྟེན་
གཉིས་ཡོད་པ་ལས། ལུས་རྟེན་ནི། ཐེག་པ་ཆེན་པོ་ལ་མོས་ཤིང་སངས་རྒྱས་
འཐོབ་པར་འདོད་པའི་འགྲོ་བ་རིགས་དྲུག་གི་རྟེན་ལ་ཡོད་ཅིང་། སེམས་
རྟེན་ནི། བསམ་གཏན་གྱི་དངོས་གཞི་དང་ཉེར་བསྡོགས་ཅི་རིགས་ལ་བརྟེན་
ནས་འབྱུང་དགོས། སྐབས་འདིར་ཐེག་ཆེན་སེམས་བསྐྱེད་ཀྱི་སེམས་རྟེན་དུ་
གྱུར་པའི་འདོད་སེམས་ཡོད་པར་བཞེད་པ་དང་མེད་པར་བཞེད་པ་ཡང་་་་་་
ཡོད་ལ། དེ་ཡང་ཐེག་ཆེན་ཚོགས་ལམ་ཐོབ་པ། རྣམ་རྫོགས་སྦྱོར་བ་ཐོབ་པ།
ཐེག་ཆེན་ལམ་དུ་ཞུགས་པ་རྣམས་དུས་མཉམ་ཡིན་ལ། རྣམ་རྫོགས་སྦྱོར་བ་
ཐོབ་ན་ཞི་ལྷག་ཟུང་འབྲེལ་ཐོབ་པས་ཁྱབ་ཅིང་། ཞི་ལྷག་ཟུང་འབྲེལ་ཐོབ་ན་
བསམ་གཏན་གྱི་དངོས་གཞི་ཐོབ་པས་ཁྱབ། དེ་བས་ཐེག་ཆེན་སེམས་བསྐྱེད་
ཀྱི་སེམས་རྟེན་ལ་བསམ་གཏན་དེའི་དངོས་གཞི་ཡིན་པས་ཁྱབ་ཅིང་། ཉེར་
བསྡོགས་ལ་བརྟེན་པ་མེད་པར་ཡང་བཞེད་དེ། དེ་ཡང་བསམ་གཏན་གྱི་
607



དངོས་གཞི་ཐོབ་ན་བསམ་གཏན་གྱི་ཉེར་བསྡོགས་ལ་བརྟེན་དགོས་པའི་རྒྱུ་
མཚན་མེད་དོ། །ལམ་སླ་བ་བསམ་གཏན་གྱི་དངོས་གཞི་བོར་ནས་དཀའ་བ་
ཉེར་བསྡོགས་ལ་བརྟེན་པ་ལ་དགོས་པ་མེད་པའི་ཕྱིར་རོ་ཞེས་པ་ལྟ་བུའི་་་་་
དཔྱད་པའང་ཡོད་དོ། །དེ་ལྟར་དམིགས་པ་གཅིག་ལ་མ་ཡེངས་པར་སེམས་
རྩེ་གཅིག་ཏུ་གནས་པའི་བསམ་གཏན་ལ་བརྟེན་ནས་གཙོ་བོ་བདག་མེད་་་་་
རྟོགས་པའི་ཤེས་རབ་སོགས་ཡོན་ཏན་ཐམས་ཅད་སྐྱེ་བས་ན། བསམ་གཏན་
ཀུན་གྱི་རྒྱུ་རུ་འགྲོ་བ་ཡིན་ལ། དེ་ལྟར་ཤེས་རབ་ཀུན་གྱི་རྒྱུ་རུ་འགྱུར་བ་ནི།
དེ་ཡང་ཤེས་རབ་སྟེ་བདག་མེད་རྟོགས་པའི་ཤེས་རབ་ཅེས་པའི་བདག་མེད་
པའི་དོན་དེ་ཉིད་མ་རྟོགས་མ་ཤེས་པར། བདག་ཏུ་འཛིན་པ་སྟེ་རང་བཞིན་
གྱིས་གྲུབ་པ་འམ་ངོ་བོས་གྲུབ་པར་འཛིན་པ་སྤང་བར་མི་ནུས་ལ། དེ་ཉིད་མ་
སྤངས་ན་ཆགས་སྡང་ལ་སོགས་པའི་ཉོན་མོངས་པ་འབྱུང་ཞིང་། དེའི་སྒོ་
ནས་སྡིག་པའི་ལས་སོགས་རང་དབང་མེད་པར་བསགས་ནས་ངན་སོང་དུ་
སྐྱེ་བས་ན་དེ་ཉིད་སྤང་དགོས། དེ་ཉིད་སྤོང་བར་བྱེད་པ་ལ་བདག་མེད་
རྟོགས་པ་ཙམ་སྟེ་ཡིད་དཔྱོད་དང་ཐེ་ཚོམ་གྱི་གོ་བ་ཙམ་མམ་དོན་སྤྱི་རྟོགས་
པ་ཙམ་གྱིས་མི་ཆོག་པར་མངོན་སུམ་དུ་རྟོགས་དགོས་ལ། དེ་སྐྱེ་བ་གཅིག་
གམ་གཉིས་ཀྱིས་མི་འོང་བ་སྟེ་འགྲུབ་མི་ཐུབ་པས། བསྐལ་པ་དཔག་ཏུ་མེད་
པའམ་ཚད་མེད་པར་སྦྱོང་དགོས་ཤིང་། དེ་སྦྱོང་བ་ལ་དམྱལ་བ། ཡི་དྭགས།
དུད་འགྲོ་ལྟ་བུའི་སྐྱེ་བ་བླང་ན་མི་རུང་བར་དལ་འབྱོར་གྱི་ལུས་རྟེན་ལན་་་་་་
བརྒྱ་སྟོང་ཁྲི་འབུམ་མང་པོ་འཐོབ་ཅིང་ཚེ་རེ་རེ་ལའང་བདག་མེད་བསྒོམས་
608



ནས་རྟོགས་དགོས་པ་ཡིན་ལ། འོ་ན་སྐྱེ་བ་ཕྱི་མར་བདག་མེད་པར་སྒོམ་པ་
ཞིག་གི་སྐྱེ་བར་འགྱུར་རམ་ཞེ་ན། དེ་འདྲར་སྐྱེ་མི་སྐྱེ་དེ་ད་ལྟའི་སྐྱེ་བ་འདི་
ཉིད་ལ་རག་ལས་པས། ད་ལྟའི་སྐྱེ་བ་འདི་ཉིད་ལ་བདག་མེད་རྟོགས་པའི་ལྟ་
བ་ཡང་དང་ཡང་དུ་སྒོམ་ཚེ། དེ་ལ་བག་ཆགས་ཟབ་མོ་ཐེབས་ངེས་ཤིང་།
བྱེད་པ་དེའི་རྒྱུ་མཐུན་གྱི་འབྲས་བུས་ཚེ་རབས་ཕྱི་མ་ལའང་བདག་མེད་་་་་་་
རྟོགས་པའི་ལྟ་བ་སྒོམ་མཁན་ཞིག་ཏུ་སྐྱེ་ངེས་ཤིང་། དེ་ལྟར་སྐྱེ་བ་བརྒྱ་སྟོང་
ཁྲི་འབུམ་མང་པོ་བརྒྱུད་ཀྱང་དེ་དང་འདྲ་བ་ཡིན་ནོ། །དེ་ལྟར་སྟོང་ཉིད་
མངོན་སུམ་དུ་རྟོགས་པ་ལ་དལ་འབྱོར་གྱི་ལུས་རྟེན་འཐོབ་དགོས་པར་མ་་་་
ཟད། ད་དུང་ཚུལ་ཁྲིམས་དང་། བཟོད་པ། བརྩོན་འགྲུས། བསམ་
གཏན། ཤེས་རབ་ལ་སོགས་ཀྱང་དགོས་པའི་ཚུལ་དབུ་མ་འཇུག་པ་ལས་ཀྱང་
གསུངས་པ་སྟེ། འཇུག་པ་ལས། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་
ནས། །ནང་དུ་རབ་ཏུ་དགའ་བ་ཡང་དང་ཡང་དུ་འབྱུང་། །རབ་ཏུ་དགའ་
བ་ལས་བྱུང་མཆི་མས་མིག་བརླན་ཞིང་། །ལུས་ཀྱི་བ་སྤུ་ལྡང་བོར་འགྱུར་བ་
གང་ཡིན་པ། །དེ་ལ་རྫོགས་པའི་སངས་རྒྱས་བློ་ཡི་ས་བོན་ཡོད། །དེ་ཉིད་ཉེ་
བར་བསྟན་པའི་སྣོད་ནི་དེ་ཡིན་ཏེ། ། དེ་ལ་དམ་པའི་དོན་གྱི་བདེན་པ་
བསྟན་པར་བྱ། །དེ་ལ་དེ་ཡི་རྗེས་སུ་འགྲོ་བའི་ཡོན་ཏན་འབྱུང་། རྟག་ཏུ་
ཚུལ་ཁྲིམས་ཡང་དག་བླངས་ནས་གནས་པར་འགྱུར། །སྦྱིན་པ་གཏོང་བར་
འགྱུར་ཞིང་སྙིང་རྗེ་བརྟན་པར་བྱེད། །བཟོད་པ་སྒོམ་བྱེད་དེ་ཡི་དགེ་བའང་
བྱང་ཆུབ་ཏུ། །འགྲོ་བ་སྒྲོལ་བར་བྱ་ཕྱིར་ཡོངས་སུ་བསྔོ་བྱེད་ཅིང་། །རྫོགས་
609



པའི་སངས་རྒྱས་སེམས་དཔའ་རྣམས་ལ་གུས་པར་བྱེད། །ཅེས་གསུངས་པ་
ལྟར་ཡིན་པས་དེ་ལྟར་རེ་རེ་ནས་ཀྱང་ཀུན་རྫོགས་པའི་རྒྱུར་འགྱུར་བ་དེ། །
སྒྲུབ་པ་ཕྱིན་ཅི་མ་ལོག་པ་ཡིན་གསུངས། དེ་ལས་གོ་བཟློག་པ་རེ་རེས་ཀྱང་
གཞན་ལྔ་འཇིག་སྟེ། ་གེགས་སུ་གྱུར་ནས་བྱང་ཆུབ་སེམས་དཔའི་སྒྲུབ་པ་
ཕྱིན་ཅི་མ་ལོག་པ་མ་ཡིན་ཏེ་ཕྱིན་ཅི་ལོག་པ་ཡིན་ལ། འདི་ལྟར་ཤེས་རབ་
གཅིག་པུས་ཀྱང་གཞན་འཇིག་སྟེ། འཁོར་གསུམ་མི་དམིགས་པའི་ཤེས་རབ་
ཀྱིས། སྦྱིན་པ་དང༌། སྦྱིན་བྱའི་རྫས། སྦྱིན་པ་པོ། བསྲུང་བྱའི་ཚུལ་ཁྲིམས།
ཚུལ་ཁྲིམས་སྲུང་བ་པོ། ·་ཚུལ་ཁྲིམས་སྲུང་བར་བྱེད་པ་ལ་སོགས་པ་དོན་
དམ་པར་མེད་པར་ཤེས་པ་སྟེ་འཁོར་གསུམ་རང་བཞིན་མེད་པའི་དོན་ལ་མ་
བསམ་པར་གཏན་མེད་དུ་བསམ་ན། དཔེར་ན། རྫ་མའི་ནང་དུ་ཞོ་སོགས་
བཀང་བར་བྱས་པ་ས་སྟེང་དུ་བོར་བ་བཞིན་དུ་ཟ་མ་སྲུང་བའི་བྱིས་པ་་་་་་
འབྲིད་པ་སྟེ་བསླུས་པ་ཡིན་ལ། ཆོས་ཡེ་བྲལ་བ་སྟེ་གཏོན་བྲལ་ཡིན་ཟེར་ནས་
དེ་དག་རྒྱུན་བཅད་ན། ངན་སོང་དུ་འགྲོ་བས་ན་དེ་ཤེས་རབ་མ་ཡིན་པར་
ཤེས་རབ་ལ་སོགས་པ་འཇིག་བྱེད་ཡིན་ལ། མི་ཞིག་གི་མཆུ་མེ་ཡིས་ཚིག་ནས་
སོ་སྐྱ་ཙིག་གེ་བྱུང་བས། དེའི་བུས་མཐོང་ནས་ངེད་ཀྱི་ཨ་ཕ་རྒོད་ཀྱིན་བྱུང་
ཟེར་བ་ལ། དེར་ཕ་ན་རེ། ཨ་ཕ་རྒོད་པ་མ་ཡིན་གྱི། མེས་ཚིག་པ་ཡིན་ཟེར་
རོ། །དཔེ་དེ་བཞིན་དུ་ཤེས་རབ་ཀྱི་ཕ་རོལ་ཏུ་ཕྱིན་པ་དང༌། ཕ་རོལ་ཏུ་ཕྱིན་
པ་གཞན་གྱི་རྒྱུ་མ་ཡིན་གྱི་ཤེས་རབ་འཆལ་བ་ལ་སོགས་པ་དང་ཕ་རོལ་དུ་་་་
ཕྱིན་པ་གཞན་འཇིག་བྱེད་ཡིན་གསུངས་སོ། །དེ་ལྟར་ཕ་རོལ་ཏུ་ཕྱིན་པ་
610



གཞན་མི་དགོསཔར་ཤེས་རབ་གཅིག་པུས་ཆོག་པར་གསུངས་པ་སྟེ། སྒྲ་ཇི་
ལྟ་བ་བཞིན་མ་ཡིན་པར་སྒྲུབ་པར་སྟོན་པ་ལ། རྩ་བ་ལས། དོན་སྒྲ་ཇི་བཞིན་
བཟུང་བར་བྱ་མིན། །ཤེས་རབ་བསྒོམ་པར་ཐམས་ཅད་འདུས་གསུངས། །དེ་
ནི་དགོངས་ཅན་དགོངས་པའི་གཞི་ནི། །ལྔ་རྣམས་བརྟན་ལ་དེ་ནི་དེར་
ཞེན། །ཤེས་རབ་མི་འཇུག་པ་ལ་གསུངས་ཡིན། །ཤེས་རབ་བསྒོམས་ཀྱང་དེ་
འདོར་དོགས་མེད། །དེ་ལ་དགོངས་ནས་དེ་ལྟ་བུར་གསུངས། །དེ་ལས་
གཞན་པས་དེ་ལྟ་མ་ཡིན། །སྔ་མ་བརྟན་པས་ཕྱི་མ་འཇུག་ཡིན། །དེ་བས་དེ་
ཉིད་དགོངས་ཏེ་གསུངས་པ། །ཞེས་གསུངས་ལ། དེ་ཡང་ཤེས་རབ་ཀྱི་ཕ་
རོལ་ཏུ་ཕྱིན་པ་ནས། ཤེས་རབ་ཀྱི་ཕ་རོལ་ཏུ་ཕྱིན་པ་བསྒོམ་ན། ཕ་རོལ་ཏུ་
ཕྱིན་པ་ཐམས་ཅད་བསྒོམ་པར་འགྱུར་རོ་ཞེས་མདོ་ལས་གསུངས་པ་དེ། རྒྱ་
ནག་གི་ཧྭ་ཤང་སྟེ་བཙུན་པ་མ་ཧ་ཡ་ན་ཞེས་བྱ་བ་བོད་དུ་ཕེབས་ཏེ་ཅི་ཡང་
ཡིད་ལ་མི་བྱེད་པའི་ལྟ་བ་དེ་ལྟ་བ་རྣམ་དག་ཡིན་པར་སྒྲུབ་པའི་མདོ་སྡེའི་་་་
ཁུངས་བརྒྱད་ཅུ་དྲངས་པར་གསུངས། དེ་ཡང་མདོ་སྡེའི་ཁུངས་དེ་དག་གི་
ཚིག་ཟིན་ལ་བལྟས་ཚེ་ཅི་ཡང་ཡིད་ལ་མི་བྱེད་པའི་ལྟ་བ་དེ་ལྟ་བ་རྣམ་དག་་་་
ཡིན་པ་དང་། ཅི་ཡང་ཡིད་ལ་མི་བྱེད་པ་སྒོམ་རྣམ་དག་ཡིན་པ་འདྲ་བ་ཞིག་
གསུངས་འདུག་ཀྱང་། དེ་དག་དགོངས་པ་ཅན་གྱི་མདོ་ཡིན་པས། དྲང་དོན་
དུ་བཀྲལ་ན། དགོངས་གཞི། དགོས་པ། དངོས་ལ་གནོད་བྱེད་གསུམ་ཚང་
དགོས་ཤིང་། དེ་གསུམ་གྱི་སྒོ་ནས་འགྲེལ་དགོས། དེ་ལྟར་མ་བཀྲལ་བའམ་
ཡང་ན་འགྲེལ་མ་ཤེས་ཚེ་གོ་ལོག་ཏུ་འགྲོ་ཉེན་ཆེ་བས། བཅོམ་ལྡན་འདས་ཀྱི་
611



གསུང་ལ་དྲང་དོན་དང་། ངེས་དོན་གཉིས་སུ་དབྱེ་དགོས་པ་ཡིན། དེ་ཡང་
དྲང་དོན་གྱི་མདོ་ལ་ཡང་སྒྲ་ཇི་བཞིན་པ་དང་། སྒྲ་ཇི་བཞིན་པ་མ་ཡིན་པ་
གཉིས་ཡོད་དོ། །འོ་ན་བཅོམ་ལྡན་འདས་ཀྱིས་ངེས་དོན་ཁོ་ནས་མ་གསུངས་
པར་དྲང་དོན་དང་ངེས་དོན་གཉིས་སུ་ཕྱེས་ནས་གསུངས་པའི་དགོས་པ་་་་
གང་ཡིན་ཞེ་ན། གདུལ་བྱའི་ཁམས་དང་མོས་པ་མི་འདྲ་བས། དེ་ལ་
དགོངས་ཏེ་གང་ལ་གང་འདུལ་དེ་ལ་དེ་སྟོན་གྱི་ཚུལ་གྱིས་གསུངས་པ་ཡིན། །
དེ་ཡང་སྒྲས་ཟིན་སྒྲ་ཇི་བཞིན་དུ་བཟུང་ན་ཕོངས་པར་འགྱུར་བ་ཡིན་པས་
མི་རུང་བར་བཅོམ་ལྡན་འདས་ཁོང་རང་ཉིད་ཀྱིས་ཀྱང་གསུངས་ཡོད་དེ།
དགེ་སློང་དག་གམ་མཁས་རྣམས་ཀྱིས། །བསྲེགས་བཅད་བརྡར་བའི་གསེར་
བཞིན་དུ། །ལེགས་པར་བརྟག་ལ་ང་ཡི་བཀའ། །བླང་བར་བྱ་ཡི་གུས་ཕྱིར་
མིན། །ཞེས་གསུངས་པ་ལྟར་རོ། དེ་ལྟར་ཧྭ་ཤང་མ་ཧ་ཡ་ནས་མདོ་སྡེ་བརྒྱད་
ཅུ་ཁུངས་སུ་དྲངས་ནས། ཤེས་རབ་གཅིག་པུས་ཆོག་པ་ཡིན། ཐབས་གཞན་
མི་དགོས་ཟེར་བ་ལ། བརྗོད་བྱའི་དོན་དེ་སྒྲ་ཇི་ལྟ་བ་བཞིན་དུ་བཟུང་བར་
བྱ་བ་མ་ཡིན་ཏེ། མདོ་ལས་ཤེས་རབ་བསྒོམ་པར་ཐམས་ཅད་འདུས་པར་
གསུངས་པ་དེ་དགོངས་པ་ཅན་དུ་གསུངས་པ་ཡིན་ཏེ། དེ་ལ་དགོངས་པའི་
གཞི་ནི། ཐབས་ཀྱི་ཆ་སྔོན་དུ་སོང་ཟིན་པ་སྟེ། སྔོན་དུ་རྒྱུད་ལ་བསྐྱེད་པ་ཙམ་
མ་ཡིན་པར་རྒྱུད་ལ་བརྟན་པར་གྱུར་པ་སྔོན་དུ་བཏང་བ་ཐབས་དང་ཡ་མ་
བྲལ་བའི་ཤེས་རབ་ལ་དགོངས། དེ་ཡང་བྱང་ཆུབ་ཀྱི་སེམས་ཀྱིས་ཟིན་པའི་
སྟོང་ཉིད་རྟོགས་པའི་ཤེས་རབ་ལ་དགོངས་པ་ཡིན་གསུངས་སོ། །དེ་ལྟར་
612



དགོངས་ཏེ་གསུངས་པའི་དགོས་པ་ནི། ། ཐབས་ཀྱི་ཆ་ལ་བརྟེན་ཏེ་མངོན་
པར་ཞེན་ནས་དེས་ཆོག་པར་བཟུང་བ་སྟེ་ཐབས་ཁོ་ནའམ་ཀུན་རྫོབ་བྱང་་་་་
ཆུབ་ཀྱི་སེམས་ཁོ་ནར་ཞེན་ཅིང་དེ་ཉིད་རྒྱུད་ལ་སྐྱེས་པས་ཆོག་པར་སྙམ་སྟེ།
ཤེས་རབ་སྟོང་པ་ཉིད་ལ་གཡང་སར་ལྟ་བ་སྟེ་ལོག་པར་བལྟས་ནས་མི་་་་་་
འཇུག་པ་གཞུག་པའི་ཡན་ལག་ཏུ་གསུངས། གདུལ་བྱ་རྣམས་དེར་གཞུག་
པར་བྱ་བའི་ཆེད་དུ་ཤེས་རབ་ཀྱི་ཕ་རོལ་ཏུ་ཕྱིན་པ་ཤིན་ཏུ་གལ་ཆེ་བོ་་་་་་་
གསུངས་པ་ཡིན་པས། འདིའི་དོན་གྱི་གནད་གང་ཡིན་ཞེ་ན། འདབ་ཆགས་
བྱ་ནམ་མཁར་སྐྱོད་པ་ལ་གཤོག་པ་གཉིས་ཀ་ཚང་དགོས་པ་བཞིན་དུ་ཐབས་
ཀྱི་གཙོ་བོ་བྱང་ཆུབ་ཀྱི་སེམས་དང་། ་་ཤེས་རབ་ཀྱི་གཙོ་བོ་བདག་མེད་
རྟོགས་པའི་ལྟ་བ་གཉིས་ཀ་ཚང་དགོས་ཞེས་པ་དེའོ། །དེ་ལྟ་མ་ཡིན་ཏེ་ངེས་
དོན་དུ་འདོད་པ་ལ་གནོད་པའི་ཚད་མ་ནི་ཐབས་ཡེ་མི་དགོས་ན་སྟེ་ཤེས་་་་་
རབ་ཁོ་ན་ལས་ཐབས་གཞན་ཆེད་དུ་བསྒོམ་པ་གཏན་ནས་མི་དགོས་ཞེས་་་་་
བཟུང་ན། བཅོམ་ལྡན་འདས་ཀྱི་ཞལ་ནས། ང་སྔོན་ཀ་ཤི་ཀའི་རྒྱལ་པོར་
གྱུར་པའི་དུས་ན། ཕུག་རོན་གྱི་ཕྱིར་རང་གི་ཤ་ཁྲ་ལ་བྱིན་པ་དེ། ང་སྟེ་
བཅོམ་ལྡན་འདས་ཁོང་ཉིད་ཤེས་རབ་འཆལ་བ་ཡིན་ནམ། མ་ཕམ་པ་སྟེ་རྗེ་
བཙུན་བྱམས་པ་དང་ཐུགས་རྒྱུད་གཅིག་པའི་བྱང་ཆུབ་སེམས་དཔའ་བྱིས་
པ་ཁྱོད་ཀྱིས་བསྐལ་པ་དྲུག་ཅུར་སྦྱིན་པའི་ཕ་རོལ་ཏུ་ཕྱིན་པ་བསྒྲུབས་པ་སྟེ་
ཉམས་སུ་བླངས་པ་དང་། བསྐལ་པ་དྲུག་ཅུར་ཚུལ་ཁྲིམས་ཀྱི་ཕ་རོལ་ཏུ་ཕྱིན་
པ་ལ་སྤྱད་པ་དེས་ཁྱོད་ལ་གནོད་པར་གྱུར་ཏམ་ཕན་པར་གྱུར་པ་ཡིན་ཞེས་
6 13



པ་སྟེ་གནོད་པར་མ་གྱུར་པར་ཕན་པར་གྱུར་པ་ཡིན་གསུངས་པ་ཡིན་ནོ། །
དགོངས་གཞི་དེ་ལ་དགོངས་པའི་འཐད་པ་ཡང་། ཐབས་བརྟན་པ་སྟེ་ཀུན་
རྫོབ་བྱང་ཆུབ་ཀྱི་སེམས་རྒྱུད་ལ་བརྟན་པར་བྱས་པས་ཤེས་རབ་བསྒོམས་པ་
སྟེ་ཐབས་ཤེས་གཉིས་ཟུང་དུ་འབྲེལ་བ་ཡིན་པས་ཐབས་ཀྱི་ཆ་འདོར་དོགས་
མེད་པ་དེ་ལ་དགོངས་ནས་ཤེས་རབ་ཏུ་ཐམས་ཅད་འདུས་པར་སྟོན་པ་ཡིན་
པས། འཇིག་རྟེན་ཁམས་ནི་སྟོང་དག་དུ། །ངས་ནི་ཆོས་རྣམས་གང་བཤད་
པ། །ཚིག་འབྲུ་ཐ་དད་དོན་གཅིག་སྟེ། །དེ་ནི་བརྗོད་པར་ནུས་མ་ཡིན། །ཞེས་
པ་སྟེ། སྟོན་པ་བཅོམ་ལྡན་འདས་ཁོང་རང་ཉིད་སྤྲུལ་སྐུའི་རྣམ་པ་བྱེ་བ་དུང་
ཕྱུར་མང་པོ་དང་བཅས་ཏེ་འཇིག་རྟེན་གྱི་ཁམས་གྲངས་མེད་པ་ལ་ཆོས་གང་
གསུངས་པ་མཐའ་དག་ཚིག་འབྲུ་ཐ་དད་ཀྱང་དོན་གཅིག་ཏུ་བསྟན་པ་ཡིན་
པས། དེ་ནི་བརྗོད་པར་མི་ནུས་སོ་ཞེས་པ་ལ་སོགས་པ་དེ་ལྟར་གསུངས་ཀྱི།
དེ་ལས་གཞན་ཏེ་ཐབས་མ་བརྟན་པ་སྟེ་ཐབས་ཀྱི་ཆ་མ་ཚང་བ་རྣམས་ཀྱི་་་་
ཤེས་རབ་བསྒོམ་པའི་ནང་དུ་ཐམས་ཅད་འདུས་པ་མ་ཡིན་ལ། གང་མ་
འདུས་པ་ཡིན་ཞེ་ན། ཐེག་དམན་འཕགས་པས་ཤེས་རབ་སྒོམ་པའི་ནང་དུ་
ཐབས་ཀྱི་ཆ་མ་འདུས་པ་ཡིན་ཏེ། བྱང་ཆུབ་ཀྱི་སེམས་ཀྱིས་ཟིན་པའི་ཕར་
ཕྱིན་དྲུག་གི་ཉམས་ལེན་མཐའ་དག་མ་འདུས་པས་སོ། །དེ་ཡང་ཐེག་ཆེན་
རིགས་ཅན་གདུལ་བྱ་དབང་རྟུལ་གྱིས་དང་པོར་ཐབས་བརྟན་པར་བྱེད་་་་་
ཅིང་། དེ་ནས་སྟོང་ཉིད་རྟོགས་པའི་ལྟ་བ་རང་རྒྱུད་ལ་སྐྱེད་པར་བྱེད་པ་དེ་
བརྟན་པར་བྱེད་པ་ཡིན་ལ། དབང་རྣོན་གྱིས་ཐོག་མར་སྟོང་ཉིད་རྟོགས་
614



པའི་ལྟ་བ་རང་རྒྱུད་ལ་སྐྱེད་པར་བྱེད་ཅིང་། ། དེ་ནས་ཐབས་བརྟན་ཕར་
བྱེད་པ་སྟེ་བྱང་ཆུབ་མཆོག་ཏུ་སེམས་བསྐྱེད་པ་ཡིན་ནོ། །ཐབས་ཀྱང་སྔ་མ་
སྔ་མ་བརྟན་པར་བྱས་པ་སྟེ། ཀུན་རྫོབ་བྱང་ཆུབ་ཀྱི་སེམས་ཀྱིས་ཟིན་པའི་
སྦྱིན་པའི་ཕར་ཕྱིན་དང༌། ཚུལ་ཁྲིམས་ཀྱི་ཕར་ཕྱིན། བཟོད་པའི་ཕར་ཕྱིན་
སོགས་རིམ་བཞིན་སྦྱིན་པའི་ཕར་ཕྱིན་གྱི་ཉམས་ལེན་བརྟན་པར་བྱས་ཏེ་་་་
བཟོད་པའི་ཕར་ཕྱིན་ཉམས་སུ་བླང༌། དེ་ནས་བཟོད་པ་བརྩོན་འགྲུས་
སོགས་ཉམས་སུ་ལེན་དགོས་པ་ཡིན་པས་ཕྱི་མ་ཕྱི་མ་ལ་འཇུག་དགོས་པ་་་་་་
ཡིན་གསུངས་སོ། །འོ་ན་ཕར་ཕྱིན་དྲུག་གི་ཉམས་ལེན་དེ། ཉིན་གཅིག་ལ་
ཐུན་བཞིའམ། ཡང་ན་ཐུན་གཅིག་གི་དབང་དུ་བཏང་ཚེ། དེའི་སྐབས་སུ་
ཕར་ཕྱིན་དྲུག་ཀ་ཉམས་སུ་ལེན་མི་དགོས་པའམ། ཡང་ན་ལམ་ཡོངས་
རྫོགས་ཉམས་སུ་ལེན་མི་དགོས་སམ་ཞེ་ན། ཉམས་སུ་ལེན་དགོས་ཏེ། དཔེར་
ན། རྡོ་རྗེ་འཇིགས་བྱེད་ཀྱི་བསྙེན་པ་གཏོང་བའི་དབང་དུ་བཏང་ན། དང༌
པོར་ཨ་ར་པ་ཙ་ཉིན་རེ་དང་། ཡང་ན་ཐུན་རེ་ལ་ཁྲི་འགའི་བཟླ་དགོས་ལ།
གཞན་ཡ་མ་རཱ་ཛ་བརྒྱ་ཚར་དང་། ། ཡང་ན་ཚར་ཉེར་ལྔ་དང་ཉེར་གཅིག་
ཙམ་བ་ཟླས་ཤིང་། དེ་ནས་ཡ་མཱནྟ་ཀ་ཡང་བརྒྱ་སྐོར་རེའམ་ཚར་ལྔ་བཅུ་
དང་ཉི་ཤུ་ཙམ་བཟླས། དེ་ནས་ཨ་ར་པ་ཙ་ས་ཡ་གཅིག་བཟླས་པའི་རྗེས་སུ།
ཡ་མ་རཱ་ཛའི་རྩ་སྔགས་བཟླ། ་ རྩ་སྔགས་ཐུན་རེ་ལ་སྟོང་ཕྲག་འགའ་རེ་
བཟླས་ཤིང༌། གཞན་ཨ་ར་པ་ཙ་དང༌། ཡ་མཱནྟཀ་སོགས་ཉུང་ཤོས་རེ་བཟླ་
བ་ལྟར། ཐུན་རེ་ཉམས་སུ་ལེན་དགོས་ན་ཡང་། སྐབས་སུ་བབས་པ་གང་
615



ཡིན་པ་དེ་གཙོ་བོ་བྱེད་དགོས་པ་ལྟ་བུ་ཡིན་ནོ། །དེ་ལྟར་ཐབས་བརྟན་ནས་
ཤེས་རབ་བསྒོམས་ན་ཐབས་ཀྱི་གཙོ་བོ་ཚུན་རྫོབ་བྱང་ཆུབ་ཀྱི་སེམས་དང་།
ཤེས་རབ་ཀྱི་གཙོ་བོ་བདག་མེད་རྟོགས་པའི་ལྟ་བ་སྟེ་ཐབས་ཤེས་ཟུང་དུ་་་་་་
འབྲེལ་བའི་ལམ་བདེན་པ་གཉིས་སུ་སྒྲུབ་པ་ཡིན་པས། དེ་སྟོན་པ་ལ། རྩ་བ་
ལས། ། ཕ་རོལ་ཕྱིན་དྲུག་མི་མཐུན་ཕྱོགས་དག །སྟོང་པར་ཤེས་པས་མི་
འཇུག་དེ་སྤོང་། །ཀུན་རྫོབ་རྒྱུ་འབྲས་མི་སླུར་ཤེས་ནས། །གཉེན་པོའི་ཕྱོགས་
ནི་རྟག་ཏུ་སྟེན་བྱེད། །དེ་ལྟ་ན་ནི་ཀུན་རྫོབ་དོན་དམ། །ཕྱིན་ཅི་མ་ལོག་ལམ་
གྱི་ཐབས་ཆེན། །བཟློག་ན་ལོག་པར་ལྟ་བའི་རྒྱུ་ཡིན། །ཞེས་གསུངས་ལ།
འདི་ལྟར་ཕ་རོལ་ཏུ་ཕྱིན་པ་དྲུག་གི་མི་མཐུན་ཕྱོགས་ཏེ། སྦྱིན་པའི་མི་མཐུན་
ཕྱོགས་སེར་སྣ་དང་། ཚུལ་ཁྲིམས་ཀྱི་མི་མཐུན་ཕྱོགས་འདོད་ཆགས། བཟོད་
པའི་མི་མཐུན་ཕྱོགས་ཁོང་ཁྲོ། ། བརྩོན་འགྲུས་ཀྱི་མི་མཐུན་ཕྱོགས་ལེ་ལོ།
བསམ་གཏན་གྱི་མི་མཐུན་ཕྱོགས་རྣམ་གཡེང་། ། ཤེས་རབ་ཀྱི་མི་མཐུན་
ཕྱོགས་བདག་འཛིན་ནམ་བདེན་འཛིན་ཡིན་ལ། ་ སེར་སྣ་ནས་ཤེས་རབ་
འཆལ་བ་སྟེ་ལོག་པའི་ཤེས་རབ་བར་ཐམས་ཅད་སྟོང་པར་རམ་གཏན་མེད་
དུ་གོ་བའོ། །སེར་སྣ་བྱ་རྒྱུ་དངོས་རྫས་དང་། སེར་སྣ་བྱེད་མཁན་གྱི་གང་
ཟག སེར་སྣ་ཞེས་བྱ་བའི་ཆོས་གསུམ་ཀ་དོན་དམ་པར་མ་གྲུབ་གསུངས་ལ།
འོ་ན་དོན་དམ་པར་གྲུབ་ན་ཇི་ལྟར་གྲུབ་དགོས་ཤེ་ན། ། ཐ་སྙད་བཏགས་
པའི་བཏགས་དོན་དེ་བཙལ་བའི་ཚེ་ན་དོན་དམ་དཔྱོད་བྱེད་ཀྱི་རིགས་པས་
བཙལ་ནས་རྙེད་པའི་ཆོས་ཤིག་དགོས་པས། དེ་གཏན་ནས་མེད་པ་ཡིན་
6 16



པས་དོན་དམ་པར་མ་གྲུབ་པ་སྟེ། ཆོས་ཐམས་ཅད་གདོད་མ་ནས་ཞི་བའམ་
ཐོག་མ་ཉིད་ནས་བདེན་པས་སྟོང་པ་ཡིན་པར་བསམ་ནས་མི་འཇུག་པར་་་
སྤོང་ལ། དེ་བཞིན་དུ་ཉོན་མོངས་པ་ཞེ་སྡང་ལྟ་བུ་སྐྱེ་བའི་དུས་ན། ཞེ་སྡང་
དེ་སྐྱེ་བའི་ཡུལ་དགྲ་ལྟ་བུ་ཕ་རོལ་པོ་དང༌། དེ་སྐྱེད་པ་པོ་བདག་བསྐྱེད་
བྱ་ཞེ་སྡང་རང་ཡང་མ་གྲུབ་པར་བསམ་པ་སྟེ་དོན་དམ་པར་མ་གྲུབ་པར་་་་་
བསམས་ནས་སྤོང་བར་བྱེད་པའོ། །འོ་ན་དེ་ལྟར་སྟོང་པར་ཁྱད་མེད་པས།
སྦྱིན་པ་གཏང་བར་བྱ་བའི་ཡུལ་དང་། གཏོང་བ་པོ་བདག་གཏང་བར་
བྱ་བའི་རྫས་ལ་སོགས་པ་ཡང་མི་དམིགས་པ་སྟེ་དོན་དམ་པར་མེད་པ་ཡིན་
པས༔ སྦྱིན་པ་ལ་སོགས་པའི་ཕ་རོལ་ཏུ་ཕྱིན་པ་རྣམས་ཀྱང་སྒྲུབ་མི་དགོས་
སམ་སྙམ་ན། མ་ཡིན་ཏེ། དེ་ཡི་དུས་ན་ཀུན་རྫོབ་ཀྱི་ཕྱོགས་ཉེ་བར་བཟུང་སྟེ་
སྒྲུབ་དགོས་པ་སྟེ། དེ་དག་དོན་དམ་པར་མ་གྲུབ་ཀྱང་ཀུན་རྫོབ་སྟེ་ཐ་སྙད་
དུ་ཡོད་ཅིང་ལས་འབྲས་རྟེན་འབྲེ་ལ་མི་བསླུ་བ་ཡིན་པས་དེ་གཉིས་ཕྱོགས་སུ་
ཆད་པར་གོ་ན་གཏན་ནས་མི་འགྲིག - འཇམ་མགོན་བླ་མས། སྣང་བ་རྟེན་
འབྲེལ་བསླུ་བ་མེད་པ་དང་། །སྟོང་པ་ཁས་ལེན་བྲལ་བའི་གོ་བ་གཉིས། །ཇི་
སྲིད་སོ་སོར་སྣང་བ་དེ་སྲིད་དུ། །ད་དུང་ཐུབ་པའི་དགོངས་པ་རྟོགས་པ་
མེད། །ནམ་ཞིག་རེས་འཇོག་མེད་པར་ཅིག་ཅར་དུ། །རྟེན་འབྲེལ་མི་བསླུར་
མཐོང་བ་ཙམ་ཉིད་ནས། །ངེས་ཤེས་ཡུལ་གྱི་འཛིན་སྟངས་ཀུན་ཞིག་ན། །དེ་
ཚེ་ལྟ་བའི་དཔྱད་པ་རྫོགས་པ་ལགས། ཞེས་གསུངས་པས་སོ། །དེ་བས་ཀུན་
རྫོབ་སྟེ་ཐ་སྙད་དུ་ཡོད་པའི་ཕྱོགས་ཉེ་བར་བཟུང་སྟེ་སྒྲུབ་དགོས་ལ། དེ་
617



ལྟར་སྒྲུབ་པ་ནི། དོན་དམ་པར་ཐམས་ཅད་དེ་ལྟར་སྟོང་པ་མཉམ་པ་སྟེ་
འདྲ་ན་ཡང་། ཀུན་རྫོབ་ཏུ་སྦྱིན་པ་དང་། ཚུལ་ཁྲིམས་སྲུང་བ་ལ་སོགས་པ་
སྤྱད་ཅིང་ཉམས་སུ་ལེན་པའི་གནས་སྐབས་ཀྱི་འབྲས་བུ་ལྷ་དང་མིའི་ལུས་་་་་
དང་ལོངས་སྤྱོད་ཕུན་སུམ་ཚོགས་པ་དང་། མཐར་ཐུག་གི་འབྲས་བུ་རྫོགས་
པའི་སངས་རྒྱས་སུ་འགྱུར་བ་དེ་རང་ཅག་ལ་མཁོ་བར་ཤེས་ནས། གཉེན་
པོའི་ཕྱོགས་ཏེ་དོན་དམ་པའི་དབང་དུ་བཏང་ཚེ་སྟོང་ཉིད་རྟོགས་པའི་ཤེས་
རབ་དང༌། ཀུན་རྫོབ་པའི་དབང་དུ་བཏང་ཚེ་སྦྱིན་པ་དང་། ཚུལ་ཁྲིམས།
བཟོད་པ། བརྩོན་འགྲུས། བསམ་གཏན། ཤེས་རབ་རྣམས་རང་རང་
གི་ལྡོག་ཕྱོགས་ཀྱི་སྤང་བྱའི་ཉོན་མོངས་པ་ཡོད་པ་དེའི་གཉེན་པོ་ཡིན་པས།
གཉེན་པོའི་ཕྱོགས་དེ་དག་ལ་ལྷག་པར་འབད་པར་བྱེད་ན། བདེན་པ་
གཉིས་ཕྱིན་ཅི་མ་ལོག་པས་སངས་རྒྱས་འཐོབ་པར་བྱེད་པའི་ལམ་གྱི་ཐབས་
ཆེན་པོ་སྟེ་བདེན་གཉིས་ཕྱིན་ཅི་མ་ལོག་པར་ཉམས་སུ་ལེན་པ་དེ་སངས་་་་་
རྒྱས་འཐོབ་བྱེད་ཀྱི་ཐབས་ཆེན་པོ་ཡིན་ལ། ། དེ་ལས་བཟློག་སྟེ་གཉེན་པོའི་
ཕྱོགས་སྦྱིན་པ་ལ་སོགས་པ་རྣམས་ནི་སྟོང་པ་སྒྲུབ་རྒྱུ་མེད་པར་སོང༌། སྤང་
བྱ་ཉོན་མོངས་པ་སེར་སྣ་ལ་སོགས་པ་རྣམས་དང་འདོད་ཡོན་རྣམས་ལ་ནི་་་་
མེད་ཐབས་མེད་པར་འཇོལ་ཉོག་ཏུ་སྤྱོད་པ་སྟེ་གང་འདོད་ཇི་འདོད་དུ་སྤྱོད་
ཙ་ན། ལོག་ལྟ་ཆེན་པོ་ཡིན་པས་ངན་སོང་གི་རྒྱུ་ཡིན་གསུངས་སོ། །དེ་ཡང་
ཚན་ཞིག་གི་ནང་སྟོང་ཉིད་ཀྱི་ལྟ་བ་རྟོགས་ན་ནང་དེར་འཚང་རྒྱ་བ་དང་། །
ནུབ་རྟོགས་ན་ནུབ་འཚང་རྒྱ་བ་ཡིན། དགེ་སྡིག་གཉིས་ཀ་སྟོང་པ་ཡིན་པར་
618



མཉམ་ཟེར་བའི་ལོག་རྟོག་མཁན་ཡོད་དེ། འོ་ན་སྟོང་པ་ཡིན་ན་ལག་པ་མེར་
ཆུག་དང་། གཡང་དུ་མཆོངས་དང་། མིག་གིས་མངོན་སུམ་དུ་མཐོང་བའི་
ཆོས་ཀྱིས་མགོ་བསྒྲེས་ན་དེ་མི་བཏུབ་སྟེ་མི་བཏུབ་བཞིན་དུ་དེ་སྐད་བྱས་་་་་
པས་ཅི་ཕན། དེ་བས་ན་ཁར་བཅུག་ཀྱང་རོ་མ་ཚོར། ལག་ཏུ་གཏད་ཀྱང་
ངོ་མ་ཤེས་པ་མང་གསུངས་སོ། །དེས་སྨོན་པ་བྱང་ཆུབ་ཀྱི་བསླབ་བྱ་ཚོགས་
གཉིས་སུ་བྱེད་པའི་ཐབས་སམ་འཇུག་པ་བྱང་ཆུབ་ཀྱི་སྡོམ་པ་སྤྱིར་བསྟན་་
ནས།། ད་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་རིང་གི་ངོ་བོའམ་
འཇུག་པའི་སྡོམ་པ་སྟེ་བྱང་ཆུབ་སེམས་དཔའི་སྡོམ་པ་བྱེ་བྲག་ཏུ་སྟོན་པ་ནི།
ཕ་རོལ་ཏུ་ཕྱིན་པ་དྲུག་སོ་སོར་སྟོན་པའོ། །འོ་ན་ཕ་རོལ་ཏུ་ཕྱིན་པ་དྲུག་
ཚོགས་གཉིས་སུ་ཇི་ལྟར་འགྱུར་ཞེ་ན། དང་པོ་གསུམ་སྟེ་སྦྱིན་པ། ཚུལ་
ཁྲིམས། བཟོད་པ་གསུམ་བསོད་ནམས་ཀྱི་ཚོགས་དང་། ཐ་མ་གཉིས་ཏེ་
བསམ་གཏན། ཤེས་རབ་གཉིས་ཡེ་ཤེས་ཀྱི་ཚོགས་དང་། བརྩོན་འགྲུས་དེ་
གཉིས་ཀྱི་གྲོགས་ཡིན་པའམ། ཡང་ན། སྦྱིན་དང་ཚུལ་ཁྲིམས་བསོད་
ནམས་ཀྱི། །ཚོགས་ཡིན་ཤེས་རབ་ཡེ་ཤེས་ཀྱི། །གསུམ་པོ་དག་ནི་གཉིས་ཀ་
ཡིན། །ལྔ་ཆར་ཡང་ནི་ཡེ་ཤེས་ཚོགས། །ཞེས་གསུངས་སོ། །ཇོ་བོས།
ཤེས་རབ་ཕ་རོལ་ཕྱིན་སྤངས་པའི། །སྦྱིན་པའི་ཕ་རོལ་ཕྱིན་ལ་སོགས། །
དགེ་བའི་ཆོས་རྣམས་ཐམས་ཅད་དག །རྒྱལ་བ་རྣམས་ཀྱིས་ཐབས་སུ་
བཤད། །ཅེས་གསུངས་ལ། འདིར་སྤངས་ཞེས་པ་ལོགས་སུ་བཀར་བའི་
དོན་ཡིན་ནོ། །་་་་་་་་་་་་་་་་
619



དེ་ལྟར་ཡིན་པ་ལ་འདིར་སྦྱིན་པའི་ལེའུ་མ་ཚང་བ་ནི། དགེ་བཤེས་པོ་
ཏོ་བས་ཡོན་བཤད་རེ་རེའི་དུས་སུ་ཡང་གསུང་བས་མི་བརྗེད་སྙམ་ནས་མ་་་་
བྲིས་པ་ཡིན་ལ། དེ་ཡང་བག་ཙམ་སྟེ་ཅུང་ཟད་ཙམ་བྲིས་པ་ནི། དེ་ལྟའི་
ཡོན་ཏན་མ་ལུས་ལྡན་དང་། །ཞེས་པ་ལ་སོགས་པ་ཡོན་ཏན་ཐམས་ཅད་
བསོད་ནམས་བསགས་པ་ལས་འབྱུང་བར་གསུངས་པ་དེ་ཡིན་པས། དེ་
འདིར་སྐབས་དོན་ཡིན་པས་སྦྱར་ཏེ་སྤྱིར་བྱང་ཆུབ་སེམས་དཔའི་སྤྱོད་པ་་་་
ཐམས་ཅད་ཕ་རོལ་ཏུ་ཕྱིན་པ་དྲུག་གི་ནང་དུ་འདུས་པས། ཉམས་སུ་
ལེན་པའི་སྐབས་སུ་ཡང་ཕ་རོལ་ཏུ་ཕྱིན་པ་དྲུག་ཏུ་བསྡུས་ཏེ་ཉམས་སུ་ལེན་
དགོས་ལ། ཕར་ཕྱིན་གྱི་གཞུང་ནས་རྣམ་རྫོགས་སྦྱོར་བ་དང༌། རྩེ་མོའི་སྦྱོར་
བ། མཐར་གྱིས་སྦྱོར་བ། སྐད་ཅིག་མའི་སྦྱོར་བ་སྟེ་སྦྱོར་བ་བཞི་
དང་། སྐབས་འདིའི་ཕར་ཕྱིན་དྲུག་གཞུང་སོ་སོའི་གསུང་ཚུལ་མི་འདྲ་བ་མ་
གཏོགས་དོན་གྱི་གནད་གཅིག་ཏུ་འབབ་པས་ཉམས་སུ་ལེན་ཚུལ་ཡང་་་་་་་་
གཉིས་ཀ་གཞི་གཅིག་ཏུ་འབབ་དགོས་མོད། འོན་ཀྱང་སྦྱིན་པ། ཚུལ་ཁྲིམས།
བཟོད་པ། བརྩོན་འགྲུས། བསམ་གཏན། ཤེས་རབ་ཅེས་གོ་རིམ་ཅན་དུ་
གསུངས་ཡོད་པས་གོ་རིམ་མ་འཆོལ་བ་ཡང་གལ་ཆེ་སྟེ། ལམ་གང་དང་གང་
ཡིན་ན་ཡང་། ངོ་བོ་མ་ནོར་བ་དང༌། གོ་རིམ་མ་འཆོལ་བ། ཆ་ཚང་བ་ཡོང་
རྒྱུ་དེ་ཧ་ཅང་གལ་ཆེ་ལ། དེ་ཡང་ངོ་བོ་ནོར་བར་གྱུར་ན་འབྲས་བུ་འབྱིན་པ་
ལྟ་ཞོག གོ་རིམ་འཁྲུགས་ནའང་འབྲས་བུ་མི་འབྱིན་ཏེ། དཔེར་ན། ཟས་
སྦྱོར་གཡོ་པ་ལའང་གོ་རིམ་ངེས་ཅན་དང་ལྡན་དགོས་པ་ལྟ་བུ་ཡིན་པས་གོ་
620



རིམ་འཆོལ་མི་རུང་ངོ་། །དེ་བས་བྱང་ཆུབ་སེམས་དཔའི་སྤྱོད་པ་ཐམས་ཅད་
ཀྱི་སྔོན་དུ་འགྲོ་བ་ནི་སྦྱིན་པ་ཡིན་པར་གསུངས་ཏེ། དབུ་མ་འཇུག་པ་ལས།
སྐྱེ་བོ་འདི་དག་བདེ་བ་མངོན་འདོད་ཅིང་། །བདེ་བའི་རྒྱུ་ནི་ལོངས་སྤྱོད་
མེད་ལས་མིན། །ལོངས་སྤྱོད་སྦྱིན་ལས་འབྱུང་བར་མཁྱེན་ནས་ནི། །ཐུབ་
པས་ཐོག་མར་སྦྱིན་པའི་གཏམ་མཛད་དོ། །ཞེས་གསུངས་པས་ན། སྦྱིན་པ་
གལ་ཆེ་གསུངས། དེ་བས་སྦྱིན་པ་ཡིན་ན་ལོངས་སྤྱོད་གཏོང་བ་ཙམ་ཞིག་ཨེ་
ཡིན་ཞེ་ན། དེ་ཙམ་ཞིག་གཏན་ནས་མ་ཡིན་པར། སྦྱིན་པ་ལ་ཆོས་ཀྱི་སྦྱིན་པ་
དང་། མི་འཇིགས་པའི་སྦྱིན་པ། ་ ཟང་ཟིང་གི་སྦྱིན་པ་གསུམ་དུ་ཡང་
གསུངས་ལ། དེ་ཡང་ཆོས་ཀྱི་སྦྱིན་པ་ནི། བྱང་ཆུབ་ཀྱི་སེམས་ཀྱིས་ཟིན་པ་
རབ་དང་། དེ་མི་ལྡན་ཡང་བྱང་ཆུབ་ཀྱི་སེམས་བཅོས་མ་ཙམ་གྱིས་ཀུན་
ནས་བསླངས་ཏེ་ཕན་སེམས་ཀྱིས་ཆོས་སྦྱིན་ཚིགས་བཅད་གཅིག་ཙམ་བཏང་
ན་ཡང་ཕན་ཡོན་ཆེ་བར་གསུངས་ལ། དེའི་རྐྱེན་གྱིས་བཀའ་ཆོས་སོགས་ཀྱི་
དབུར་སངས་རྒྱས་ཆོས་ཚོགས་མ་འདོན་པའི་རྒྱུ་མཚན་ཀྱང་དེ་ལ་ཐུག་པ་་་་
ཡིན་ནོ། །ཆོས་ཀྱི་སྦྱིན་པ་དེ་ཡང༌། ཆོས་སྦྱིན་ཉོན་མོངས་ཅན་མ་ཡིན་པ་
ཞིག་དགོས་ལ། དེ་ཡང་ཆོས་སྦྱིན་ཉོན་མོངས་ཅན་ནི། རྒྱུ་ནོར་ལོངས་སྤྱོད་
ཀྱི་ཆེད་དུ་ཆོས་འཆད་པ་དང༌། མིང་སྙན་གྲགས་ཀྱི་ཆེད་དུ་ཆོས་འཆད་པ་
སོགས་ཡིན་ལ། ཀུན་སློང་དེ་འདྲའི་སྒོ་ནས་ཆོས་འཆད་པ་ལས་མ་འཆད་ནི་
བཟང་སྟེ། ཀུན་སློང་དེ་འདྲས་ཆོས་འཆད་པ་དེ་ནི་ཆོས་སྦྱིན་མ་ཡིན་པར་
ཆོས་འཚོང་གི་ལས་ཁོ་ན་ཡིན་པས་སོ། །བསམ་པའི་སྟེང་ནས་དེ་འདྲ་ཞིག་
621



，，
，
ཚང་དགོས་ལ། དེ་ཡང་སྦྱོར་བའི་སྟེང་ནས་ཆོས་འཆད་པ་པོ་ཉན་པ་པོ་
སློབ་མ་ལས་ཁྲི་སྟན་མཐོན་པོའི་སྟེང་དུ་བཞུགས་སུ་འཇུག་རྒྱུ་ནི་ཆོས་ཀྱི་་་་་
འགྲིག་ལམ་ཞིག་ཡིན་པས། གལ་ཏེ་ཉན་པ་པོ་སློབ་མས་དེ་འདྲ་བཅའ་མི་
ཤེས་ཚེ། འཆད་པ་པོ་རང་གིས་བཅའ་དགོས་ཏེ། སྟོན་པ་བཅོམ་ལྡན་
འདས་ཀྱིས་ཀྱང་བྱ་རྒོད་ཕུང་བོའི་རི་ལ་ཤེར་ཕྱིན་གྱི་མདོ་གསུང་བའི་སྐབས་
སུ་རང་ཉིད་ཀྱི་བཞུགས་ཁྲི་རང་གིས་བཅོས་ཤིང་བཤམས་པ་ལྟར་རོ། །དེ་
འདྲ་བྱས་ པ་ཉམས་བཏོད་པ་མ་ཡིན་པར་ཆོས་ལ་གུས་པའི་ཕྱིར་དུ་ཡིན་
ནོ། །དེ་ཡང་མི་འཇིགས་པའི་སྦྱིན་པ་ནི། ནད་པ་ལ་རིམ་གྲོ་བྱེད་པ་དང་།
གཞན་གྱི་ཚེ་སྲོག་སྐྱབས་པ་དང་། ཡང་ན་གཞན་གྱི་ཚེ་སྲོག་བསྐྱབ་པའི་ཆེད་
དུ་ཆོས་བཏོན་པ་སོགས་ནི་མི་འཇིགས་པའི་སྦྱིན་པ་ཡིན་ནོ། །
དེ་ཡང་ཟང་ཟིང་གི་སྦྱིན་པ་ནི། ཟས་གོས་གནས་མལ་ལ་སོགས་པ་
སྦྱིན་པ་དང་བཅས་པ་གསུམ་དུ་ཡང་གསུངས་ལ། དེ་ཡང་བསླབ་པ་ཀུན་
བཏུས་ལས། ལུས་བཏང་བ་དང་། ལོངས་སྤྱོད་བཏང་བ། དགེ་བའི་རྩ་བ་
བཏང་བ་གསུམ་དུ་གསུངས་ལ། དེ་ཡང་ལུས་བཏང་བ་མི་འཇིགས་པའི་
སྦྱིན་པ་ཡིན་ཏེ། སྙིང་རྗེའི་བསམ་པ་མ་དག་པའི་དུས་ན་སྟེ་སྟོང་ཉིད་མངོན་
སུམ་དུ་མ་རྟོགས་ཤིང་འཕགས་ལམ་མ་ཐོབ་བའི་དུས་ན་བསམ་པས་གཏོང་
བ་དང༌། སྙིང་རྗེའི་བསམ་པ་དག་པ་སྟེ་སྟོང་ཉིད་མངོན་སུམ་དུ་རྟོགས་ཤིང་
འཕགས་ལམ་ཐོབ་པ་ན་སྦྱོར་བས་བཏང་བར་གསུངས། ཆོས་ཀྱི་སྦྱིན་པ་ནི།
དགེ་བ་གཏོང་བ་ཡིན་ཏེ་དུས་གསུམ་གྱི་དགེ་བ་ཐམས་ཅད། ་་དངོས་དང་
622



བརྒྱུད་པའི་སྒོ་ནས་སེམས་ཅན་ལ་གཏོང་བས་ནི། བྱང་ཆུབ་སེམས་དཔའི་
སྤྱོད་པ་ཐམས་ཅད་སྦྱིན་པའི་རང་བཞིན་དུ་འདུས་པ་ཡིན་ནོ། །ལོངས་སྤྱོད་
གཏོང་བ་ནི། ཟང་ཟིང་གི་སྦྱིན་པ་ཡིན་ཏེ། དེ་ལ་ཡུལ་དང་བསམ་པ་དང་
དངོས་པོ་གསུམ་ལས། སྤྱིར་བྱང་ཆུབ་སེམས་དཔའ་ཡུལ་མི་བདམ་པར་
ཐམས་ཅད་ལ་གཏོང་བ་ཡིན་ཡང༌། མོས་པ་སྤྱོད་པའི་ས་མཐར་མ་ཕྱིན་
བར་དུ་སྟེ་ཐེག་ཆེན་ཚོགས་སྦྱོར་གྱི་གནས་སྐབས་སུ་དངོས་པོ་དང་བསམ་་་
པའི་མཐུ་བག་ཆུང་བས། ། ཞིང་གི་མཐུ་ལ་བརྟེན་དགོས་པའི་ཕྱིར།
ཞིང་བདམ་ལ་གཏོང་བ་སྟེ་ཞིང་ཁྱད་པར་ཅན་ལ་གཏོང་། དེ་ཡང་ཆེད་དུ་
བྱ་བ་སེམས་ཅན་ཁོ་ནའི་ཆེད་དུ་གཏོང་བ་ཡིན་ལ། དེ་ཡང་སྦྱིན་པ་གཏོང་
བའི་སྐབས་སུ་ཡང་། སྦྱིན་པ་གཏོང་ཡུལ་གྱི་ཆ་ནས་དགེ་བ་ཆེ་ཆུང་མང་པོ་
ཡོད་དེ། དཔེར་ན། ཞིང་འདེབས་པ་ལ་ཞིང་ས་བཟང་ངན་གཉིས་ཀ་ཡོད་
པས། ཞིང་ས་བཟང་པོར་ས་བོན་བཏབ་ན་ལོ་ལེགས་འབྱུང་བ་དང༌། མི་
བཟང་སར་བཏབ་ན་ལོ་ལེགས་མི་འབྱུང་བ་བཞིན་དུ། སྦྱིན་པ་གཏོང་བའི་
ཡུལ་དེ་ལ་ཡང་དེ་འདྲའི་ཁྱད་པར་ཡོད་དོ། །སྤྱིར་བྱང་ཆུབ་སེམས་དཔའི་
ཞིང་མཆོག་དམན་གཉིས་ལས་དམན་པའི་ཡུལ་ལ་སྦྱིན་པ་གཏོང་བ་གཙོ་༌་་་
ཞིང་། ང་ཚོ་ལས་དང་པོ་བ་ལྟ་བུར་མཚོན་ན། དམན་པའི་ཞིང་གཙོ་ཆེ་
ཡང༌། མཆོག་དམན་གཉིས་ལས་མཆོག་གི་ཞིང་དེ་གཙོ་བོ་ཡིན་ཏེ། ཕན་
གདགས་པ་དང་ཡོན་ཏན་ཞིང་། །སྡུག་བསྔལ་བ་ལ་དགོས་ཁྱད་འགྱུར། །
ཅེས་པ་སྟེ་ཕན་གདགས་པའི་ཞིང་དང་ཡོན་ཏན་གྱི་ཞིང་ལ་དངོས་པོ་ཆུང་
623



ངུ་ཞིག་བཏང་ན་ཡང་ཕན་ཡོན་ཆེན་པོ་འབྱུང་བ་སྟེ། དཔེར་ན། སོ་སྐྱེས་
ཕལ་བ་ཞིག་ལ་སྦྱིན་པ་བཏང་བ་ལས་དགེ་བསྙེན་གྱི་སྡོམ་པ་ཙམ་བླངས་པ་
དེ་ལ་སྦྱིན་པ་བཏང་ན་ཕན་ཡོན་ཆེ་ལ། དེ་ལས་དགེ་ཚུལ་དང་། དགེ་ཚུལ་
ལས་དགེ་སློང་།: དགེ་སློང་ལས་བྱང་ཆུབ་སེམས་དཔའ་དང་འཕགས་པའི་
གང་ཟག་ལ་སྦྱིན་པ་བཏང་བ་ཕན་ཡོན་ཆེ་ལ། དེ་ཐམས་ཅད་ལས་བླ་མ་ལ་
སྦྱིན་པ་བཏང་བ་ཕན་ཡོན་མཆོག་ཏུ་གྱུར་པ་ཡིན་པར་གསུངས། དེ་ནི་
མཆོག་གི་ཡུལ་ལ་གཏོང་ཚུལ་ཡིན་ནོ། །དེ་ཡང་དམན་པའི་ཞིང་ནི། སྡུག་
བསྔལ་པའི་ཞིང་སྟེ། འཕགས་པ་མིན་ཡང་ཕ་མ་དང་། །ནད་པ་དང་ནི་
ཆོས་སྨྲ་དང་། །སྐྱེ་མཐའི་བྱང་ཆུབ་སེམས་དཔའ་ལ། །ཡོན་གནས་གཞལ་དུ་
མེད་པ་ཡིན། །ཞེས་གསུངས་པ་ལྟར། ཕ་མ་དང་། ནད་པ་ཉམ་ཐག་པ། .
ཆོས་སྨྲ་བའི་གང་ཟག་ལ་སྦྱིན་པ་བཏང་ན་ཕན་ཡོན་ཆེ་བར་གསུངས་སོ། །
དེ་ཡང་སེམས་ཅན་ཁོ་ནའི་ཆེད་དུ་བདམ་པ་སྟེ། དངོས་པོ་ཆུང་ངུ་ཁབ་
སྐུད་ཙམ་ཞིག་ཡིན་ཀྱང་བསམ་པ་རྒྱ་ཆེན་པོ་དང་ཡུལ་ཁྱད་པར་ཅན་ལ་་་་་་
བཏང་བས་འབྲས་བུ་ཆེན་པོ་འབྱུང་བས། དེས་སེམས་ཅན་གྱི་དོན་རྒྱུ་ཆེན་
པོ་སྒྲུབ་པར་ནུས་སྙམ་ནས་གཏོང་བའོ། །དངོས་པོ་ནི་ཁ་ན་མ་ཐོ་བ་མེད་པ་
སྟེ། སྦྱོར་བའི་དུས་ན་སྡིག་གིས་མ་བསྒྲུབས་པ་སྟེ། དཔེར་ན། སྐམ་ལུག་
མང་པོ་བཤན་པ་ལ་བཙོངས་ནས་དེའི་རིན་གྱིས་དགེ་འདུན་ལ་མཆོད་པ་་་་
དང་སྦྱིན་པ་གཏོང་བ་དང༌། གཡོ་སྒྱུ་ལ་སོགས་ཀྱི་སྒོ་ནས་གཞན་གྱི་རྒྱུ་
འབོར་བླངས་ནས་སྦྱིན་པ་གཏོང་བ་སོགས་སྡིག་པ་དང་འབྲེལ་བའི་སྡིག་་་་
624



གིས་མ་བསྒྲུབས་ཤིང་། རང་གི་ངོ་བོ་དུག་དང་མེ་མདའ་ལ་སོགས་གཞན་
ལ་གནོད་འཚེ་གཏོང་བར་འགྱུར་བས་གཞན་ལ་སྦྱིན་པ་གཏོང་བ་མ་ཡིན་་་་
པའོ། །བསམ་པ་ནི། ལན་དང་རྣམ་སྨིན་ལ་མི་ལྟ་བ་སྟེ་སྔར་རང་གིས་གཞན་
ཞིག་ལ་དངོས་པོ་འདི་ཙམ་ཞིག་སྦྱིན་པ་བཏང་བས་མ་འོངས་པ་ན་རང་ལ་
དེ་ལས་ལྷག་པའི་འབྲས་བུ་ཞིག་ཨེ་འཐོབ་སྙམ་པ་ལྟ་བུའི་ལན་དང་རྣམ་་་་་
སྨིན་ལ་མི་ལྟ་ཞིང་མི་རེ་བར་དད་པ་དང་། བྱང་ཆུབ་ཀྱི་སེམས་ཀྱིས་ཀུན་
ནས་བསླངས་ཏེ་སྦྱིན་པ་གཏོང་བའོ། །དེ་ལྟར་བྱས་པའི་དགེ་བ་དེ་ཡང་
སེམས་ཅན་ཁོ་ནའི་ཆེད་དུ་རྫོགས་པའི་བྱང་ཆུབ་ཏུ་བསྔོས་ན་མི་འཛད་ཅིང་
འཕེལ་བར་འགྱུར་བས་ན། བྱང་ཆུབ་སེམས་དཔའི་སྦྱིན་པ་ཡོངས་སུ་རྫོགས་
པར་འགྱུར་བ་ཡིན་ནོ། །
བཅུ་བཞི་བ། ཚུལ་ཁྲིམས་ལ་སློབ་ཚུལ།
ད་ནི་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་ལ་ཇི་ལྟར་བསླབ་པ་སྟོན་པ་ནི།
ཉན་ཐོས་ཀྱི་ཚུལ་ཁྲིམས་སྤོང་བ་བདུན་སྟེ། སྲོག་གཅོད། མ་བྱིན་ལེན། ལོག་
གཡེམ་བཅས་ལུས་ཀྱི་རྣམ་པ་གསུམ་དང་། རྫུན། ཕྲ་མ། ཚིག་རྩུབ་། ངག་
ཀྱལ་བཅས་ངག་གི་ལས་བཞི་དང་བཅས་པ་ཉན་ཐོས་ཀྱི་ཚུལ་ཁྲིམས་སྤོང་བ་
བདུན་འཁོར་དང་བཅས་པ་ཡིན། བྱང་ཆུབ་སེམས་དཔའི་སྤོང་བ་བཅུ་
འཁོར་དང་བཅས་པ་ཡིན་པ་ལ། ཡིད་ཀྱི་གསུམ་སྟེ་བརྣབ་སེམས། གནོད་
སེམས། ལོག་ལྟ་གསུམ་སྤྱད་ན་ཆོག་པའི་གོ་སྐབས་གཏན་ནས་མེད་དེ།
625



ལུས་ངག་གི་བདུན་ལ་དགོས་པོ་ཁྱད་པར་ཅན་ལ་གནང་བའི་གོ་སྐབས་ཡོད་
པར་གསུངས་པ་དེ། དུས་ནམ་གྱི་ཚེ་ན་གནང་བ་ཡིན་ནམ་སྙམ་ན། རྩ་བ་
ལས། སེམས་དཔའ་ཆེ་ལ་མི་དགེ་བདུན་པོ། །གནང་སྟེ་སྙིང་རྗེས་རང་
དབང་མེད་ན། །ཡིན་ཕྱིར་སེམས་ལ་མཐུ་མེད་རྣམས་ཀྱིས། །སྙིང་རྗེས་ཀུན་
རྫོབ་སེམས་ནི་རྟག་སྦྱོང་། །དེ་དོན་རང་ཉིད་ཞི་དུལ་གཙོར་བྱ། །ལྷག་
བསམ་བསྐུལ་བའི་ཆོས་བཞི་བསྟན་བཞིན། །སྒལ་ཆེན་འཆོས་པའི་དཔེ་
ཡང་དེར་བསམ། །ས་མ་ཐོབ་པར་མཐའ་ཡས་བསྟོད་བཞིན། །བྱས་ན་དེ་
ཉིད་སེམས་ཅན་དོན་ཡིན། །ཞེས་གསུངས་ལ། འཕགས་པ་ཐོགས་མེད་ཀྱིས་
མཛད་པའི་བྱང་ཆུབ་སེམས་དཔའི་ལེའུ་བྱང་ས་ལས། བྱང་ཆུབ་སེམས་
དཔའ་ཐུགས་རྗེའི་གཞན་དབང་དུ་གྱུར་པ་རྣམས་ལ་ལུས་ངག་གི་བདུན་པོ་
གནང་བར་གསུངས་པ་དེ་ལ། དགེ་བཤེས་སྟོན་པའི་ཞལ་ནས། རྒ་སྒོམ་
ཁྱོད་ལྟ་བུའི་བྱང་ཆུབ་སེམས་དཔའ་ལ་འདི་གནང་རི་ཤི་ཞེས་པ། ཁྱོད་ལྟ་
བུའི་བྱང་ཆུབ་སེམས་དཔའ་ལ་ལུས་ངག་གི་ལས་བདུན་པོ་གནང་བའི་གོ་་་་
སྐབས་གཏན་ནས་མེད་ལ། ལུས་ངག་གི་ལས་བདུན་པོ་འདི་གནང་ཡོད་ན་
ཞེས་བྲོ་བོར་བོའམ་ཞལ་མནའ་མཛད་པའི་དོན་ཡིན་ལ། དེ་ཡང་ཁྱོད་ཀྱིས་
མ་གསོད་ཡོད་དམ་ཞེས་པ། སྤྱིར་མ་གསད་བྱ་བ་གཏན་ནས་མ་ཡིན་ན་
ཡང༌། དམིགས་བསལ་དུ་མ་གསད་ཆོག་པའི་གོ་སྐབས་ཤིག་ཡོད་ལ། དེ་ཇི་
ལྟ་བུ་ཡིན་ཞེ་ན། རང་གི་མ་དེ་ཉིད་མི་དགེ་བའི་ལས་ཚབས་ཆེན་གསོག་
པ་ལ་ཧ་ཅང་དགའ་བ་དེ་ཐབས་སྣ་ཚོགས་ཀྱིས་བཀག་ཀྱང་མི་ཁོག་པ་ཞིག་
626



ཡིན་ཚེ། སྙིང་རྗེའི་ཤུགས་ཀྱིས་མ་དེ་བསད་ཀྱང་ཕན་ཡོན་ལས་ཉེས་
དམིགས་མི་འབྱུང་བར་གསུངས་ལ། རྒྱུ་མཚན་ནི། མ་དེ་མ་བསད་པར་ཚེ་
ཐག་ཇི་འདྲ་རིང་ན་དེའི་ཡུན་དུ་མི་དགེ་བའི་ལས་ཚབས་ཆེན་བསག་ངེས་
ལ། དེ་ལྟར་མི་དགི་བའི་ལས་ཚབས་ཆེན་བསགས་པས་ཚེ་རབས་ཕྱི་མ་ལ་
དམྱལ་བར་སྐྱེ་ངེས་པས་ན། ་ ཚེ་རབས་ཕྱི་མར་དམྱལ་བར་སྐྱེ་བའི་ལས་དེ་
འགོག་པའི་ཕྱིར་དུ་མ་ཉིད་བསད་ཀྱང་ཚེ་དེ་ཉིད་སྟོང་པ་ཙམ་ལས། བཟོད་
དཀའི་དམྱལ་བའི་སྡུག་བསྔལ་མྱོང་མི་དགོས་པས་མ་ལ་ཕན་བཏེགས་ཡོད་
པ་ལས་གནོད་པ་ཐེབས་མེད་སྟབས། ། ཕན་ཡོན་ལས་ཉེས་པ་མི་འབྱུང་ལ།
དེའི་ཕྱིར་ཁྱོད་ཀྱིས་མི་གསོད་ཕོད་དམ་གསུངས་པའི་དོན་ཡང་དེ་ཡིན་ལ།
དགྲ་ལ་མངོན་སྤྱོད་བྱེད་པའི་དུས་སུ། སྙིང་རྗེ་ཆེན་པོའི་ཤུགས་རྒྱས་ལ། །
སྙིང་རྗེས་དགྲ་བགེགས་མྱུར་དུ་སྒྲོལ། །ཅེས་པའི་དོན་ཡང་དེའོ། །མ་བསད་
པས་རང་དམྱལ་བར་སྐྱེ་བར་ཡིད་ཆེས་པ་དེ་གཏི་མུག་མེད་པའི་དགེ་བར་་་་་
འགྱུར། མ་དམྱལ་བར་འགྲོ་བ་ལ་མི་བཟོད་པའི་སྙིང་རྗེ་སྐྱེས་ནས་གསོད་པ་
དེ་ཞེ་སྡང་མེད་པའི་དགེ་བ་ཡིན། མ་བསད་པས་རང་དམྱལ་བར་སྐྱེ་བ་ལ་
ཡང་མི་འཛེམ་པ་དེ་འདོད་ཆགས་མེད་པའི་དགེ་བ་ཡིན་ཞེས་པ། རང་གི་མ་
དམྱལ་བར་སྐྱེ་བ་ལས། རང་ཉིད་དམྱལ་བར་སྐྱེ་ཡང་སྐྱེ་རུ་ཆུག་ཅི་ནས་ཀྱང་
རང་གི་མ་དེ་དམྱལ་བར་སྐྱོ་བའི་ལས་དེའི་རྒྱུན་གཅོད་དགོས་ཞེས་པ་ལྟ་་་་་
བུའི་བསམ་པའི་ཀུན་ནས་བསླངས་ཏེ་རང་གི་མ་བསད་ཀྱང་། དེ་ནི་ཞེ་སྡང་
མེད་པའི་དགེ་བ་དང་འདོད་ཆགས་མེད་པའི་དགེ་བ་སྟེ། སྙིང་རྗེའི་དབང་
627



གིས་དང༌། རང་ཉིད་གཅེས་པར་མ་བཟུང་བའི་ཕྱིར་དགེ་བ་ལས་ཉེས་པ་
མི་འབྱུང་བས། དེ་ལྟ་བུའི་གང་ཟག་ལ་ལུས་ངག་གི་ལས་བདུན་པོ་གནང་བ་
ཡིན་ཏེ། འདོད་ཆགས་ཞེ་སྡང་གཏི་མུག་གསུམ། །དེས་བསྐྱེད་ལས་ནི་མི་
དགེ་བ། །མ་ཆགས་མི་སྡང་གཏི་མུག་མེད། །དེས་བསྐྱེད་ལས་ནི་དགེ་བ་
ཡིན། །ཞེས་གསུངས་པས་སོ། །ད་ལྟ་བུ་དེ་ལ་འཁྲུལ་ནས་ཐེག་པ་ཆེན་པོ་ལ་
གནང་བའི་གོ་སྐབས་བག་ཙམ་ཡོད་པ་སྟེ་ལུས་ངག་གི་ལས་བདུན་པོ་གནང་
ཡོད་ཟེར་ནས། སོ་སོར་ཐར་བ་ཅི་ཕྱིས་ནས་གཏོང་བ་སྟེ་སོ་སོར་ཐར་བའི་
སྡོམ་པ་ལ་སྐྱོན་དེ་འདྲ་མི་འདུག་ཅེས་བག་མེད་དང་ཁྱད་དུ་བསད་ནས་སོ་
སོར་ཐར་བའི་སྡོམ་པ་དང་དུ་མི་ལེན་པ་ནི་རང་མགོ་རང་གིས་གཅོག་་་་་་
པའམ་རང་གིས་རང་ལ་གནོད་སྐྱེལ་བ་ལས་གཞན་ཅི་ཡང་མ་མཆིས་ཞེས་་་་
པའོ། །གྲུམ་ཡེ་ཤེས་རྒྱལ་མཚན་ཞེས་བྱ་བ་དེས་གང་ན་བཀག་པའི་ཁུངས་
འཚོལ་བ་ལ། སྟོན་པ་གཞན་ཞིག་གང་ནས་གནང་གི་ཁུངས་བཙལ་ཞིང་
ཞེས་པ། གྲུམ་ཡེ་ཤེས་རྒྱལ་མཚན་བྱ་བ་ཉིད་ཀྱིས་གང་ན་བཀག་ཡོད་པའི་
ཁུངས་འཚོལ་བར་བྱེད་ལ། སྟོན་པ་གཞན་ཞིག་གིས་བཀག་པའི་ཁུངས་
མི་འཚོལ་བར་གང་ནས་གནང་བའི་ཁུངས་དེ་བཙལ་བར་བྱེད་པ་ཡིན་ཞེས་
པའི་དོན་ཡིན་ལ། དེ་ལྟར་བཙལ་ཞིང་འཕྲིན་ཡིག་ཕར་བསྐུར་ཚུར་བསྐུར་
བྱེད་པ་ལ་གྲུམ་ཡེ་ཤེས་རྒྱལ་མཚན་གྱིས་བཤད་རྒྱུར། ངས་གང་ནས་བཀག་
གི་ཁུངས་འཚོལ་ལ། ཁྱེད་རང་གང་ནས་གནང་བའི་ཁུངས་ཚོལ། ངེད་
གཉིས་ཀྱིས་མཐར་གང་བཟང་བལྟའོ་ཟེར་སྐད་དེ། །མཐར་བལྟ་མི་དགོས་
628



ད་ལྟ་རང་ནས་བཟང་ངན་བྱུང་པ་དེ་རང་ཡིན། བྱ་རྒོད་འདབ་གཤོག་རྒྱས་
པའི་ལད་མོ་བྱེའུ་ཕྲུག་ཤ་ཕོ་ཆེ་སྟེ་བྱེའུ་ཕྲུག་དམར་རྗེན་གཤོག་རྩལ་མ་རྒྱས་
པ་དེ་ཉིད་འཕུར་མི་ནུས་པ་བཞིན་དུ། ས་མ་ཐོབ་པ་སྟེ་ས་དང་བོ་ལ་སོགས་
མ་ཐོབ་ཅིང་སྙིང་རྗེས་རང་དབང་མེད་པར་རང་ཐེད་ལ་གཏོང་ནུས་པའི་་་་
མཐུ་མེད་པ་རྣམས་ཏེ་སྙིང་རྗེ་ཆེན་པོའི་གཞན་དབང་དུ་གྱུར་ནས་རང་དོན་
ཡལ་བར་འདོར་ནུས་པའི་ནུས་པ་མི་ལྡན་པ་རྣམས་ཀྱིས། རང་ལ་སྙིང་རྗེའི་
མཐུ་ཅི་ཙམ་ཡོད་པ་ལ་བརྟགས་ནས་ཀུན་རྫོབ་བྱང་ཆུབ་ཀྱི་སེམས་རྟག་ཏུ་་་
སྦྱོང་རྒྱུ་གལ་ཆེ་བར་གསུངས། དེ་ལྟར་བྱས་ཏེ་གཞན་དོན་སྒྲུབ་པ་ལ་ཐོག་
མར་རང་ཉིད་སྨིན་པ་ཞིག་འོང་བ་བྱ་དགོས། གལ་ཏེ་རང་ཉིད་མ་སྨིན་ན་
གཞན་སྨིན་པའི་གནས་སུ་འགོད་མི་ནུས་ཏེ། དཔེར་ན། ཆོས་ཀྱི་སློབ་
དཔོན་ནམ་དགེ་བའི་བཤེས་གཉེན་བྱེད་མཁན་ཞིག་ཡིན་ཚེ། ཐོག་མར་
རང་ཉིད་ཀྱི་སེམས་རྒྱུད་བཏུལ་ཞིང་སྨིན་པའི་མཐར་སློབ་མའི་རྒྱུད་གདུལ་
བར་རྩོམ་དགོས་ལ། རང་གི་སེམས་རྒྱུད་མ་ཐུལ་བར་སེམས་ཉོན་མོངས་ཀྱི་
གཞན་དབང་དུ་གྱུར་ཏེ་ཆོས་ཙམ་འཆད་པར་མཁས་ཀྱང་སློབ་མའི་སེམས་
རྒྱུད་འདུལ་མི་ཐུབ། སློབ་མའི་སེམས་རྒྱུད་འདུལ་བ་དེ་གཙོ་བོ་བྱིན་རླབས་
ལ་རག་ལས་པ་ཡིན། དེ་བས་རང་མ་སྨིན་པར་གཞན་སྨིན་པར་བྱེད་མི་
ནུས་པ་ལ། ། སེམས་ཅན་བློ་ཕུགས་སུ་བཅུག་ལ་སྔོན་དུ་རང་ཉིད་ཞི་བ་དང་།
དུལ་བ་གཙོ་བོར་བྱ་བ་མན་ངག་ཡིན་ཞེས་པ་སྟེ། གཞན་གྱི་བླ་མ་བྱ་རྒྱུ་དང་།
གཞན་གྱི་བླ་མ་བྱས་ནས་ཆོས་འཆད་པ། ཡང་ན་ཁྲི་མཐོན་པོའི་སྟེང་དུ་
629



བཞུགས་ཏེ་དབང་བསྐུར་བ་སོགས་ལ་མ་བྲེལ་བར། སེམས་ཅན་ཐམས་
ཅད་ཀྱི་དོན་དུ་ཡིན་ཞེས་པ་ཞིག་ཡིད་ལ་བཅངས་ནས། གནས་དབེན་པ་
དང་སྒྲུབ་པ་ཉམས་ལེན་སོགས་ལ་རབ་ཏུ་འབད་པའི་སྒོ་ནས་ཐོག་མར་རང་
རྒྱུད་སྨིན་པ་ཞིག་བྱས་ནས། རང་ཉིད་ཞི་ཞིང་དུལ་བ་ཞིག་བྱེད་རྒྱུ་ཤིན་ཏུ་
གལ་ཆེ་ཞིང་དེ་ནི་མན་ངག་ཡིན་ཞེས་པའོ། །དེ་ཡང་རང་ལ་མི་གནོད་ཅིང་
གཞན་ལ་ཕན་པར་འདུག་ན། ནུས་པ་ཡོད་ཚད་ཀྱིས་གཞན་གྱི་དོན་ལ་ཡང་
བསླབ་གསུངས་པ། བྱང་ཆུབ་སེམས་དཔའི་ཆེད་དུ་བྱ་བ་ནི་གཞན་དོན་
ཡིན་ལ། དེ་ཡང་གཞན་དོན་བསྒྲུབ་པ་ལ་དངོས་སུ་བསྒྲུབ་པའམ་སྦྱོར་བ་
ལག་ལེན་གྱིས་བསྒྲུབ་པ་དང་བསམ་པ་ཙམ་གྱིས་བསྒྲུབ་པ་གཉིས་ཡོད་པ་་་་་
ལས། བྱང་སེམས་ལས་དང་པོ་བས་བསམ་པས་སྒྲུབ་པ་དེ་གཙོ་བོ་ཡིན་ལ།
ས་ཐོབ་པའི་བྱང་སེམས་ཀྱིས་ལག་ལེན་གྱིས་སྒྲུབ་པ་གཙོ་བོ་ཡིན་ཏེ། ས་ཐོབ་
ཚེ་སྙིང་རྗེ་ཆེན་པོའི་ཤུགས་ཀྱིས་ཕུད་པའི་དབང་གིས། ངོ་བོ་རྩུབ་པའི་
འགྱུར་བ་ཡིན་ནའང་བསམ་པ་སྙིང་རྗེ་ཆེན་པོའི་ཤུགས་ཀྱིས་ཟིན་པས་ན་་་་་
སྡིག་པས་རང་ལ་མི་གནོད་པ་ཡིན། གལ་ཏེ་སྡིག་པ་རང་ག་བར་གྱུར་
པའམ་མི་ཁྲི་འབུམ་བསད་པའི་སྡིག་པ་ཡང་སྟོང་ཉིད་ཐུན་གཅིག་སྒོམ་་་་་་་
པའམ་མཉམ་བཞག་ཐུན་གཅིག་སྒོམ་པས་ཀྱང་སྡིག་པ་ཐམས་ཅད་སྦྱང་་་་་་
ནུས་ཏེ། དེས་ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་
གིས་ངེས་པར་སྲེག་པར་བྱེད། །ཅེས་གསུངས་པས་སོ། །དེ་ལྟར་ཡིན་པར་
ཡང་ཅིས་ཤེས་ན་ལྷག་པའི་བསམ་པ་བསྐུལ་བའི་མདོ་ལས། ་ བྱང་ཆུབ་
630



སེམས་དཔའ་ལས་དང་པོ་བ་སྟེ་བྱང་ཆུབ་ཀྱི་སེམས་སྐྱེ་མ་ཐག་པའི་བྱང་་་་་
སེམས་ལས་དང་པོ་བ་རྣམས་ཀྱིས་རང་ཉིད་མ་རྨས་ཤིང་མ་ཉམས་པར་བྱ་
རྒྱུ་གལ་ཆེན་པོ་ཡིན་ཏེ། དཔེར་ན། རང་ཉིད་ཡར་ལངས་མི་ཐུབ་ཅིང་འགྲོ་
མི་ཐུབ་བ་ཞིག་ཡིན་ཚེ། ཐོག་མར་རང་ཉིད་ཡར་ལངས་ཐུབ་པར་བྱེད་པ་
ལ་བརྩོན་ལེན་བྱས་ཏེ་རང་གི་ལུས་སྟོབས་རྫོགས་པ་ན་ད་གཟོད་གཞན་ལ་
རོགས་བྱས་ཚེ་རོགས་ནུས་པ་བཞིན་ཡིན་པས། བྱང་སེམས་ལས་དང་པོ་
བས་ཆོས་བཞི་ལ་བསླབ་པར་བྱ་བ་སྟེ། འཁོར་མི་བསྡུ་བ་དང་། ཐོས་པ་
ཉུང་བའི་གང་ཟག་སྤོང་བ། བས་མཐའི་གནས་མལ་བསྟེན་པ། རང་གཅིག་
པུ་ཞི་བ་དང་དུལ་བ་ལ་བརྩོན་པར་བྱའོ་གསུངས། འཁོར་མི་བསྡུ་བ་ཞེས་པ།
འཁོར་སློབ་མ་མང་པོ་མི་བསྡུ་བའི་དོན་ཡིན་ལ། དེ་ཡང་འཁོར་སློབ་མ་
བསྡུ་བ་ལ་བཟང་ངན་གཉིས་ཀྱི་སྒོ་ནས་འབྱེད་དགོས། རྙེད་བཀུར་དང་
ལོངས་སྤྱོད། མཚན་སྙན་གྲགས། ཐོབ་གོ་ས་སོགས་ཀྱི་ཆེད་དུ་འཁོར་སློབ་
མ་མང་པོ་བསྡུ་བ་སོ་སྐྱེ་ལས་དང་པོ་བ་ལ་ལྟ་ཞོག བྱང་སེམས་ལས་དང་པོ་
བ་ལའང་མི་རུང་སྟེ། རང་ཉིད་ཡོངས་སུ་སྨིན་པར་མ་བྱས་པར་གཞན་སྨིན་
སར་འགོད་མི་ནུས་པའི་ཕྱིར་ན། བྱང་སེམས་ལས་དང་པོ་བས་འཁོར་མི་
བསྡུ་བར་གསུངས། དེ་ཡང་འཁོར་སློབ་མ་བསྡུ་བའི་དུས་ཤིག་ཐོན་རྒྱུ་ཡོད་
པས། སྐབས་དེར་སླེབས་ཚེ་འཁོར་སློབ་མ་ངེས་པར་དུ་བསྡུ་དགོས་ལ། གལ་
ཏེ་མ་བསྡུས་ཚེ། སེམས་ཅན་གྱི་དོན་ལ་བྱ་བ་ཆུང་ཞེས་པ་སྟེ། སེམས་ཅན་
གྱི་དོན་སྒྲུབ་ནུས་བཞིན་དུ་མ་སྒྲུབ་ཚེ། བྱང་ཆུབ་སེམས་དཔའི་ལྟུང་བ་ཞིག་
631



འབྱུང་ངེས་ལ། དམ་ཚིག་ལའང་འགལ་འགྲོ་བ་ཡིན་ནོ། །དེ་ཡང་ཐོས་པ་
ཉུང་བའི་གང་ཟག་སྤོང་བ་ཞེས་པ། བྱང་ཆུབ་སེམས་དཔའི་བླང་དོར་གྱི་
རྣམ་གཞག་ལ་རྨོངས་པའི་གང་ཟག་དང་འགྲོགས་མི་རུང་ཞེས་པའི་དོན་
ནོ། །དེ་ཡང་བས་མཐའ་གནས་མལ་བསྟེན་པ་ཞེས་པ། གནས་དབེན་པར་
བསྟེན་པ་གལ་ཆེ་ཞེས་པའོ། །དེ་ཡང་རང་གཅིག་པུ་ཞི་བ་དང་དུལ་བ་ལ་
བརྩོན་པར་བྱའོ་ཞེས་པ། ཐོག་མར་རང་གཅིག་པུ་རང་རྒྱུད་ཀྱི་ཉོན་མོངས་
དང་ལྟུང་བ་འདུལ་བ་ལ་བརྩོན་ཏེ་རང་གཅིག་པུ་ཞི་ཞིང་དུལ་བ་ཡོང་བར་
བྱ་རྒྱུ་དེ་གལ་ཆེ་ཞེས་པའོ། །དེ་ཡང་འཁོར་བསྡུས་པ་ལ་སྐྱོན་ཅི་ཡོད་ན་ཞེས་
པ་སྟེ། རང་རྒྱུད་མ་སྨིན་པར་འཁོར་སློབ་མ་མང་པོ་བསྡུས་ཚེ་སྐྱོན་ཅི་ཞིག་
ཡོད་ཅེ་ན། དཔེར་ན། མི་སྨྲ་ར་ཅན་ནམ་ཁ་སྤུ་ཅན་གྱིས་མེ་ཕར་བུས་པས་
རང་གི་ཨག་ཚོམ་མམ་སྨྲ་ར་མེ་ཡིས་ཚུར་ཚིག་པར་བྱེད་པ་དང་། ཁྱི་ལ་སྟེར་
རྒྱུའི་ཟན་འཆང་དེ་ས་སྟོང་ཞིག་ཏུ་ལྷུང་ཚེ། ཁྱི་ལ་ཡང་མ་ཕན་ལ་སྟེར་
མཁན་རང་ལ་ཡང་གོད་པ་སྟེ་གྱོང་བརྒྱབ་པའི་དཔེ་བཞིན་དུ། རང་དོན་
མ་འགྲུབ་པར་མ་ཟད་གཞན་དོན་ཡང་མི་འགྲུབ་པར་འགྱུར་ཉེན་ཆེ་བས། །
གལ་ཏེ་འཁོར་སློབ་བསྡུས་ནས་སྐྱོང་བར་བྱེད་པ་ལ། འཁོར་སྨྲ་དབབ་པ་སྟེ་
ང་རྒྱལ་གྱིས་ཁེངས་ན་སྨ་འབེབས་ལ་སོགས་ཀྱི་ཆད་པའི་རིམ་པ་བྱེད་དགོས་
ལ། དེ་ལྟར་སྨྲ་ཕབ་པ་ལ་སོགས་པའི་ཆད་པ་བཅད་ཚེ། བྲ་ཕྱེ་བགོས་ནས་བླ་
མའམ་དགེ་རྒན་རང་ཉིད་ཀྱང་ཡིད་འབྱུང་ཞིང་རྨས་པར་འགྱུར་བ་སྟེ་ཁོང་
ཁྲོ་དང་ཞེ་སྡང་སོགས་ཀྱི་དབང་དུ་སོང་ནས་རྨས་པར་འགྱུར་ལ། སློབ་མ་
632



ཡང་སྐྱེ་བ་གཏན་དུ་ཆོས་དང་མི་འཕྲད་པའི་ལས་ངན་པ་གསོག་པའི་ཉེན་
ཁ་འབྱུང་བར་གསུངས་སོ། །དེ་ཡང་ཐོས་པ་ཉུང་ངུའི་སེམས་ཅན་མ་སྤངས་
ན་ཡང་སྐྱོ་བ་སྐྱེ་བའི་དོགས་པ་ཡོད་དེ། དགེ་བཤེས་ཕུ་ཆུང་བས། སློབ་མ་
ཞིག་ལ་ཆོས་ཚིག་བཞི་ཙམ་ཞིག་བསླབ་པ་ལ་སློབ་མ་ཤིན་ཏུ་དབང་བོ་རྟུལ་
བོ་ཞིག་ཡིན་པས་ཤེས་དུས་མ་བྱུང་བ་ལ། དགེ་བཤེས་ཐུགས་སྐྱོ་སྟེ་སྤྱན་ཆབ་
ཤོར་བ་ཡིན་ཟེར། དགེ་བཤེས་སྤྱན་སྔ་བ་ཡང་། རང་བཏུབ་པ་བཞག་ནས་
ཏེ་རང་སྨིན་པར་བྱ་བ་དེ་བསྐྱུར་ནས་གཞན་མི་བཏུབ་པ་སྟེ། རྒྱུད་མ་བཏུལ་
བའི་གང་ཟག་གཞན་གྱིས་མི་ནུས་པ་ལ་ཆོས་འཆད་པ་སོགས་གཞན་དོན་་་་་
བྱེད་པ་མི་འོས་སོ་ཞེས་བཀའ་བཀྱོན་གནང་བར་གསུངས། དེ་བས་ན་ཐོས་
ཆུང་སྡིག་གྲོགས་ཡིན་པས་སྤང་དགོས་པར་གསུངས། དེ་ནས་བས་མཐའ་སྟེ་
གནས་དབེན་པ་ལ་མ་བརྟེན་པར། ཉིན་མོའི་འདུ་འཛི་སྟེ་ཟང་ཟིང་ལང་
ལོང་གི་ཁྲོད་དུ་འདུག་ཅིང་མཚན་མོ་སྒོམ་དང་མིག་ལམ་དུ་རལ་ཁྲིའུ་ཅན་
ཏེ་རབ་རིབ་སྣ་ཚོགས་འཆར་བའམ་མི་དྲན་དགུ་དྲན་གྱི་དབང་དུ་གྱུར་ཏེ་་་
སྒོམ་པའི་དབང་དུ་བཏང་ན་ཡང་སྒོམ་ཡང་དག་ཅིག་མི་ཡོང་བར་གསུངས་
ལ། དེ་བས་ན་བས་མཐའ་བསྟེན་ནས་སྡོམ་གྱི་རྣམ་ཐར་ཏེ་འབུ་སྡོམ་ནམ་
ཡང་ཁུང་བུའི་ནང་དུ་འཛུལ་ནས་འདུག་པ་བཞིན་དུ་གནས་དབེན་པ་་་་་་
བསྟེན་ནས་ཐོག་མར་རང་གཅིག་པུའི་རྒྱུད་དུལ་བ་བྱེད་རྒྱུ་དེ་ཧ་ཅང་གལ་
ཆེ་ལ། རང་ཉིད་མི་ཉམས་པའི་གདེང་ཐོབ་ཅིང་གཞན་དོན་སྒྲུབ་པའི་དུས་
སུ་བབས་ཚེ་ད་གཟོད་གཞན་དོན་ལ་བརྩོན་དགོས་ལ། དེའི་བར་དུ་གཞན་
633



དོན་སེམས་ལ་བཅངས་ཤིང་། ཆོས་ཀྱི་བྱ་བ་གཞན་དོན་ལ་དམིགས་ནས།
དངོས་སུ་གནས་དབེན་པར་བསྟེན་ནས་རང་རྒྱུད་གདུལ་རྒྱུ་དེ་གལ་ཆེ་བ་་་་
ཡིན་ནོ། །དེར་ཡང་བསྡད་པས་མི་འོང་བ་སྟེ་གནས་དབེན་པར་ཅི་ཡང་མ་
བསླབ་གང་ཡང་མ་བསྒོམ་པར་བསྡད་པས་རང་རྒྱུད་ངང་གིས་སྨིན་པའམ་
ཞི་བར་མི་འོངས་བས་ན་ཆོས་ཡིད་ལ་བྱ་སྟེ། ཚུལ་ཁྲིམས་ཀྱི་བསླབ་པ་ཉམས་
སུ་བླངས་པས་རང་རྒྱུད་ཞི་བ་དང་། ཏིང་ངེ་འཛིན་གྱི་བསླབ་པ་ཉམས་སུ་
བླངས་པས་རང་རྒྱུད་དུལ་བ། ཤེས་རབ་ཀྱི་བསླབ་པ་ཉམས་སུ་བླངས་པས་
རང་རྒྱུད་ཉེ་བར་ཞི་བར་བྱེད་པའི་སྒོ་ནས་རང་ཞི་བ་དུལ་བ་རང་ཅི་སྨིན་་་་་
བྱེད་དགོས་པས། ཤ་གཟུག་རང་ཟ་བྱ་བའི་ཚུལ་དུ་བྱ་གསུང་ཞེས་པ། ལོ་
རྒྱུས་ཤིག་ལ་སྦྱར་བ་ཡིན་ལ། དེ་ཡང་མུ་གེ་བྱུང་བའི་དུས་སྐབས་ཤིག་ཏུ་
ཁྱིམ་ཚང་ཞིག་ལ་ཤ་གཟུག་གཅིག་ལས་མེད་པ། གལ་ཏེ་ཁྱིམ་ཚང་དེའི་
བཟའ་མི་ཚང་མས་བགོས་ཏེ་ཟོས་ཚེ། ཤ་གཟུག་གཅིག་པུ་དེ་ཟོས་ཚར་བའི་
རྗེས་སུ་བཟའ་མི་ཚང་མ་མུ་གེས་ཤི་བ་ལས་གཞན་མེད་པས། བཟའ་དཔོན་
གྱིས་ཤ་གཟུག་དེ་བཟའ་མི་ཀུན་ལ་ཟ་རུ་མ་བཅུག་པར་རང་གཅིག་པུའི་བྲོ་
ཁ་བྱས་ནས་འཁྱེར་ཏེ། ཡུལ་གྲུ་གཞན་དུ་བཟའ་མི་གསོ་བའི་ཆེད་དུ་ཟས་
འཚོལ་ཏུ་སོང་བ་ཡིན་ལ། གལ་ཏེ་ཤ་གཟུག་དེ་བཟའ་དཔོན་ཁོ་རང་གཅིག་
པུས་མ་ཟོས་ཚེ། ཡུལ་གྲུ་གཞན་དུ་འགྲོ་བའི་ལུས་སྟོབས་མི་འབྱུང་ལ། གལ་
ཏེ་ཡུལ་གྲུ་གཞན་དུ་ཟས་འཚོལ་ཏུ་ཕྱིན་མ་ཐུབ་ཚེ་བཟའ་མི་རྣམས་ལྷན་་་་་
ཅིག་ཏུ་མུ་གེས་ཤི་དགོས་པས། ཤ་གཟུག་གཅིག་པུ་བཟའ་དཔོན་རང་
634



གཅིག་པུས་ཟོས་པའི་ལོ་རྒྱུས་ལྟར་ཐོག་མར་རང་སྨིན་པ་བྱ་དགོས་གསུངས།
རྟ་ཕྱུགས་སྐལ་བ་ཅན་འཆེས་པའི་དཔེ་ཡང་བསམ་སྟེ། རྟ་དྲེལ་སོགས་ཀྱི་
རྒྱབ་ལ་སྒོལ་བ་ཅན་ཏེ་རྨ་ཅན་ཡོད་པ་ལ། དེའི་ཤའུ་མ་བརྟས་པ་སྟེ་ཤ་རྒྱས་
ནས་རྨ་ཁ་མ་བསོས་ཀྱི་བར་ཏུ། ཁེབས་མ་ཚུན་ཆོད་བྱས་ནས་ཏེ་རྒྱབ་ལ་
ཁེབས་རྒྱག་པ་སོགས་ཀྱིས་རྨ་ཤུལ་སོས་སུ་འཇུག་དགོས་ལ། ཤའུ་བརྟས་ཏེ་
རྨ་ཁའི་ཤ་རྒྱས་ཤིང་སོས་ཏེ་སྟེང་དུ་སྤུ་སོབ་ཀྱིས་སྐྱེས་པ་དང༌། དྲུག་རྒྱབ་སྟེ་
ཁལ་ལྕིད་མོ་བཀལ་ཀྱང་ཨའུ་ཅི་བ་སྟེ་སྐྱོན་མེད་པ་ལྟར། རང་གི་རྒྱུད་
བརྟས་སུ་བཅུག་ནས་ཏེ་རང་རྒྱུད་དར་ཞིང་རྒྱས་པར་བྱས་ནས་རང་ཉམས་
དོགས་མེད་ཙ་ན་སྟེ་རང་སེམས་ཉོན་མོངས་ཀྱི་གཞན་དབང་དུ་མི་འགྲོ་བའི་
གདེང་ཚོད་ཐོབ་པ་ན་ད་གཟོད་གཞན་དོན་བྱེད་པ་ཡིན་ལ། གལ་ཏེ་རང་
མ་བརྟས་པར་གཞན་དོན་བྱེད་པ་ནི་སྨྱོན་པའི་སྤྱོད་པ་དང་། མུན་ཁུང་
གི་དབྱུག་ཁ་ཡིན་བྱ་བ་སྟེ་མུན་པའི་ཁྲོད་དུ་དབྱུག་པས་བརྒྱབ་ན་གང་ལ་་་་་་
བརྒྱབ་པའང་མི་ཤེས་པ་དང་འདྲ་ཞེས་བྱ་བ་གསུང་སྐད། འོ་ན་དེ་ཉན་
ཐོས་སུ་མི་འགྱུར་རམ་སྙམ་ན་མི་འགྱུར་ཏེ། གོང་དུ་གཞན་ཡང་དེ་ལྟར་སློབ་
པར་འདོད་པས། བསླབ་གསུམ་སློབ་པ་བྱང་ཆུབ་སེམས་དཔའ་ཞེས་
གསུངས་པ་ལྟར་ཡིན་པས། ལུང་གི་རྒྱབ་རྟེན་དུ་བསྟན་བཅོས་ཀྱང་
དྲངས་པ་ནི། ས་མ་ཐོབ་ཀྱི་བར་དུ་ཡོན་ཏན་མཐའ་ཡས་པར་བསྟོད་པ་
ལས། འགའ་ཞིག་རང་ཉིད་མ་དུལ་བཞིན་དུ་རིགས་པར་ལྡན་པའི་ཚིག་སྨྲ་
ཡང་། །རང་གི་ཚིག་དང་འགལ་བའི་སྤྱོད་པས་གཞན་དག་གདུལ་བར་མི་
635



ནུས་ཞེས། །ཁྱོད་ཀྱིས་དགོངས་ནས་དེ་སླད་འགྲོ་བ་མཐའ་དག་ཐུགས་ལ་
བཞག་མཛད་ནས། །རེ་ཞིག་རང་ཉིད་མ་དུལ་བ་ཉིད་དུལ་བར་མཛད་ཕྱིར་
བརྩོན་པ་ལགས། །ཞེས་པ་སྟེ། སྟོན་པ་བཅོམ་ལྡན་འདས་ཀྱི་རྣམ་ཐར་ཡོན་
ཏན་མཐའ་ཡས་པར་བསྟོད་པ་ལས། གང་ཞིག་རང་ཉིད་མོ་དུལ་བཞིན་དུ་
རིགས་པར་ལྡན་པའི་ཚིག་སྨྲ་བ་སྟེ་ཆོས་འཆད་མཁན་ཡོད་སྲིད་ཀྱང་། རང་
གི་ཚིག་དང་འགལ་བའི་སྤྱོད་པས་གཞན་དག་འདུལ་བར་མི་ནུས་པ་སྟེ་རང་
ལ་ཉམས་ལེན་མེད་པས་གཞན་ཉམས་ལེན་ལ་སྦྱོར་མི་ཐུབ་པའམ་རང་གི་་་་
རྒྱུད་མ་དུལ་བར་གཞན་གྱི་བསམ་པ་འདུལ་མི་ཐུབ་པས་ན། སྟོན་པ་བཅོམ་
ལྡན་འདས་ཁྱོད་ཀྱིས་དེ་ལྟར་དགོངས་ཏེ་དེའི་སླད་དུ་ཐུགས་སུ་འགྲོ་་་་་་
མཐའ་དག་གི་དོན་དགོངས་ནས་ཐོག་མར་རང་གི་རྒྱུད་འདུལ་བ་ལ་བརྩོན་
པ་ལགས་ཞེས་པ་བཞིན་དུ་བྱས་ན་སེམས་ཅན་གྱི་དོན་བྱས་པ་ཡིན་པས་་་་་་
སེམས་ཅན་ཡལ་བར་འདོར་བའི་ཉེས་པ་མི་འོང་གསུངས་པའོ། །
དེ་ལྟར་བྱང་ཆུབ་སེམས་དཔའི་རྒྱུད་ཀྱི་ཚུལ་ཁྲིམས་ལ་གནང་བཀག་་་་
ཡོད་པ་སྟེ། འདུལ་བ་ལས། གནང་བའི་རྗེས་སུ་བཀག་པ་དང་། བཀག་
པའི་རྗེས་སུ་གནང་བ་བཅས་ཡོད་པས་ན། དེའི་རིམ་པ་ཤེས་པར་བྱས་ཏེ་
བསླབ་པར་སྟོན་པ་ལ། རྩ་བ་ལས། བྱང་ཆུབ་སེམས་དཔའི་བསླབ་པ་
རྣམས་ལས། །གནང་དང་བཀག་པ་དཔག་མེད་གསུངས་ཀྱང་། །བསྡུ་ན་
གཉིས་པོ་འདི་ལས་མི་འདའ། །བྱམས་དང་སྙིང་རྗེ་བྱང་ཆུབ་སེམས་ལྡན། །
ཉོན་མོངས་སེམས་དང་མ་འདྲེས་འདུག་ན། །བཀག་པ་དག་ཀྱང་དེ་ལ་
636



གནང་ཡིན། །ཉོན་མོངས་སེམས་དང་ལྡན་པར་གནས་ཚེ། །བསྒྲུབ་པར་
གསུངས་པའང་དེ་ལ་མ་གནང་། །དེ་བས་གནང་དང་བཀག་པ་དག་ནི། །
རང་གི་སེམས་ལ་བརྟགས་པས་ཤེས་བྱ། །ཞེས་གསུངས་ཤིང་། དེ་ཡང་
འཕགས་པ་ཐོགས་མེད་ཀྱིས་མཛད་པའི་བྱང་ཆུབ་སེམས་དཔའི་སའི་ཚུལ་་་
ཁྲིམས་ལེའུ་དང་། རྒྱལ་སྲས་ཞི་བ་ལྷས་མཛད་པའི་བསླབ་པ་ཀུན་ལས་
བ ཏུས་པ་ཀུན་ནས། གནང་ཞིང་བསྒྲུབ་པའི་གཞི་དང་། མི་རུང་བ་བཀག་
པ་དཔག་ཏུ་མེད་པ་ཞིག་གསུངས་པ་དེ་ཐམས་ཅད་ཀྱང་འུབས་ཀྱིས་བསྡུ་ན་
སྟེ་ཧྲིལ་གྱིས་བསྡུས་ཚེ་གཉིས་པོ་འདི་ལས་མེད་དེ། བྱམས་པ་སྙིང་རྗེ་བྱང་
ཆུབ་ཀྱི་སེམས་དང་ལྡན་ཞིང་། ཆགས་སྡང་ལ་སོགས་པའི་ཉོན་མོངས་པའི་
སེམས་དང་མ་འདྲེས་པར་འདུག་ན། ལུས་ངག་གི་མི་དགེ་བ་བདུན་པོ་སྟེ།
སྲོག་གཅོད་པ་དང་། མ་བྱིན་པར་ལེན་པ། མི་ཚངས་པར་སྤྱོད་པ། རྫུན།
ཕྲ་མ། ཚིག་རྩུབ། ངག་ཀྱལ། དང་བཅས་པ་ལྟ་བུའི་མི་རུང་བ་བཀག་པ་དག་
ཀྱང་རྣམ་པ་ཀུན་ཏུ་གནང་བ་མ་ཡིན་ཡང་དགེ་བའི་དབང་གིས་བྱ་རུང་་་་་་
བར་གནང་ཡོད་དེ། སྙིང་རྗེས་བྱས་ན་མི་དགེ་མེད་ཅེས་པ་དང་། སྙིང་རྗེར་
ལྡན་ཞིང་བྱམས་ཕྱིར་དང་། །སེམས་དགེ་བ་ལ་ཉེས་པ་མེད། །ཅེས་པ་དང་།
མ་ཆགས་མི་སྡང་གཏི་མུག་མེད། །དེས་བསྐྱེད་ལས་ནི་དགེ་བ་ཡིན། །ཞེས་
པ་སོགས་གསུངས་པ་བཞིན་ཡིན་ལ། དེ་ལྟར་མ་ཡིན་པར་སེམས་ཉོན་
མོངས་པ་དང་ལྡན་ཞིང་རང་ལ་འཁྲིས་ནས་འདུག་ན་སྟེ་རང་གི་ཁེ་ཕན་་་་་་
སོགས་ལ་ཆགས་ནས་འདུག་ན། འདོད་ཆགས་ཞེ་སྡང་གཏི་མུག་གསུམ། །
637



དེས་བསྐྱེད་ལས་ནི་མི་དགེ་བ། །ཞེས་གསུངས་པའི་ཕྱིར་ན། བསྒྲུབ་པར་བྱ་
བའི་ཕ་རོལ་དུ་ཕྱིན་པ་སྟེ། སྦྱིན་པ། ཚུལ་ཁྲིམས། བཟོད་པ། བརྩོན་འགྲུས།
བསམ་གཏན། ཤེས་རབ་ཀྱི་ཕ་རོལ་དུ་ཕྱིན་པ་དྲུག་གང་ཡང་བྱ་མི་རུང་ཞིང་
གནང་བ་མཛད་མེད་དེ། ཆོས་སྡིག་ཏུ་སོང་། ཕ་རོལ་ཏུ་ཕྱིན་པ་དྲུག་སྒྲིབ་
པར་སོང་བ་ཡིན་ལ། དཔེར་ན། ་ ཟང་ཟིང་གི་སྦྱིན་པ་ལྟ་བུ་ལ་མཚོན་
ན། སྦྱིན་བདག་ཅིག་གིས་དགེ་བའི་དཀར་ཐིགས་སུ་སྒོར་སྟོང་ཕྲག་གཅིག་
འབུལ་བའི་ཚེ། གཞན་ཞིག་གིས་དེ་ཉིད་ཟིལ་གྱིས་གནོན་པའི་སླད་དུ་སྒོར་
སྟོང་ཕྲག་གཉིས་ཕུལ་བ་དེ་དགེ་བ་ཡིན་ནམ་མི་དགེ་བ་ཡིན་ཞེ་ན། དེའི་
རྣམ་པ་དགེ་བའི་རྣམ་པ་ཡིན་ཡང་། ངོ་བོ་མི་དགེ་བ་ཡིན་པས་དགེ་བའི་རྒྱུ་
རུ་མི་འགྲོ་བར་མི་དགེ་བའི་རྒྱུ་རུ་འགྲོ་བའམ་ཆོས་སྡིག་ཏུ་སོང་བ་ཡིན་ལ། །
དཔེ་དེ་བཞིན་དུ་འདོད་ཆགས་ཞེ་སྡང་གཏི་མུག་བཅས་ཀྱི་བསམ་པའི་ཀུན་
ནས་བསླངས་ཏེ། ཕར་ཕྱིན་དྲུག་གི་ཉམས་ལེན་གང་ལ་བརྩོན་ཀྱང་སྡིག་པ་
མི་དགེ་བའི་རྒྱུ་རུ་འགྲོ་བ་ལས་དགེ་བའི་རྒྱུ་རུ་མི་འགྲོ་ཞིང་། ཉོན་མོངས་
པའི་གྲོགས་སུ་འགྲོ་བ་ལས་ཆོས་ཀྱི་གྲོགས་ཏེ་སངས་རྒྱས་ཀྱི་གོ་འཕང་འཐོབ་
པའི་གྲོགས་སུ་མི་འགྲོ་བར་ཉོན་མོངས་པའི་གྲོགས་སུ་འགྲོ་བ་ཡིན་ནོ། །དེ་
བས་ན་གནང་བཀག་ཐམས་ཅད་སྤྱོད་འཇུག་ལས། གང་ཚེ་སྐྱོད་པར་
འདོད་གྱུར་ཏམ། །སྨྲ་བར་འདོད་པའི་སེམས་བྱུང་ན། །དང་པོར་རང་གི་
སེམས་བརྟགས་ནས། །བརྟན་པས་རིགས་པ་ལྡན་པར་བྱ། །ཞེས་གསུངས་
པ་སྟེ། དུས་གང་གི་ཚེ་རང་གི་ལུས་སྐྱོད་པར་འདོད་པའམ་བྱ་བ་གང་བྱེད་
638



པར་འདོད་པའམ། ངག་སྨྲ་བར་འདོད་པའི་སེམས་བྱུང་ན། ཐོག་མར་
རང་གི་སེམས་ལ་བརྟགས་ནས། ་ཀུན་སློང་ལུང་མ་བསྟན་པ་དང་མི་དགེ་
བའི་ཕྱོགས་སུ་གནས་པ་ལྟ་བུ་ཡིན་ཚེ། དེ་འདྲའི་ཀུན་སློང་དེ་དགེ་བར་
བསྒྱུར་བ་སོགས་ཀྱི་བློ་བརྟན་པས་རིགས་པ་སྟེ་འོས་པ་དང་ལྡན་པར་བྱ་་་་
དགོས་ཞེས་གསུངས་པ་བཞིན་དུ་ཤེས་པར་བྱ་གསུངས། འོ་ན་སོ་སོར་ཐར་
བ་དང་བྱང་ཆུབ་སེམས་དཔའི་བསླབ་པ་གནང་བཀག་འདོམ་ན་སྟེ་གནང་
བཀག་གཉིས་ཀ་ལྷན་ཅིག་ཏུ་འདྲེས་པའམ་འཕྲད་པ་ལྟ་བུ་བྱུང་ན། གང་ལ་
གཙོ་བོར་བྱ་ཞེ་ན། དེ་ཡང་རང་གི་སེམས་ལ་དྲི་བར་སྟོན་པ་ལ། རྩ་བ་ལས།
སོ་སོ་ཐར་དང་སེམས་དཔའི་སྡོམ་པ། །འདོམ་ན་རང་སེམས་ལྟ་བས་ཚོད་
བཟུང༌། །མ་འདྲེས་སེམས་ན་སེམས་དཔའི་གཙོར་བྱ། །འདྲེས་པའམ་རང་
དོན་འདོད་ན་སྔ་མའོ། །ཞེས་གསུངས་ཤིང་། དེ་ཡང་སྡོམ་པ་གཉིས་ལྡན་ཏེ་
སོ་ཐར་དང་བྱང་ཆུབ་སེམས་དཔའི་སྡོམ་པ་གཉིས་ལྡན་གྱི་གང་ཟག་ཅིག་ལ།
སོ་སོར་ཐར་བའི་དབང་དུ་བྱས་ན་བྱེད་དགོས་ལ། གལ་ཏེ་མ་བྱས་ན་ལྟུང་
བར་འགྱུར་བ་དང་། ཡང་བྱང་ཆུབ་སེམས་དཔའི་དབང་དུ་བྱས་ན་སྤོང་
དགོས་ལ། གལ་ཏེ་མ་བྱས་ན་ལྟུང་བར་འགྱུར་བ་སྟེ། སོ་ཐར་གྱི་སྡོམ་པ་
ལྟར་བྱས་ན་བྱང་སྡོམ་དང་འགལ་བར་འགྱུར་ལ། བྱང་སྡོམ་ལྟར་བྱས་ན་སོ་
ཐར་གྱི་སྡོམ་པ་དང་འགལ། བསླབ་པ་འདོམ་པ་སྟེ་བསླབ་པ་ལྷན་ཅིག་ཏུ་
འདྲེས་པ་ལྟ་བུར་གྱུར་ན་རང་གི་སེམས་ལ་བལྟས་པའམ་རང་གི་བསམ་པའི་
སྒོ་ནས་འབྱེད་དགོས་ཏེ། རང་གི་སེམས་ཉོན་མོངས་པ་དང་མ་འདྲེས་ཤིང་།
639



ལྷག་པའི་བསམ་པ་དང་ལྡན་པར་འདུག་ན། བྱང་ཆུབ་སེམས་དཔའི་སྡོམ་
པ་གཙོ་བོར་བྱ་དགོས་ལ། དེ་ལྟ་མ་ཡིན་པར་རང་གི་སེམས་ཉོན་མོངས་པ་
དང་འདྲེས་ཤིང་རང་དོན་ལ་འཁྲིས་པ་སྟེ་རང་དོན་ལ་ཆགས་ནས་འདུག་ན།
སྔ་མ་སོ་སོར་ཐར་བའི་སྡོམ་པ་གཙོ་བོར་བྱ་དགོས་གསུངས་པའོ། །འོ་ན་
སེམས་ཉོན་མོངས་པ་དང༌། རང་དོན་གྱི་འཁྲིས་མེད་པ་སྟེ་རང་དོན་གྱི་
ཆགས་ཞེན་མེད་ཀྱང་། མངོན་ཤེས་མེད་པར་བྱང་ཆུབ་སེམས་དཔའི་སྤྱོད་
པ་རླབས་པོ་ཆེ་གཙོ་བོར་བྱ་བར་མ་གནང་བ་མིན་ནམ་ཞེ་ན། སྙིང་རྗེས་
རང་ལས་གཞན་གཅེས་པར་འཛིན་པ་ཞིག་ཡོད་པར་གྱུར་ན་གནང་བར་་་་་
སྟོན་པ་ལ། རྩ་བ་ལས། སྙིང་རྗེས་རང་དབང་མེད་པར་གྱུར་ན། །མངོན་
ཤེས་མེད་ཀྱང་སར་ཆུད་སྤྱོད་པ། །བྱས་ཀྱང་ཉེས་མེད་ལྷ་ཅིག་དཔོན་
བཞིན། །ཞེས་གསུངས་པ་སྟེ། དེ་ཡང་སྙིང་རྗེ་ཁྱད་པར་ཅན་རང་ལས་
གཞན་གཅེས་པར་འཛིན་པའི་བློ་དང་ལྡན་ན། མངོན་ཤེས་མི་ལྡན་པ་དང་
ས་མ་ཐོབ་ཀྱང་། ས་ཐོབ་པའི་སྤྱོད་པ་ལུས་གསིལ་ནས་སྦྱིན་པ་གཏོང་བ་ལ་
སོགས་པ་བྱས་ཀྱང་ཉེས་པ་མེད་དེ། དཔེར་ན། ཇོ་བོ་རྗེ་དཔལ་ལྡན་ཨ་ཏི་
ཤའི་བླ་མ་དྷརྨ་རཀྵི་ཏས་རང་གི་བརླ་ཤ་བཅད་ནས་ནད་པ་ལ་བྱིན་པ་སྟེ།
མི་ཞིག་ལ་འབྲུམ་བུ་མེ་འོབ་ཅེས་བྱ་བའི་ནད་ཐེབས་པ། སྨན་པར་བསྟན་
པས་མི་ཤ་གསར་བ་ཡོད་ཚེ་ནད་གསོ་ཐུབ་ལ་མེད་ཚེ་ནད་གསོ་ཐབས་་་་་་་
གཞན་མེད་ཅེས་བརྗོད་པས། བླ་མ་དྷརྨ་རཀྵི་ཏས་སྙིང་རྗེས་མ་བཟོད་པར་
ཁོང་ཉིད་ཀྱི་བརླ་ཤ་བཅད་ནས་ནད་པ་ལ་སྦྱིན། བླ་མ་ཁོང་ཉིད་ཀྱིས་བརླ་
640



ཤ་བཅད་ནས་སྦྱིན་པའི་དུས་སུ་ས་ཐོབ་མེད་པས་སྐུ་ལུས་ལ་ན་ཟུག་ཆེན་པོ་
བྱུང་ཡང་། དེ་ལྟར་སྦྱིན་པ་ལ་ཉེས་པ་མེད་པའི་རྟགས་སུ་ཇོ་བོ་ཐུགས་རྗེ་
ཆེན་པོས་ལེགས་སོ་ཞེས་གསུངས་པས་ཀྱང་གསལ་བོར་ཤེས་ནུས་ཞེས་་་་་་་
གསུངས་པའོ། །ད་ནི་སྡོམ་པ་གཉིས་ལྡན་གྱི་གང་ཟག་དེ་ལ་ལྟུང་བ་བྱུང་ན།
ལྟུང་བ་བཤགས་ཡུལ་གང་འདྲ་བ་ལ་བརྟེན་ནས་བཤགས་དགོས་སྙམ་ན།།
རྩ་བ་ལས། སོ་སོ་ཐར་དང་སེམས་དཔའི་གཉིས་ལྡན། །ཐར་ཕྱོགས་ལྟུང་བ་
གང་ཟག་གཙོ་བོ། །བྱང་ཆུབ་སེམས་དཔའི་ཕྱོགས་བྱུང་དཀོན་མཆོག །གཙོ་
བོར་གསུངས་པས་བཟློག་པ་ཕལ་བ། །ཞེས་གསུངས་ཏེ། སོ་སོ་ཐར་བ་དང་
འགལ་བའི་ཉེས་པ་དེ་གཙོ་བོར་གང་ཟག་གི་མདུན་དུ་བཤགས་དགོས་ལ། །
བྱང་ཆུབ་སེམས་དཔའི་སྡོམ་པ་དང་འགལ་བའི་ཉེས་པ་དེ་གཙོ་བོར་དཀོན་
མཆོག་གི་སྤྱན་སྔར་བཤགས་པར་བྱའོ། །ཞེས་གསུངས་པ་དེ་ལྟར་གཙོ་བོར་
གསུངས་པ་ལས་བཟློག་ནས་བྱེད་ན་ཕལ་བ་སྟེ། དེ་བཟང་བོའམ་གཙོ་བོ་མ་
ལགས་གསུངས་པའོ། །། །
འོ་ན་བྱང་ཆུབ་སེམས་དཔའི་ཚུལ་ཁྲིམས་ཀྱི་རང་བཞིན་ནམ་མཚན་་་་་
ཉིད་ཅི་ལྟ་བུ་ཡིན་ཞེ་ན། གང་རུང་རེ་རེ་ལའང་གསུམ་ཀ་ཚང་བ་ཞིག་ཡིན་
པར་སྟོན་པ་ལ། རྩ་བ་ལས། བྱང་ཆུབ་སེམས་དཔའི་ཚུལ་ཁྲིམས་གང་
ཡང་། །ཚུལ་ཁྲིམས་གསུམ་ཀ་ཚང་བར་ཤེས་བྱ། །མི་རུང་མི་བྱེད་སྡོམ་པའི་
ཚུལ་ཁྲིམས། །དགེ་བ་སྡུད་ཕྱིར་དགེ་བའི་ཆོས་སྡུད། །དངོས་སམ་བརྒྱུད་
པས་སེམས་ཅན་དོན་བྱེད། །དེ་ཕྱིར་གཅིག་ཀྱང་གསུམ་ཀ་ཚང་བ། །ཞེས་
641



གསུངས་ཤིང་། དེ་ཡང་གསུང་རབ་ཡན་ལག་བཅུ་གཉིས་ཏེ་རྒྱལ་བའི་
བཀའ་ཐམས་ཅད་བརྗོད་བྱ་ཕྱོགས་མཐུན་གྱི་སྒོ་ནས་བསྡུས་ཚེ། འདུལ་བའི་
སྡེ་སྣོད་དང༌། མདོ་སྡེའི་སྡེ་སྣོད། མངོན་པའི་སྡེ་སྣོད་དེ་སྡེ་སྣོད་གསུམ་དུ་
འདུས་ལ། སྡེ་སྣོད་གསུམ་དེ་ཡང་བྱང་ཆུབ་སེམས་དཔའི་སྡེ་སྣོད་དག་ཏུ་
འདུས། ། དེ་ཡང་བྱང་ཆུབ་སེམས་དཔའི་སར་ཏེ་འཕགས་པ་ཐོགས་མེད་
ཀྱིས་མཛད་པའི་བྱང་སའི་ནང་དུ་འདུས། དེ་ཡང་བྱང་ས་ལ་ལེའུ་མང་དུ་
ཡོད་པ་ལས་ཚུལ་ཁྲིམས་ཀྱི་ལེའུར་འདུས། དེ་ནས་དོན་དགུར་བཤད་པ་ལ་
ཚུལ་ཁྲིམས་ཐམས་ཅད་དེར་ཚང་བར་བསྡུས་པ་ལས། ད་ལྟ་རང་ཅག་ལ་
སྡོམ་པའི་ཚུལ་ཁྲིམས་ཏེ་ཉེས་སྤྱོད་སྡོམ་པའི་ཚུལ་ཁྲིམས་དེ་ཁོ་ན་ཧ་ཅང་་་་་
གལ་ཆེ་སྟེ། ཉེས་སྤྱོད་སྡོམ་པའི་ཚུལ་ཁྲིམས་ཀྱིས་མི་རུང་བའམ་མི་ཆོག་པ་
ལས་གཅེན་གྱིས་ལོག་པ་སྟེ་གཏན་ནས་ལོག་པ་ཞིག་ལ། གདོད་ཀྱིས་དགེ་བ་
ཆོས་སྡུད་དང་སེམས་ཅན་དོན་བྱེད་འོང་བ་ཡིན་པས། ཉེས་སྤྱོད་སྡོམ་པའི་
ཚུལ་ཁྲིམས་ལ་དགའ་བོ་སྟེ་སྟོན་པ་བཅོམ་ལྡན་འདས་ཀྱི་སྐུ་མཆེད་ཆུང་བ་་་་
གཅུང་དགའ་བོའི་རྣམ་པར་ཐར་བའི་ཚུལ་ལྟ་བུར་བསླབ་དགོས་གསུངས།
དེ་ཡང་ཉེས་སྤྱོད་སྡོམ་པའི་ཚུལ་ཁྲིམས་ཀྱི་ངོ་བོ་དེ་གང་ཡིན་སྙམ་ཞེ་ན།
བྱང་ཆུབ་སེམས་དཔའི་སའམ་བྱང་ས་ནས་སོ་སོར་ཐར་བ་རིགས་བདུན་་་་་
གྱིས་བསྡུས་པའོ། །ཞེས་གསུངས་ལ། རིགས་བདུན་ནི། དགེ་སློང་ཕ་མ་
གཉིས་དང༌། དགེ་ཚུལ་ཕ་མ་གཉིས། དགེ་བསྙེན་ཕ་མ་གཉིས། དགེ་སློབ་
མ་དང་བདུན་ལ་བྱ་ཞིང་། དེ་ཡང་རིགས་བརྒྱད་དུ་བརྗོད་པ་ཡང་ཡོད་
，
，
，
，
642



པས། རིགས་བརྒྱད་ཀྱི་དབང་དུ་བྱས་ཚེ་རིགས་བདུན་གྱི་སྟེང་དུ་བསྙེན་
གནས་བཞག་པས་རིགས་བརྒྱད་དུ་བརྗོད་དོ། །དེ་ཡང་སོ་ཐར་རིགས་
བདུན་ནམ་བརྒྱད་གང་རུང་གི་སྡོམ་པའི་ངོ་བོ་དེ་གང་འདྲ་བ་ཞིག་ཡིན་ཞེ་
ན། གཞན་ལ་གནོད་པ་བྱེད་པ་གཞི་དང་བཅས་པ་ལས་ལོག་པ་སྟེ་གཞན་
ལ་འཚེ་བར་བསམ་པའི་ཀུན་སློང་བསམ་པ་དང་བཅས་པ་སྤོང་བའི་སེམས་
དང་ལྡན་པ་ཞིག་ཡིན་དགོས་ལ། དེ་ལྟར་ཉེས་སྤྱོད་སྡོམ་པའི་ཚུལ་ཁྲིམས་
ཀྱིས་མི་རུང་བ་གཞན་གནོད་པ་མི་བྱེད་པའམ་གཞན་ལ་འཚེ་བ་སྤོང་བར་་་་
བྱེད་པས། རང་གི་རྒྱུད་ལ་དགེ་བ་མང་པོ་བསྡུ་བའི་ཚེ་ན་འདུས་ནས་འོང་
བས་ན་དགེ་བ་ཆོས་སྡུད་ཀྱི་ཚུལ་ཁྲིམས་སུ་འགྲོ་ལ། དགེ་བ་དེ་ཡང་དངོས་
དང་བརྒྱུད་པའི་སྒོ་ནས་སེམས་ཅན་ལ་ཅི་ཕན་དུ་བསྔོས་ན། སེམས་ཅན་
དོན་བྱེད་ཀྱི་ཚུལ་ཁྲིམས་ཡིན་པས་ཉེས་སྤྱོད་སྡོམ་པའི་ཚུལ་ཁྲིམས་ལ་ཡང་་་
ཚུལ་ཁྲིམས་ཀ མ ག་ཚང་། དགེ་བ་ཆོས་སྡུད་ཀྱི་ཚུལ་ཁྲིམས་ཀྱིས་ཕ་
རོལ་དུ་ཕྱིན་པ་དྲུག་གི་སྒོ་ནས་རང་གི་རྒྱུད་ལ་སངས་རྒྱས་ཀྱི་ཆོས་ཡོངས་སུ་
རྫོགས་པར་འགྱུར་བ་སྟེ་སངས་རྒྱས་ཀྱི་ཆོས་ཡོངས་སུ་འགྲུབ་པར་འགྱུར་་་་་་
བའི་དགེ་བ་སྡུད་པའི་དུས་སུ་གཞན་ལ་མི་གནོད་པར་བྱེད་པས་ཉེས་སྤྱོད་་་་
སྡོམ་པའི་ཚུལ་ཁྲིམས་ཡིན་ལ། དེ་ལས་བྱུང་བའི་དགེ་བའི་རྩ་བ་དེ་ཡང་།
དངོས་དང་བརྒྱུད་པས་སེམས་ཅན་ལ་ཅི་ཕན་དུ་བསྔོས་ན། སེམས་ཅན་
དོན་བྱེད་ཀྱི་ཚུལ་ཁྲིམས་ཡིན་པས་དགེ་བ་ཆོས་སྡུད་ཀྱི་ཚུལ་ཁྲིམས་ལ་ཡང་་་་་
ཚུལ་ཁྲིམས་གསུམ་ག་ཚང་བ་ཡིན་ནོ། ་།དེ་ནས་སེམས་ཅན་དོན་བྱེད་ཀྱི་
643



ཚུལ་ཁྲིམས་ཀྱི་ངོ་བོ་བསྡུ་བའི་དངོས་པོ་བཞིའམ་དོན་བྱེད་པ་བཅུ་གཅིག་གི་
སྒོ་ནས་དངོས་སམ་བརྒྱུད་པས་གཞན་དོན་བྱེད་པའི་དུས་ན། གཞན་ལ་
གནོད་པ་ལས་ལོག་པས་ན། ཉེས་སྤྱོད་སྡོམ་པའི་ཚུལ་ཁྲིམས་དེས་རང་གི་
རྒྱུད་ལ་དགེ་བའི་ཆོས་རྒྱ་ཆེན་པོ་ཡོངས་སུ་རྫོགས་པར་འགྱུར་བས་དགེ་བ་
ཆོས་སྡུད་ཀྱི་ཚུལ་ཁྲིམས་འོང་བས། སེམས་ཅན་དོན་བྱེད་ཀྱི་ཚུལ་ཁྲིམས་ལ་
ཡང་ཚུལ་ཁྲིམས་གསུམ་ག་ཚང་བ་ཡིན་ནོ་ཞེས་པའོ། །
བཅོ་ལྔ་བ། བཟོད་པ་ལ་སློབ་ཚུལ།
ད་ནི་བཟོད་པ་ལ་ཅི་ལྟར་བསླབ་པར་སྟོན་པ་ལ། རྩ་བ་ལས། སྤྱོད་
འཇུག་བཟོད་པའི་སྐབས་སུ་གསུངས་པ། །བཟོད་པའི་མི་མཐུན་ཕྱོགས་ནི་
ཞེ་སྡང་། །དེ་ཡི་རྟས་བྱེད་ཡིད་མི་བདེ་བ། །དེ་ཡི་རྐྱེན་ནི་འཇིག་རྟེན་ཆོས་
བརྒྱད། །དེ་བས་སྣ་ཚོགས་ཚུལ་གྱི་གཉེན་པོས། །དེ་གཞོམ་པ་ལ་རྟག་ཏུ་
འབད་བྱ། །སྒྱུ་མར་བསམ་པའང་དེ་ཡི་གཉེན་པོ། །འཁོར་བའི་ཉེས་པ་
བསམ་པས་ཀྱང་ཡིན། །ཡང་ན་དེ་ནི་སྣང་སེལ་ཆེན་པོས། །རྟག་ཏུ་ཞི་བར་
བྱས་ན་དེ་ནི། །བརྒྱད་པོའི་མི་མཐུན་བཞི་ལ་ཡིད་དགའ། །དེ་ལྟར་གྱུར་ན་
བཟོད་པ་ཚེགས་མེད། །གཞན་ཡང་ཆོས་རྣམས་ཀུན་གྱི་རྒྱུ་ཡིན། །དེ་ཉིད་
ཕྱིར་ན་དེ་ཡང་རྟག་ཏུ། །དེ་ལ་དགོངས་མཛད་དེ་ཡི་ཚིག་ཀྱང༌། །མགོ་ཕྱུང་
མཇུག་ཕྱུང་དག་གིས་དེ་གོ། །རྣལ་འབྱོར་ལ་ཡང་ནན་གྱིས་དེ་སྦྱར། །དེ་བས་
དེ་ནི་དོ་གལ་ཆེན་པོ། ཡིན་ཕྱིར་ཐབས་ཚུལ་ཀུན་གྱིས་དེ་གཞོམ། །ཞེས་
_644



གསུངས་ཤིང་། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས། བསྐལ་
པ་སྟོང་དུ་བསགས་པ་ཡི། །སྦྱིན་དང་བདེ་གཤེགས་མཆོད་ལ་སོགས། །
ལེགས་སྤྱད་གང་ཡིན་དེ་ཀུན་ཀྱང་། །ཁོང་ཁྲོ་གཅིག་གིས་འཇོམས་པར་
བྱེད། །ཅེས་པ་སྟེ་བསྐལ་པ་སྟོང་ཕྲག་མང་པོའི་བར་དུ་སེམས་ཅན་ལ་སྦྱིན་
པ་བཏང་བ་དང༌། སངས་རྒྱས་ལ་མཆོད་པ་ལ་སོགས་པའི་དགེ་བ་བསོད་
ནམས་ཀྱི་ཚོགས་བསགས་པ་ཐམས་ཅད་ཀྱང་སེམས་ཅན་གཞན་ལ་ཁོང་་་་་་
ཁྲོའམ་ཞེ་སྡང་གཅིག་སྐྱེས་པའི་མི་དགེ་བའི་སྟོབས་ཀྱིས་འཇོམས་པར་བྱེད་
པ་ཡིན་ཞེས་པའི་ལུང་དོན་གསུངས་པའི་སྐབས་སུ། བསླབ་བཏུས་ནས་
བ ཤད་པའི་བཟོད་པའི་མི་མཐུན་ཕྱོགས་དང་། དེ་རྟས་པར་བྱེད་པ་སྟེ་རྒྱས་
པར་བྱེད་པ་དང་། དེའི་གཉེན་པོ་རྣམས་གསུངས་ཏེ། དེ་ཡང་སྤྱིར་ཐེག་
པ་ཆེན་པོའི་ཆོས་དྲུངས་ནས་འབྱིན་པར་བྱེད་པ་སྟེ་ཐེག་པ་ཆེན་པོའི་ཆོས་
རྩ་བ་ནས་མེད་པར་གཏོང་བྱེད་དམ་འཇོམས་པར་བྱེད་པ་པོ་སེམས་ཅན་་་་་
གཞན་ལ་ཁོང་ཁྲོ་བ་དང་ཞེ་སྡང་སྐྱེས་པ་དེ་ཡིན། དེ་ཡང་དེ་འདྲའི་ཁོང་ཁྲོ་
དང་ཞེ་སྡང་འཇོམས་བྱེད་གང་ཡིན་ཞེ་ན། བཟོད་པ་ཡིན་པས་བཟོད་པ་
བསྒོམ་རྒྱུ་དང་། བཟོད་པའི་མི་མཐུན་ཕྱོགས་ཞེ་སྡང་ཡིན་པས་ཞེ་སྡང་སྤོང་
རྒྱུ་ཧ་ཅང་གལ་ཆེན་ཡིན། དེ་ཡང་ཞེ་སྡང་གསོ་ཞིང་རྟས་པར་བྱེད་པ་སྟེ་
རྒྱས་པར་བྱེད་པ་ནི་ཡིད་མི་བདེ་བ་ཡིན་ཏེ། མི་འདོད་བྱས་དང་འདོད་པ་
ཡི། །གེགས་བྱས་པ་ལས་བྱུང་གྱུར་པའི། །ཡིད་མི་བདེ་བའི་ཟས་རྙེད་
ནས། །ཞེ་སྡང་རྟས་ཏེ་བདག་འཇོམས་སོ། །ཞེས་གསུངས་པ་ལྟར་གཞན་
645



གྱིས་རང་ལ་མི་འདོད་པ་བྱས་པ་སྟེ་རང་ལ་འདོད་པའི་བྱ་བ་ཞིག་ཡོད་པ་དེ་
གཞན་གྱིས་གེགས་བྱེད་པའམ་གནོད་པ་བྱས་ནས་འདོད་དོན་བསྒྲུབ་ཏུ་མ་
བཅུག་ཚེ་ཡིད་མི་བདེ་བ་འབྱུང་བ་ལྟ་བུ་ཡིན་ནོ། །དེ་ཡང་དེ་འདྲའི་ཡིད་མི་
བདེ་བ་འབྱུང་བའི་རྐྱེན་གང་ཡིན་ཞེ་ན། འཇིག་རྟེན་ཆོས་བརྒྱད་དེ་རྙེད་
བདེ་གྲགས་བསྟོད་བཞི་འཐོབ་ན་འདོད་ཅིང་དགའ་ལ། དེ་བཞི་ལས་ལྡོག་
པ་འཐོབ་ན་མི་འདོད་ཅིང་མི་དགའ་བ་སྟེ་འཇིག་རྟེན་ཆོས་བརྒྱད་ཡིན། དེ་
ནི་ཚེ་འདིའི་རྣམ་རྟོག་སྟེ་ཚེ་འདི་སྣང་གི་བདེ་བ་ལ་ཆགས་པའི་དབང་གིས་
བྱུང་བ་ཡིན་གསུངས། རང་ཚེ་འདིའི་འདོད་པ་ཐམས་ཅད་བསྒྲུབ་པ་དང་
མི་འདོད་པ་ཐམས་ཅད་སྤང་བ་དོན་དུ་གཉེར་བ་ལ། གཞན་གྱིས་རང་གི་
འདོད་པའི་དོན་བསྒྲུབ་པ་ལ་གེགས་དང་མི་འདོད་པ་བྱས་པས་སེམས་མི་་་་
དགའ་བ་འབྱུང་ལ། དེས་ཞེ་སྡང་གསོས་ཤིང་རྒྱས་པར་བྱས་པས་སྔར་
བསགས་པའི་དགེ་བའི་རྩ་བ་མཐའ་དག་འཇོམས་པར་བྱེད་ཅིང༌། དེའི་
ལས་ཀྱིས་དམྱལ་བར་སྐྱེ་བར་བྱེད་ལ། གལ་ཏེ་དམྱལ་བ་དེ་ལས་ཐར་ནས་
མི་ཞིག་ཏུ་སྐྱེས་པར་གྱུར་ན་ཡང་སེམས་ཅན་གཞན་གྱིས་མི་འདོད་ཅིང་་་་་་
བརྙས་དམོད་ཁྱད་གསོད་བྱེད་པའི་ཡུལ་ཅན་དུ་གྱུར་ཏེ། སངས་རྒྱས་ཀྱི་
ཆོས་ཐམས་ཅད་སྙིང་རྗེ་ཆེན་པོ་བྱང་ཆུབ་ཀྱི་སེམས་ཕ་རོལ་ཏུ་ཕྱིན་པ་དྲུག་
གི་ཉམས་ལེན་ལ་སོགས་པའི་བར་ཆད་དུ་འགྲོ་བས་ན། ཞེ་སྡང་འདི་ཉིད་
གཞོམ་པར་བྱ་བ་ལ་འབད་པ་བྱེད་རྒྱུ་གལ་ཆེ་གསུངས། དེ་ཡང་བློ་ཕུགས་
ཚེ་འདི་ལ་བལྟས་ནས་ཞེས་པ་སྟེ་རང་གི་སེམས་གཏིང་ནས་ཚེ་འདིའི་མཚན་
646



སྙན་གྲགས་དང༌། དབང་མངའ་ཐང་། བདེ་ཐབས་འཚོ་ཐབས་བཅས་ལ་
བསམ་ཞིང་། འཇིག་རྟེན་ཆོས་བརྒྱུད་དོན་དུ་གཉེར་ནས་ཐོས་བསམ་སྒོམ་
གསུམ་ཉིན་མཚན་ངོ་མི་ཤེས་པར་བྱེད་པ་སྟེ་ཐོས་བསམ་སྒོམ་གསུམ་ལ་ཉིན་
མཚན་དབྱེར་མེད་དུ་ཇི་འདྲ་ཞིག་འབད་ཀྱང་ཆགོས་པས་ཆོས་ཀུན་སྤྱོད་པ་
ཡིན་ཏེ། ཇོ་བོའི་ཞལ་ནས། ཇོ་བོ་ཁོང་ཉིད་ཀྱི་དངོས་སློབ་བཀའ་གདམས་
པའི་དགེ་བཤེས་སྒོམ་པ་རིན་ཆེན་བླ་མ་ཞེས་བྱ་བ་ལ། ཁྱོད་ཁམས་ཕྱོགས་སུ་
ཕྱིན་ན་དར་ཡུག་གོས་ཆེན་དང་ཐུད་རྒྱལ་གྱི་ཟས་རིགས་ལ་སོགས་པ་ལག་
ཏུ་འོང་སྙམ་ནས་བསྒོམ་ན། ། སྡིག་པའི་ཕུང་བོ་འབའ་ཞིག་སྒོམ་པ་ལགས།
སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་བར་བྱ་སྙམ་ན།
དར་ཅིག་ཙམ་བསྡད་ཀྱང་བསོད་ནམས་ཀྱི་ཕུང་བོ་དཔག་ཏུ་མེད་པ་འབྱུང་
ཞེས་གསུངས་ལ། ཐོས་བསམ་བྱེད་མཁན་རྣལ་མ་ཞིག་ཡིན་ཚེ་ཇོ་བོ་ཆེན་
པོའི་གསུང་འདི་འདྲ་བ་ལ་ཤིན་ཏུ་མཉམ་འཇོག་དགོས་པ་ཞིག་ཡིན་ནོ། །དེ་
འདྲ་མ་ཡིན་པར་ཕན་སེམས་དང་བྲལ་ཏེ་རེ་དོགས་ཀྱིས་གཞན་ལ་ཆོས་་་་་་་
འཆད་པའམ། ། ཡང་ན་རང་གིས་ཐོས་བསམ་སྒོམ་གསུམ་གང་བྱས་ཀྱང་
དེའི་འབྲས་བུར་རྒྱུ་ནོར་ལོངས་སྤྱོད་དང་མཚན་སྙན་གྲགས་ཤིག་ཨེ་ཐོབ་་་་་
སྙམ་པའི་རེ་བ་དང་། ་ ་ ཡང་རང་གི་རྙེད་པ་གཞན་གྱིས་འཕྲོག་ཨེ་འགྲོ་
བསམ་པ། རང་གི་སྙན་གྲགས་ལ་གཞན་གྱིས་གནོད་པ་བྱེད་དམ་སྙམ་པ་ལ་
སོགས་པའི་དོགས་པ་དང་བཅས་ནས་བྱེད་པ་དེ། ཞེ་སྡང་གིས་ཆོས་ཀུན་
སྤྱོད་པ་ཡིན་ལ། ཉེས་དམིགས་ཅན་ཞིག་ལ་ཆོས་བྱས་སྙམ་པ་དེ་རྨོངས་པས་
647



ཆོས་ཀུན་སྤྱོད་པ་སྟེ། དཔེར་ན། སྐམ་ལུག་མང་པོ་ཞིག་བཤས་ནས་དགོན་
པ་གྲྭ་ཚང་ཞིག་གི་དགེ་འདུན་པ་རྣམས་ལ་གུང་ཚིགས་དྲངས་ནས་ཆོས་་་་་
ལེགས་པོ་ཞིག་བཅོས་སོང་སྙམ་པའི་བསམ་པ་ལྟ་བུ་རྨོངས་པས་ཆོས་ཀུན་་་་་
སྤྱོད་པ་ཡིན་ཞིང་། རྒྱུ་དུག་གསུམ་གྱིས་ཀུན་ནས་བསླངས་པའི་ལས་ཀྱི་
འབྲས་བུ་ངན་སོང་ལས་འགྲོ་ས་གཞན་མེད་པས། གཉེན་པོ་སྣ་ཚོགས་ཀྱི་སྒོ་
ནས་ཆོས་བརྒྱད་དེ་གཞོམ་པར་བྱ་བ་ལ་འབད་པ་བྱ་དགོས་སོ། །དེ་གཏན་
ནས་སྤོང་བ་ལ་ཐེག་ཆེན་གྱི་ལམ་གྱི་རིམ་པ་ལྟར་ན་ངེས་པར་དུ་ཐེག་ཆེན་་་་་
མཐོང་ལམ་རྒྱུད་ལ་སྐྱེ་དགོས་པ་སྟེ་ས་ཐོབ་དགོས། ། གཞན་ཁམས་གསུམ་
ཐམས་ཅད་ལ་ཁྱད་པར་ཡོད་པ་སྟེ། དཔེར་ན། ཐེག་ཆེན་ཚོགས་ལམ་པ་
དང་སྦྱོར་ལམ་པ་ལྟ་བུའི་རྒྱུད་ལའང་ཆོས་བརྒྱད་ཀྱི་ཤས་ཆེ་ཆུང་མི་འདྲ་བ་
མ་གཏོགས་ཆོས་བརྒྱད་ཡོད་པ་འདྲ་བས་ཁྱད་པར་ཡོད་པ་དེ་དག་གཉེན་པོ་
བསྐྱེད་ནས་དོན་དུ་མི་གཉེར་བ་སྟེ་དང་དུ་མི་ལེན་པ་ཞིག་བྱེད་དགོས་པ་
ཡིན་གསུངས། དེའི་གཉེན་པོ་གང་ཡིན་ཞེ་ན། འདོད་པ་དང་མི་འདོད་པ་
ཐམས་ཅད་ཡང་དག་ཏུ་གྲུབ་པ་མེད་ཅིང་། སྒྱུ་མ་ལྟར་མི་བདེན་ཞིང་བསླུ་
བའི་ངང་ཚུལ་ཅན་དུ་ཤེས་ན་དེ་དོན་དུ་གཉེར་བ་མི་འོང་སྟེ། སྤྱོད་འཇུག་
ལས། དེ་ལྟར་སྟོང་པའི་དངོས་རྣམས་ལ། །ཐོབ་པ་ཅི་ཡོད་ཤོར་ཅི་ཡོད། །
མི་དགར་ཅི་ཡོད་དགར་ཅི་ཡོད། །ཐམས་ཅད་ནམ་མཁའ་འདྲ་བར་ནི། །
བདག་འདྲས་ཡོངས་སུ་གཟུང་བར་བྱ། །ཞེས་གསུངས་པ་བཞིན་དུ་ཡིན་ལ།
དེ་ཡང་ཆོས་བརྒྱད་དོན་དུ་གཉེར་ན་ཅི་བྱས་སྡིག་ཏུ་འགྱུར་བ་སྟེ་རྣམ་པ་་་་་
648



དགེ་བ་ལྟ་བུའི་ཐོས་བསམ་སྒོམ་པ་སོགས་གང་བྱས་ནའང་དགེ་བར་མི་འགྲོ་
བར་མ་ཟད་ད་དུང་སྡིག་པའི་ལས་སུ་འགྱུར་བ་ཡིན་པས། སྡིག་པ་ལས་
འཁོར་བར་འཁྱམས་པ་དང་ཁྱད་པར་དུ་ངན་སོང་གསུམ་གྱི་སྡུག་བསྔལ་་་་་
བཟོད་གླགས་མེད་པ་ཐམས་ཅད་འབྱུང་བར་བསམ་པ་དང༌། ཡང་འདོད་
པའི་ལོངས་སྤྱོད་དེ་འཁོར་བའི་ཕུན་ཚོགས་ལ་འཁོར་བ་ཐོག་མ་མེད་པ་ནས་
དུས་ད་ལྟའི་བར་དུ་ཅི་ཙམ་ཞིག་སྤྱད་ཀྱང་ད་དུང་ཡིད་ལ་ངོམས་པ་མེད་་་་་
པའི་ཉེས་པ་བསམ་པ་དང་། ཡང་འདོད་པ་བཞི་པོ་སྟེ་རྙེད་བདེ་གྲགས་
བསྟོད་བཞི་བོ་ཐོབ་ཀྱང་དུས་ཡུན་རིང་བོར་མི་ཐོགས་པར་ཉམས་ནས་སྡུག་
བསྔལ་སྐྱེད་པས། འཁོར་བ་མཐོ་དམན་གྱི་ཉེས་པར་འགྱུར་བ་བསམ་ན་
ཡང་དེའི་གཉེན་པོར་འགྱུར་གསུངས། དེ་ནས་མི་རྟག་པ་འཆི་བ་རྗེས་སུ་
དྲན་པ་བསྒོམ་ན་ཡང་དེའི་གཉེན་པོར་འགྱུར་ཏེ། ཚེ་འདི་ནས་མ་ཤི་བར་
སྡོད་མི་སྲིད་པར་འཇིག་རྟེན་ཕ་རོལ་དུ་འགྲོ་དགོས་པ་ཤེས་པའི་ཚེ་ན།
འདོད་པའི་དངོས་པོ་གསེར་དངུལ་ལྟ་བུ་རིའི་ཕུང་བོ་བཞིན་སྤུངས་པ་ལྟ་བུ་
ཞིག་ཡོད་ཀྱང་འཁྱེར་དབང་མེད་པར་བཞག་ནས་འགྲོ་དགོས་པས་་་་་་་་་
འདོད་པའི་དངོས་པོ་དེ་དག་གིས་ཅི་བྱ་སྙམ་ནས་འཇིག་རྟེན་ཆོས་བརྒྱད་ཀྱི་
འཆིང་ཞགས་ཀྱིས་རང་ཡིད་དམ་པོར་བཅིངས་པ་དེ་ངང་གིས་ལྷོད་ཀྱིས་་་་་
འགྲོ་བས། ཡིད་མི་བདེ་བ་མི་འོང་སྟེ། དཔེར་ན། རྒྱལ་པོ་ཞིག་མཆོད་
གནས་དགེ་འདུན་སྐོར་ཞིག་ཡོད་པ་ལ། རྒྱལ་པོའི་ཡིད་ལ་མཆོད་གནས་
འདི་རྣམས་ལ་ཟས་ཀྱིས་ཉམ་ཐག་པ་མ་ཡིན་པར། ཚུལ་བཞིན་མ་ཡིན་པ་
649



སྟེ་སེམས་ལ་ཚུལ་དང་མི་མཐུན་པ་ཞིག་དྲན་ནས་འདིར་འོང་བ་ཡིན་སྙམ་་་
པའི་རྟོག་པ་སྐྱེས་པ་ལ། བཅོམ་ལྡན་འདས་ཀྱིས་ཚུལ་དེ་མཁྱེན་ནས་རྒྱལ་པོ་
ལ། ཁྱོད་དེ་སྙམ་དུ་མ་སེམས་ཤིག འདི་རྣམས་ནི་དུས་རྟག་ཏུ་མི་རྟག་པ་
ཡིད་ལ་བྱེད་པའམ་སྒོམ་པ་དང་མ་བྲལ་བས་ན། ཉོན་མོངས་པ་ཐམས་ཅད་
དེས་ཟིལ་གྱིས་མནན་ནས་འདུག་པ་ཡིན་གསུངས་པས་སོ། །དེ་བས་ན་མི་
རྟག་པ་བསྒོམས་ན་ཚེ་འདིའི་རྟོག་པ་སྟེ་ཚེ་འདིའི་ཆགས་ཞེན་ལྡོག་པ་་་་་་
འགྱུར་བས། བཟོད་པ་སྒོམ་པ་ལ་ཚེགས་མེད་གསུངས། དེ་རྣམས་ནི་ཆོས་
ལ་སོ་སོར་རྟོག་པ་སྟེ་དཔྱད་པའི་སྒོ་ནས་བཟོད་པ་སྒོམ་པ་ཡིན་ལ། དེ་ལྟར་
བསྒོམས་པས་འཇིག་རྟེན་ཆོས་བརྒྱད་ལས་མི་འདོད་པ་བཞི་ལ་ཡིད་དགའ་
བར་འདུག་ན་ཆོས་བརྒྱད་མགོ་སྙོམས་པའི་རྟགས་ཡིན་པས། དེ་མགོ་
སྙོམས་ན་བཟོད་པ་ལ་ཚེགས་མེད་པར་མ་ཟད་དེ་ཏིང་ངེ་འཛིན་དང་ཤེས་་་
རབ་ལ་སོགས་པའི་དཀར་པོའི་ཆོས་ཐམས་ཅད་སྐྱེ་ཞིང་འགྲུབ་པའི་རྒྱུ་ཡིན་
སྟབས། ཇོ་བོའི་ཞལ་ནས་ འཇིག་རྟེན་ཆོས་བརྒྱད་དག་ལ་སེམས་ནི་
མཉམ་པ་དང་། །ཏིང་ངེ་འཛིན་གྱི་ཚོགས་ལ་རྟག་ཏུ་གཞོལ་བར་གྱིས། །
ཞེས་གསུངས་ཤིང་། ཇོ་བོ་རྗེའི་དངོས་སློབ་རྣལ་འབྱོར་པ་ཆག་ཁྲི་མཆོག་
ཉིད་ལ་ཡང་། འཇིག་རྟེན་ཆོས་བརྒྱད་ཀྱི་དབང་དུ་སོང་བའི་སྒོ་ནས་ཆོས་
མཉན་ཀྱང་ཕན་པ་མེད་ལ། བཤད་ཀྱང་ཕན་པ་མེད། བསྒོམས་ཀྱང་ཕན་
པ་མེད་པས། དེ་དག་ཐམས་ཅད་བོར་གསུངས་པ་སྟེ་འཇིག་རྟེན་ཆོས་
བརྒྱད་ཀྱི་དབང་དུ་སོང་བའི་སྒོ་ནས་ཆོས་མཉན་པ་དང༌། འཆད་པ།
650



བསྒོམས་པ་སོགས་སྐྱུར་ཅིག་དང་ཕན་པ་མེད་ཅེས་པའི་དོན་ཡིན་ནོ། །དེ་
ཡང་ཆོས་ཀྱི་སྐད་དོད་དྷརྨ་བོད་རང་སྐད་དུ་བསྒྱུར་ན་ངོ་བོ་འཛིན་པ་ཞེས་
བྱ་ཞིང་། རང་གི་ངོ་བོ་འཛིན་པ་ཆོས་ཀྱི་མཚན་ཉིད་དུ་འཇོག་པ་ཡིན་ལ།
འོ་ན་གང་འཛིན་ཞེ་ན། རང་རྒྱུད་ལྡན་གྱི་གང་ཟག་དེ་ངན་སོང་ལས་
འཛིན་པ་དང༌། འཁོར་བ་ལས་འཛིན་པ། ཉོན་མོངས་པ་ལས་འཛིན་པ།
ཤེས་བྱའི་སྒྲིབ་པ་ལས་འཛིན་པ་ལ་གོ་དགོས། དེ་ཡང་སྐྱེས་བུ་ཆེ་འབྲིང་
ཆུང་གསུམ་གྱི་ཆོས་དང་། ཐེག་པ་ཆེ་ཆུང་གི་ཆོས་ཀྱང་ཀུན་སློང་གི་སྒོ་ནས་
འཇོག་དགོས་ལ། དཔེར་ན། མི་དགེ་བཅུ་སྤོང་གི་ཚུལ་ཁྲིམས་ཉིན་གཅིག་
ལ་སྲུང་བ་དེ་སྐྱེས་བུ་ཆེ་འབྲིང་ཆུང་གསུམ་ལས་གང་གི་ཚུལ་ཁྲིམས་སུ་འགྲོ་
བ་དེ་ཡང་ཀུན་སློང་གི་སྒོ་ནས་འཇོག་དགོས་ལ། དེ་བཞིན་དུ་དགོན་པ་སོ་
སོའི་དགེ་འདུན་པ་ཚོ་གྲོང་ཆོག་ཏུ་འགྲོ་བ་དེ་ལའང་དམ་པའི་ཆོས་སུ་འགྲོ་
མི་འགྲོ་གཉིས་ཡོད་ལ། དཔེར་ན། ནད་པ་ཞིག་གི་ཆེད་དུ་གྲོང་ཆོག་ལ་འགྲོ་
བའི་ཚེ། ནད་པ་དེའི་ནད་ཨེ་དྲག་བསམ་པ་དང་། ནད་པ་དེ་ལ་ཕན་ཞིག་
ཨེ་ཐོགས་བསམ་པའི་བློ་ཞིག་སྐྱེས་ན་དམ་པའི་ཆོས་སམ་སྐྱེས་བུ་ཆུང་ངུའི་་་
ཆོས་སུ་འགྲོ་བ་ཡིན། མདོར་ན་དམ་པའི་ཆོས་ཞེས་བྱ་བ་ནི་གཞན་ལ་འཚེ་
བ་སྤོང་བ་དང་ཕན་འདོགས་པ་དེ་ཡིན། གཞན་ལ་འཚེ་བ་སྤངས་པའི་སྤོང་
བ་ནི་ཐེག་པ་ཆེན་པོའི་ཆོས་ཡིན། དེ་ཡང་བྱང་ཆུབ་ཀྱི་སེམས་ཀྱིས་ཀུན་
ནས་བསླངས་ཤིང་། ནད་པ་ལྟ་བུ་ཞིག་ལ་མཚོན་ན། ནད་པ་འདི་ཉིད་
གཙོ་བྱས་པའི་སེམས་ཅན་ཐམས་ཅད་རྫོགས་པའི་སངས་རྒྱས་ཀྱི་གོ་འཕང་
651



འཐོབ་པའི་ཆེད་དུ་ཆོས་འདི་ལྟ་བུ་ཞིག་འདོན་སྙམ་པའི་བསམ་པས་ཀུན་་་་
ནས་བསླངས་ཏེ་ཆོས་ཅི་ཞིག་གསུངས་ཀྱང་དམ་པའི་ཆོས་སམ་ཆོས་ཀྱི་སྦྱིན་
པ་རྣམ་པར་དག་པ་ཡིན་ནོ། །དེ་ཡང་རྙེད་བཀུར་སོགས་འཇིག་རྟེན་ཆོས་
བརྒྱད་ཀྱི་དབང་དུ་སོང་བའི་སྒོ་ནས་ཐོས་བསམ་སྒོམ་པ་ཇི་འདྲ་རྒྱ་ཆེན་པོ་
ཞིག་བྱས་ཀྱང་དམ་པའི་ཆོས་སུ་མི་འགྲོ་བས་ན། ཆོས་མཉན་ཀྱང་རང་རྒྱུད་
འདུལ་བ་ལ་མི་ཕན། ་ ཆོས་བཤད་ཀྱང་གཞན་རྒྱུད་འདུལ་བ་ལ་མི་ཕན།
བསྒོམས་ཀྱང་ཕན་ཐོགས་མི་འབྱུང་བས་དེ་དག་ཐམས་ཅད་བོར་བའམ་་་་་
སྤོངས་ཤིག་ཅེས་གསུངས་པའི་དོན་ཀྱང་དེའོ། །དེ་ལྟར་གྲོང་ཆོག་ལ་སོང་
སོང་ཐམས་ཅད་མི་ལེགས་ཤིང་ངན་པའང་མ་ཡིན་ལ། སློབ་གཉེར་ལ་
བརྩོན་པའི་ཐོས་བསམ་སྒོམ་གསུམ་ཐམས་ཅད་ལེགས་ཤིང་བཟང་བའང་མ་
ཡིན་པ་སོགས་ཀུན་སློང་ཡང་དག་ཡིན་མིན་གྱི་སྟེང་ནས་འཇོག་དགོས། རྗེ་
ཙོང་ཁ་པ་ཆེན་པོས་མཛད་པའི་སྙན་ངག་བྱ་དཀའ་བའི་རྒྱན་ལས་དབྱངས་
ཨ་ངེས་པ་ཅན་གྱི་ནང་དུ། བསམ་པ་བཟང་ན་ས་དང་ལམ་ཡང་བཟང་།
བསམ་པ་ངན་ན་ས་དང་ལམ་ཡང་ངན། ཐམས་ཅད་བསམ་པ་དག་ལ་རག་
ལས་པས། །ཞེས་གསུངས་པ་བཞིན་ནོ། །དེ་ལྟར་གོང་དུ་དེ་དག་ཐམས་ཅད་
བོར་གསུངས་པ་ལ། རྣལ་འབྱོར་ཆག་ཁྲི་མཆོག་གིས་ཇོ་བོར་འོ་ན་ཇི་ལྟར་
བགྱི་ཞེས་ཞུས་པས། འཇིག་རྟེན་བློས་ཐོངས་ཞེས་པ་སྟེ་འཁོར་བའི་ཕུན་
ཚོགས་ཐམས་ཅད་བློས་ཐོངས་ལ་དགེ་བཤེས་འབྲོམ་སྟོན་པ་བླ་མར་སྟེན་་་་་
ཅིག་གསུངས། དེ་ལྟར་གསུངས་པའི་རྒྱུ་མཚན་གང་ཡིན་ཞེ་ན། འབྲོམ་སྟོན་
652



པ་རྒྱལ་བའི་འབྱུང་གནས་ཉིད་དངོས་པོའི་གནས་ཚོད་ལ་འཕགས་པ་སྤྱན་
རས་གཟིགས་ཡིན་ལ། རྒྱལ་བ་ཐམས་ཅད་མཁྱེན་པ་འབྲོམ་སྟོན་པ་རྒྱལ་
བའི་འབྱུང་གནས་ཀྱི་སྤྲུལ་སྐུ་ཤ་སྟག་ཡིན་པ་ཁུངས་ཚད་མ་དང་ལུང་ཚད་
མ་ཡོད་པ་རེད། ། རྒྱལ་བ་རིན་པོ་ཆེ་ཞེས་པའི་མཚན་དེ་ཡང་ཡག་པོ་ཞིག་
རེད་ཅེས་ཤིས་བརྗོད་ཀྱི་སྒོ་ནས་བཏགས་པ་མ་ཡིན་པར། བཀའ་གདམས་
གླེགས་བམ་ལས་ལུང་གིས་ཟིན་ཡོད་པ་རེད། བཀའ་གདམས་བསྟན་པའི་
ཆུ་མགོ་རྭ་སྒྲེང་དགོན་པ་ནི་འབྲོམ་སྟོན་པའི་གདན་ས་ཡིན་ལ། དེར་ཤུག་
པའི་སྡོང་བོ་ཡོད་ས་ཞིག་ཡིན་ཞིང༌། ཤུག་པའི་སྡོང་བོ་ཡོད་ཚད་ཡིན་མིན་
མི་ཤེས་ཀྱང་། ་་་ཤུག་པའི་སྡོང་བོ་ལ་ལར་ཤུན་པགས་རིམ་པ་བདུན་ཡོད་
པར་གསུངས། ཤུག་སྡོང་ལ་ཤུག་པགས་རིམ་པ་བདུན་ཡོད་པ་ནི་རྒྱལ་བ་
རིམ་པ་བདུན་གྱིས་འབྱོན་པར་བསྟན་པའི་རྟེན་འབྲེལ་ཡིན་ཞེས་པའི་རྒྱུ་་་་
མཚན་ལ་བརྟེན་ནས་རྒྱལ་བ་ཞེས་པའི་མཚན་ཐོགས་པ་ཡིན་ལ། དེ་བས་
རྒྱལ་བ་རིན་པོ་ཆེ་འབྲོམ་སྟོན་པ་རྒྱལ་བའི་འབྱུང་གནས་ཀྱི་སྤྲུལ་སྐུ་ཡིན་་་་་་
ཞེས་ཀྱང་གསུངས་ལ་ཡིན་ཀྱང་ཡིན་པ་རེད། འབྲོམ་སྟོན་པས་དུས་དང་
རྣམ་པ་ཀུན་ཏུ་ཆོས་བརྒྱད་ཀྱི་མགོ་སྙོམས་པར་བྱེད་པ་དེ་གཙོ་བོར་བཟུང་་་་
ནས་ཉམས་ལེན་དགོངས་པར་མཛད་པར་ཚིག་གི་སྒོ་ནས་ཀྱང་སྒོམ་སྟེ། རྭ་
སྒྲེང་གི་ཁྱམས་སྟོད་ཅིག་ན་འབྲོམ་སྟོན་པ་ན་བཟའ་ཡང་ཉིལ་བར་བྱས་་་་་་
པའམ་མར་ཉིལ་ཏུ་བཅུག་ཅིང་། ཤངས་ཆབ་ཙ་རེ་བྱས་ནས་ཏེ་སྣབས་ལུད་
མར་ལུག་ཏུ་བཅུག་ནས། རེས་ཏེ་སྐབས་འགར་བཤེས་སྤྲིངས་ལས་འཇིག་
653



རྟེན་མཁྱེན་པ་རྙེད་དང་མ་རྙེད་པ། །ཞེས་པའི་ཚིག་བཞི་དེ་ཉིད་ཆ་ཚང་དུ་
རྫོགས་པར་འདོན་གྱིན་ནམ་གསུང་བཞིན་བཞུགས་ལ། ཡང་སྐབས་འགར་
འཇིག་རྟེན་མཁྱེན་པ་ཞེས་ཚིག་གི་མགོ་ཕྱུང་བ་ཙམ་བྱས་ནས་མགོ་སྙོམས་་་་
མཛོད་བྱ་བ་གསུངས་ནས་དགོངས་པ་མཛད། ཡང་སྐབས་ལ་ལར།
བདག་ཅག་གྲོལ་བ་དོན་གཉེར་ལ། །རྙེད་དང་བཀུར་སྟིས་འཆིང་མི་
དགོས། །ཞེས་གསུངས་པ་སྟེ་བདག་ཅག་ནི་ཐར་བ་དོན་དུ་གཉེར་བའམ་ཞི་
བ་མྱང་འདས་དོན་དུ་གཉེར་མཁན་ཡིན་པས། རྙེད་པ་དང་བཀུར་སྟིས་
འཆིང་བ་དེ་དགོས་འདོད་ཅིང་དགོས་མཁོ་མི་འདུག་ཅེས་གསུང་བཞིན་་་་་
ཤུག་པའི་སྡོང་གསེབ་ན་ཕར་ཕེབས་ཚུར་ཕེབས་གནང་བཞིན་བཞུགས།
ཡང་སྐབས་ལ་ལར། བདག་ནི་རྙེད་མང་བཀུར་བསྟི་བཅས། །བདག་ལ་
མང་པོ་དགའ་བོ་ཞེས། །དེ་འདྲའི་བསྙེམས་པ་འཆང་གྱུར་ན། །ཤི་བའི་འོག་
ཏུ་འཇིགས་པ་སྐྱེ། །རྙེད་པ་དག་ནི་མང་བྱུང་ཞིང་། །གྲགས་དང་སྙན་པ་
བྱུང་གྱུར་ཀྱང་། །གྲགས་དང་སྙན་པའི་ཚོགས་བཅས་ཏེ། །གང་དུ་འདོད་
པའི་གཏོལ་མེད་དོ། །ཞེས་པ་སྟེ། བདག་ལ་རྒྱུ་ནོར་ལོངས་སྤྱོད་ཀྱི་རྙེད་
པའང་མང་ལ། ། དད་པས་བཀུར་བའི་སྦྱིན་བདག་དང་སློབ་མའི་ཚོགས་
ཀྱང་མང་པས། ་བདག་ལ་དགའ་ཞིང་དད་པའི་འཁོར་མང་ངོ་ཞེས་ང་རྒྱལ་
གྱི་བསམ་པ་སྐྱེས་གྱུར་ན། དེས་བསྐྱེད་པའི་འབྲས་བུ་ཤི་བའི་རྗེས་སུ་
འཇིགས་པ་ཆེན་པོ་སྐྱེ་བར་འགྱུར་ལ། ། རྙེད་པ་དང་བཀུར་སྟི་མང་པོ་ཐོབ་
ཅིང་། གྲགས་པའི་སྙན་པ་སོགས་ཇི་འདྲ་ཞིག་རྒྱས་པར་གྱུར་ཀྱང་། གང་དུ་
654



འདོད་པ་གཏོལ་མེད་པ་སྟེ་ཚེ་འཕོས་པའི་འོག་ཏུ་དམྱལ་བ། ཡི་དྭགས།
དུད་འགྲོ། ལྷ། ལྷ་མིན་སོགས་གང་དུ་སྐྱེ་བའི་ངེས་པ་མེད་དོ་ཞེས་བྱ་བ་ཁོ་
ནས་ཆོས་བརྒྱད་ཀྱི་མགོ་སྙོམས་པར་ཐུགས་དགོངས་མཛད་པ་ཡིན་གསུངས།
ཕྱིས་སུ་སེར་འདུན་བྱེད་པའི་གྲོས་དྲིས་པ་སྟེ་དགེ་འདུན་པའི་ཚོགས་འདུས་
པ་ལ་གྲོས་བྱས་པས། ངས་འཇིག་རྟེན་བློས་གཏོང་ལོ་ཅིག་བྱེད་པ་ལས་མི་
ཤེས་གསུང་བ་ལགས་པར་གདའ། དེ་ཡང་བཀའ་གདམས་པའི་དགེ་བའི་
བཤེས་གཉེན་ཆེན་པོ་རྣལ་འབྱོར་པ་ཤེས་རབ་རྡོ་རྗེ་ཞེས་བྱ་བ་ལ། ཇོ་བོས་
ནན་ཏན་གྱིས་ཆོས་བརྒྱད་མགོ་སྙོམས་པ་ལ་སྦྱར་ཏེ། ཁྱོད་ད་ལྟ་ཆོས་བརྒྱད་
མཉམ་པ་འདི་སྒོམས་ཤིག་གསུངས་ལ། ་ དེར་དགེ་བཤེས་རྣལ་འབྱོར་པའི་
ཐུགས་དགོངས་སུ་ང་ལ་དེ་ཙམ་གསུང་ཅི་དགོས་ན་སྙམ་པ་ཞིག་བྱུང་བ་ལ་
ཕྱིས་སུ་ཟང་ཟིང་སྤྱན་སྤུན་མང་པོ་བྱུང་བ་སྟེ་རྒྱུ་ནོར་ལོངས་སྤྱོད་མང་པོ་་་་་
འདུས་པ་བྱུང་བས། འདི་ལ་བལྟས་ཀྱིས་དོགས་པ་ཡིན་པ་འདྲ་གསུངས་པ་
སྟེ་ཟང་ཟིང་འཐོབ་ན་དགའ་བ་དང་མ་ཐོབ་ན་མི་དགའ་བ་དེ་འདྲ་འབྱུང་
ཉེན་ཆེ་བ་དེར་གསུང་ས་པ་ཡིན་པ་འདྲ་གསུངས། ། ཁོང་ལ་རྙེད་པ་དང་
བཀུར་སྟི་འོང་ན། འབུ་སྡོམ་གྱི་རྒྱུ་དང་འདམ་རྫབ་ལྟ་བུ་རྨི་ལམ་དུ་རྨིས་པ་
ཡིན་པས་དེ་ལ་སྐྱོན་དུ་དགོངས་པ་ཡིན། རང་ཅག་ཡིན་ན་གྲོག་རྨིས་ཟེར་
ནས་འོང་བ་ཡིན་བྱ་བ་གསུངས་སོ། །དེ་ལྟ་བས་ན་ཆོས་བརྒྱད་ཀྱི་མགོ་
སྙོམས་ཐུབ་མ་ཐུབ་པ་ནི། ཆོས་ཡོད་མེད་ཀྱི་དོ་གལ་ལ་ཐུག་པ་སྟེ་གནད་
འགག་ལ་ཐུག་པ་ཡིན་པས་ཐབས་ཚུལ་སྣ་ཚོགས་ཀྱི་སྒོ་ནས་ཆོས་བརྒྱུད་་་་་་
655



གཞོམ་པར་བྱ་བ་འདི་ལ་འབད་དགོས་གསུངས་པའོ། །
དེ་འཇོམས་ཐབས་ཁོ་ན་ཡང་འཇིག་རྟེན་གྱི་ཆོས་བརྒྱད་ཀྱི་མི་འདོད་
པ་བཞི་ལ་དགའ་བ་ཡིན་པར་སྟོན་པ་ལ། རྩ་བ་ལས། འཇིག་རྟེན་ཆོས་ཀྱི་
མི་འདོད་བཞི་ལྡན། །རྣམ་གྲོལ་སྒྲུབ་པས་དེ་ཉིད་འདམ་བྱ། །མ་ཚོར་གཏེར་
ལ་གནོད་པ་མེད་བཞིན། །ཚོར་ན་གཞན་གྱིས་ཁྱེར་བ་དེ་ཉིད། །རྙེད་
སོགས་བཞི་པོ་གཞན་ལ་སྣང་ཡང་། །དེ་ཉིད་ཤི་ཟིན་འདྲ་བར་ཤེས་བྱ། །
མདོ་སྨད་ཇོ་བོས་སྦྲང་མར་བླངས་བཞིན། །དེ་བས་རྙེད་སོགས་བཞི་ལ་
དགྲར་བཟུང་། །མངའ་ཐང་མཐའ་རྒྱས་སྡུག་བསྔལ་མཚོ་རྡོལ། །དངགས་
ལས་ཀྱང་འབྱུང་དེ་ལྟར་ཤེས་བྱ། །ཞེས་གསུངས་ཤིང༌། དེ་ཡང་འཇིག་རྟེན་
གྱི་ཆོས་མི་འདོད་པ་བཞི་དང་ལྡན་པ་ལ་དགའ་བ་ཞིག་ཡོད་ན། རྣམ་གྲོལ་
ཏེ་ཐར་བའི་གོ་འཕང་སྒྲུབ་པའི་རྒྱུར་འགྱུར་ཏེ། དཔེར་ན། གསེར་ལ་
སོགས་པའི་ནོར་གཏེར་དུ་སྦེད་པ་དེ་ཉིད་གཞན་གྱིས་མ་ཚོར་ན་བསྲུང་སླ་
སྟེ། བསྡུ་བ་དང་འཕྲོག་པ་ལ་སོགས་པའི་གནོད་པ་མི་འོང་བ་བཞིན་དུ་
རྣམ་གྲོལ་སྒྲུབ་པའི་གང་ཟག་ལ་སྙན་གྲགས་དང་རྙེད་བཀུར་ལ་སོགས་པ་མ་
བྱུང་ན། གཞན་གྱིས་བཟང་པོ་ཡིན་པར་མི་ཤེས་པས། རང་ཆོས་སྒྲུབ་པར་
བྱེད་པ་ལ་གཞན་གྱིས་གནོད་པ་མི་འབྱུང་སྟབས་ཐར་བའི་གོ་འཕང་མྱུར་དུ་
འགྲུབ་པར་འགྱུར་བ་ཡིན་ཏེ། དགེ་བཤེས་པོ་ཏོ་བའི་ཞལ་ནས། དམའ་ས་
ན་འདུག་པ་ཞིག་ལ་ཡོན་ཏན་ཐམས་ཅད་རྒྱུད་ལ་སྐྱེ་བ་ཡིན། མཐོ་སར་
བསྡད་ནས་ཆོས་འཚོལ་དུ་སོང་ན་བོགས་མི་འབྱིན་པ་སྟེ་སྐྱེད་མི་ཐོན་གྱི་་་་་
656



སྟེང་དུ་ད་དུང་ཐུར་ལ་འགྲོ་ཉེན་ཆེ་ལ། ང་ལ་ཅིའི་གཏད་ཀྱང་མེད་དེ།
དགེ་བསྙེན་རྒད་པོ་ཞིག་སྟེ་འབྲོམ་སྟོན་པའི་དེ་སྐད་ཟློ་བའི་ལད་མོ་བྱས་པ་
ཡིན་ཏེ། དགེ་བསྙེན་དེ་ལ་སྟེ་འབྲོམ་སྟོན་པ་ལ་ཨ་ཙརྱ་ཨག་ཚོམ་དཀར་པུ་
རེ་བ་ཞིག་སྟེ་སྤྱན་རས་གཟིགས་ཀྱི་སྤྲུལ་པ་ཞིག་གིས་བཟླས་པ་ཡིན་གསུངས་
སྐད། དེ་འདྲ་ཡིན་པའི་རྒྱུ་མཚན་གྱིས་མི་གཞན་གྱིས་རང་ཉིད་ཆོས་སྒྲུབ་
པའི་ཚུལ་མ་ཚོར་བར་རང་གིས་ཆོས་ཀྱི་རོ་ཚོར་བར་བྱས་ན། གཞན་གྱིས་
བལྟས་ན་སྙིང་རྗེའི་གནས་སུ་འདུག་པ། དུག་པོ་ཧྲིལ་ལེ་བ་སྟེ་གོས་རྙིང་
རས་ཆད་ཅན་ཞིག་ལ་ཆོས་འོང་གི །དེ་འདྲ་མ་ཡིན་པར་གོས་བཟང་པོ་གོན་
ཞིང་། ཟས་ཞིམ་པོ་ཟ་བའི་ཚེ་གཞན་གྱིས་ལྷ་ཡིན་ཀླུ་ཡིན་ཟེར་ནས། ལྷ་
ཕྱག་དགུ་དགུ་ཙམ་བྱེད་པར་སོང་ཙ་ན། གཏེར་སྦས་པ་གཞན་གྱིས་ཚོར་
བས་གཞན་གྱིས་འཁྱེར་བ་དང་འདྲ་བར་རང་སྒྲུབ་པ་བྱར་མི་འོང་བར་འགྲོ་
བ་སྟེ་སྒྲུབ་པ་ཉམས་ལེན་རྣམ་དག་མི་འོང་བའམ་སྒྲུབ་པ་ཉམས་ལེན་གྱི་་་་་
གེགས་སུ་འགྲོ་བས་ན། བྲམ་ཟེའི་དམོད་པའི་སྟེང་དུ་སོང་བ་ཡིན་ཏེ། རྩ་
བ་འདོད་ཅིང་ཡོན་ཏན་མི་འདོད་ན། །རིག་བྱེད་ལེགས་པར་བསླབས་ནས་
སྟོན་བྱེད་པ། །དཀའ་ཐུབ་ཅན་དུ་རེ་བ་ཆེན་པོ་ཡིས། །ཡུལ་མི་རྣམས་ཀྱིས་
དེ་ལ་མཆོད་པར་ཤོག །ཅེས་དམོད་པ་བོར་བ་ཡིན་ཏེ། རང་ཅག་དེ་ལ་
བསྒྲུབ་བྱར་བྱེད་དེ། །ཆོས་དང་གཉིས་རྒྱབ་སྤྲད་པ་སྟེ་ཆོས་དང་རང་གི་
སེམས་རྒྱུད་གཉིས་རྒྱབ་འགལ་དུ་སོང་བ་བཞིན་དུ་འདུག་པས། ད་ལྟ་ཡང་
བསོད་ནམས་ཆེ་ཇ་སིག་སྟེ་ཇ་བག་རྡོག་པོ་འདི་ཙམ་བྱུང་ཟེར་བར་སོང་ཙ་
657



ན། རང་གི་ཆོས་ཉམས་ནས་འགྲོ་བས་ན། ཤི་ཟིན་པ་སྟེ་དོན་མེད་དང་འདྲ་
བར་ཤེས་པར་བྱ་སྟེ། དེ་ཡང་དཔེར་ན། མདོ་སྨད་ཤོད་དུ་སྟེ་མདོ་སྨད་ཡུལ་
གྲུ་ཞིག་ན། ཇོ་བོ་ཞིག་གིས་སྦྲང་མར་སྦྱར་བ་སྟེ་སྦྲང་རྩི་དང་མར་བསྲེས་པ་
ཕོར་བ་གང་ལག་ཏུ་ཁྱེར་ནས་ཕྱིན་པས། སྦྲང་མ་ཞིག་བྱུང་ནས་དེ་ཉིད་
ཡིད་ངོམས་པའམ་ཡིད་ཚིམ་པ་ཞིག་འཐུངས་ནས་སོང་བར་མ་ཟད། ད་
དུང་སྦྲང་མ་གཞན་སྐོར་ཞིག་ལ་བརྡ་སྤྲད་ནས་སྦྲང་མར་ལྷག་མ་དེ་ཡང་་་་་་
ཟད་པར་བྱས་པ་བཞིན་དུ། དགེ་བཤེས་པོ་ཏོ་བའི་ཞལ་ནས་ཀྱང་། དང་
པོ་དགེ་བཤེས་པའི་གདམས་ངག་སྟེ་དགེ་བཤེས་འབྲོམ་སྟོན་པ་ནས་བརྒྱུད་
པའི་གདམས་ངག་ནུབ་པར་ཕངས་སྙམ་ནས་བྲང་ཁང་སྟེ་རང་གི་འདུག་་་་་་
སའི་ཁང་བའི་ནང་དུ་ཆོས་བཤད་ཟེར་ནས་དང་པོར་མི་རེ་གཉིས་ཙམ་ལ་་་་
འབག་འབུག་སྟེ་གསང་བའི་ཚུལ་བཤད་པས། དེ་དག་གིས་གཞན་ལ་
བསྒྲགས་ནས་མི་མང་པོ་འདུས་ནས་ས་རྡུལ་འཚུབ་ལོང་ལོང་བྱེད་རྒྱུ་ཡོད་་་་
བས། ཆོས་བཤད་མཁན་དེ་འདྲ་གཏན་ནས་བྱེད་མི་རུང་ཞེས་པའོ། །ཡང་
བཀའ་གདམས་པའི་དགེ་བཤེས་ཡ་གད་པ་ལ། ཇོ་བོ་གཡོར་པོ་ཁྱོད་ཀྱང་
རྣམ་གྲོལ་འདོད་ན་སྟེ་ཐར་བའི་གོ་འཕང་འདོད་ན། ས་འཚུབ་ལོང་ལོང་
འདི་འདྲ་བ་ཡེ་མ་བྱེད་ཅིག ཅིག་རོ་སྦེད་པའི་སར་ཟན་སྡེར་གོག་ཅིག་གི་
ནང་དུ་བཅུག ཁོང་རང་ཆོས་དེ་ཟོས་ནས། རྒད་པོ་ཞིག་གིས་སྡེར་གོག་དེ་
ལྐོག་པར་ཏེ་མི་མཐོང་སར་བོར་ནས་ཕྱིས་འདི་ལྟར་ཡེ་མི་བྱའོ་ཟེར་གྱིན་་་་་
འདུག་པས། རྒད་པོ་འདི་ཅི་ལ་མ་མགུ་ན་སྙམ་པ་ལ། ཁོང་གི་དེ་ལྟོ་ཞིག་
658



ཡིན་པར་འདུག དཔེ་དེ་བཞིན་དུ་ངེད་ཅག་ས་འཚུབ་ཅན་འདི་འདྲ་ཕྱིས་
སུ་གཏན་ནས་མི་བྱའོ་ཞེས་གསུངས་པ་ནི། ཆོས་མ་བྱེད། སློབ་མ་མང་པོ་
མ་སྐྱོང་ཞེས་པའི་དོན་མིན་པར། སློབ་མ་སྐྱོང་བའི་དུས་ལ་མ་བབ་པ་དང་།
རང་གི་སེམས་རྒྱུད་མ་བ ཏུལ་བར་འཇིག་རྟེན་ཆོས་བརྒྱད་ཀྱིས་ཀུན་ནས་་་་་
བསླངས་ཏེ་ཆོས་འཆད་སྤེལ་བྱས་ན་སྙིང་བོ་མེད་ཅེས་པའི་དོན་ཡིན་ནོ། །རྒྱུ་
མཚན་གང་ཡིན་ཞེ་ན། ཐེག་པ་ཆེན་པོའི་ཆོས་དེ་བྱིན་རླབས་ལ་རག་ལས་
ཡོད་པས། རང་རྒྱུད་མ་བཏུལ་ཞིང་འཇིག་རྟེན་ཆོས་བརྒྱད་ཀྱི་བསམ་པས་
ཀུན་ནས་བསླངས་ཏེ་ཁ་ནས་ཆོས་ཇི་འདྲ་ཞིག་བཤད་མཁས་ཀྱང་བྱིན་་་་་་་
རླབས་མེད་པས་སློབ་མར་ཕན་མི་ཐོགས་ཤིང་སེམས་རྒྱུད་འདུལ་མི་ཐུབ་ལ།
གལ་ཏེ་སློབ་མ་དེས་ཅུང་ཙམ་ཤེས་པའི་དབང་དུ་བཏང་ན་ཡང་། དེའི་
སེམས་རྒྱུད་ཀྱི་ང་རྒྱལ་ཇེ་ཆེ་དང་། ཕྲག་དོག་ཇེ་ཆེ། ཞེ་སྡང་ཇེ་ཆེར་སོང་
ནས་སེམས་རྒྱུད་བཏུལ་བ་ཕར་ཞོག་བསམ་པ་སྔར་ལས་ཇེ་རྡུགས་སུ་འགྲོ་་་་
ངེས་ཡིན་ནོ། །དམ་པའི་ཆོས་ཞེས་པ་ཐོག་མར་རང་རྒྱུད་ཀྱི་ཉོན་མོངས་
འདུལ་ཐབས་བྱ་རྒྱུ་དང་། རང་རྒྱུད་ཀྱི་ཉོན་མོངས་བཏུལ་བའི་རྗེས་སུ་
གཞན་རྒྱུད་ཀྱི་ཉོན་མོངས་གདུལ་རྒྱུ་དེ་ཡིན་པས། རང་རྒྱུད་མ་བཏུལ་བར་
གཞན་ལ་ཆོས་འཆད་སྤེལ་བྱས་པ་ལ་སྙིང་པོ་མེད་ཅེས་པའི་དོན་ནོ། །དེ་
བས། ངས་ཀྱང་སྟེ་དགེ་བཤེས་པོ་ཏོ་བ་ཁོང་ཉིད་ཀྱིས་ཀྱང་བེའུ་བུམ་འདི་སྟེ་
བེའུ་བུམ་སྔོན་པོའི་གླེགས་བམ་ཆུང་ཆུང་འདི་གསང་བར་ཕངས་སྙམ་ནས་
སློབ་མ་རེ་གཉིས་ལ་བཟླས་པས། ལ་ལས་ཞུས་ནས་བལྟས་པ་ཡིན་ལ། ལ་
659



ལས་བསྡུས་ནས་བྲིས་ཏེ་བལྟས་པ་ཡིན་ཞེས་བྱ་བ་གསུངས་སྐད། ཕྱིས་སུ་
བསྡུས་ནས་བྲིས་པའི་དཔེ་ཆ་དེ་ལས་འཕེལ་བ་ཚན་ཅིག་སྟེ་ཇེ་མང་དུ་སོང་
བ་སྐོར་ཞིག་ཡོད་དེ། དེ་ལ་བྲིར་མི་བཏུབ་པས། ང་རང་གི་དཔེ་འདི་ལ་
བྲིས་ཤིག་གསུངས་ནས་ཡངས་པར་མཛད་དེ། ད་རེ་རེ་མ་བྲིས་ན་སྒོ་ངན་པ་
ཡིན་ནོ་བྱ་བ་ཡང་གསུངས། དེ་བས་འུ་ཅག་རྙེད་པ་ལ་སོགས་པས་ཆོས་
འདོད་པ་རྣམས་ལ་ཡང་གནོད་པ་སྐྱེལ་བས་ན། དགྲའི་འདུ་ཤེས་བྱས་ལ་
སྤང་། འཇིག་རྟེན་པའི་གདམས་ངག་སྟེ་འཇིག་རྟེན་པའི་ཁ་དཔེ་ལས་ཀྱང་།
མངའ་ཐང་མཐའ་རྒྱས་ན་སྡུག་བསྔལ་གྱི་མཚོ་རྡོལ་ཟེར་ཏེ། དང་པོ་རང་
གཅིག་པུ་གནས་པའི་དུས་སུ་སྡུག་བསྔལ་རེ་མྱང་དགོས་ཚེ་རང་གཅིག་པུ་་་་
ཡིས་མྱངས་པས་ཆོག་ལ། དེ་ནས་ཁྱིམ་ཐབ་རེ་བྱས་པ་སྟེ་བཟའ་ཚང་
བསྒྲིགས་པའི་རྗེས་སུ་རང་གཅིག་པུས་སྡུག་བསྔལ་མྱོང་དགོས་པར་མ་ཟད་
ད་དུང་བུ་དང་བུ་མོ་ཐམས་ཅད་ཀྱི་སྡུག་བསྔལ་ཀྱང་བྱེད་དགོས་པས། ཆོས་
ནས་ཀྱང་སྟེ་བཤེས་སྤྲིངས་ལས། ཀླུ་མཆོག་རྣམས་ལ་མགོ་བོ་ཇི་སྙེད་པ། །
དེ་ལས་བྱུང་བས་སྡུག་བསྔལ་དེ་སྙེད་དོ། །ཞེས་གསུངས་པ་ལྟར་ཤེས་པར་
བྱའོ་གསུངས་སོ། །
བཅུ་དྲུག་པ། བརྩོན་འགྲུས་ལ་སློབ་ཚུལ།
དེ་ལྟར་བཟོད་པས་བརྩོན་འགྲུས་བརྩམས། །ཞེས་གསུངས་བས་ན།
བཟོད་པའི་རྗེས་སུ་བརྩོན་འགྲུས་བརྩམ་དགོས་པར་སྟོན་པ་ལ། དང་པོ་
660



བསམ་པ་ཇི་ལྟ་བུས་འབད་པར་སྟོན་པ་ནི། རྩ་བ་ལས། དགེ་བའི་ཆོས་ལ་
བརྩོན་འགྲུས་རྩོམ་པས། །ཤིན་ཏུ་འཇིགས་སར་ཕྱིན་པའི་མི་བཞིན། །རྟག་
ཏུ་བསམ་པ་ཀུན་གྱི་གྲོགས་ཡིན། །ཡང་ན་འབྲོག་དགོན་མི་བཟད་འཁྱམས་
བཞིན། །ཡང་ན་བཙོན་དོང་བུ་ཆུད་མ་བཞིན། །ཁང་བ་མེ་འབར་རང་དང་
མ་བཞིན། །རྟག་ཏུ་བསམས་པས་དགེ་ཆོས་འབད་བྱ། །ཞེས་གསུངས་ཤིང་།
དེ་ཡང་མི་ལེ་ལོ་ཅན་གྱིས་རང་གི་དོན་ཡང་སྒྲུབ་པར་མི་ནུས་ན་གཞན་གྱི་་་་
དོན་སྒྲུབ་པ་ལྟ་ཅི་སྨོས་པས། བྱང་ཆུབ་སེམས་དཔའ་གཞན་དོན་བྱེད་པ་
རྣམས་ཀྱིས་བརྩོན་འགྲུས་རྩོམ་དགོས་ལ། དེ་ཡང་བརྩོན་འགྲུས་ཀྱི་ལས་ལ་
འཇུག་པའི་དུས་སུ་བསམ་པ་ཇི་འདྲ་ཞིག་དགོས་ཤེ་ན། ཇ་རྐུན་སོགས་
འཇིགས་སར་ཕྱིན་པའི་མི་དང་འདྲ་བ་ཞིག་དགོས་ཏེ། ཚོང་པ་ལྟ་བུ་རང་
གཅིག་པུ་ཇག་རྐུན་སོགས་ཡོད་པའི་འཇིགས་སར་ཕྱིན་པའི་དུས་སུ། ཇག་
ཀུན་གྱི་དགྲ་ཨེ་བྱུང་སྙམ་པའི་དོགས་པས་ཁུར་ཚ་སྟེ་ཁུར་བོ་ལ་སོགས་པ་ལ་
ཤིན་ཏུ་སྒྲིམ་པར་བྱེད་ཅིང་། འཇིགས་པ་དེ་ནས་མྱུར་དུ་ཐར་བར་འདོད་
པས་མི་མགྱོགས་མི་ནུས་ཏེ་མི་དལ་ཙམ་དུ་ཤ་ར་ར་འགྲོ་བ་བཞིན་དུ། ཆོས་
ཀྱི་མི་མཐུན་པའི་ཕྱོགས་ཚེ་འདིའི་རྣམ་རྟོག་སྟེ་ཚེ་འདིའི་སྣང་ཞེན་ལ་སོགས་
པ་ལ་ཤིན་ཏུ་སྒྲིམ་དགོས་ཤིང་། འཁོར་བ་དང་ངན་སོང་དང་། ཐེག་པ་
དམན་པའི་འཇིགས་པ་སྟེ་ཞི་མཐར་ལྷུང་བ་ལས་མྱུར་དུ་ཐར་བར་བྱ་བའི་་་
ཕྱིར་དུ། དགེ་བ་ཕྱི་དུས་སུ་མི་འཇོག་པ་སྟེ་དགེ་བའི་ལས་བསྒྲུབ་པ་གཞུག་
ལ་མི་སྐྱུར་པར་ཡུན་རིང་ལ་ཤུགས་དྲག་པ་བར་མ་ཆད་པར་སྡིག་པ་སྤོང་་་་་་
661



ཞིང་དགེ་བ་ལ་འབད་པར་བྱེད་པའོ། །ཡང་ན། ལྷོ་ཕྱོགས་ཀྱི་བལ་བོར་
ནགས་ཚལ་སྟུག་པོ་ཤིན་ཏུ་རྒྱ་ཆེ་བ་ཡོད་པ་དེར་ཕྱུགས་འཚོལ་བའམ།་ མེ་
ཏོག་ལ་སོགས་པས་ཡིད་དྲངས་ནས་ཕྱིན་པས། ལམ་འཚོལ་ནས་ད་ཕྱིན་
པས་ཐག་ཉེར་འགྲོའམ་རིང་དུ་འགྲོ་བར་རང་ཆ་མེད་པའི་དུས་སུ། མི་དེ་ཡི་
རྣམ་རྟོག་ལ་ནགས་ཚལ་མཐའ་མེད་པ་འདི་ལས་ཐར་ཏེ་ཉེ་དུ་དང་འབྲེལ་་་
བའི་གྲོང་ཡུལ་དུ་དུས་ནམ་ཞིག་ལ་སླེབ་སྙམ་སྟེ་ཡིད་གདུངས་ནས་འདུག་པ་
དེ་ལྟར། འཁོར་བ་འབྲོག་དགོན་པ་དང་འདྲ་བ་སྡུག་བསྔལ་གྱི་གནས་འདི་
ལས་ཐར་ཏེ་མྱ་ངན་ལས་འདས་པའི་ཐར་བ་བདེ་བའི་གྲོང་ཁྱེར་དུ་དུས་་་་་་
ནམ་ཞིག་ཏུ་ཕྱིན་པར་འགྱུར་སྙམ་པ་ལས། གཞན་ཅི་ཡང་མི་སེམས་པར་
བརྩོན་འགྲུས་ལ་འབད་དགོས་ཏེ། དེ་གཉིས་ནི་གཙོ་བོ་ཉན་ཐོས་ཀྱི་བརྩོན་
འགྲུས་ཀྱི་དབང་དུ་བྱས་ནས་བསྟན་པ་ཡིན་གསུངས། དེ་ཡང་ཐེག་པ་ཆེན་
པོའི་དབང་དུ་བྱས་ན། མ་ཞིག་ལ་བུ་གཅིག་མ་གཏོགས་མེད་པ་དེ་ཉིད་
གོང་མ་རྒྱལ་པོའི་བཙོན་དོང་དུ་ཆུད་པའི་ཚེ། མ་དེ་ཉིད་འགྲོ་འཆག་ཉལ་
འདུག་གང་གི་དུས་སུ་ཡང་རང་གི་བུ་ཉིད་དྲན་ནས་འདུག་པར་མ་ཟད། །
ཐབས་ཇི་ལྟར་བྱས་ན་རང་ཉིད་ཀྱི་བུ་དེ་བཙོན་དོང་ནས་ཐར་བར་འགྱུར་་་་
སྙམ་ཞིང་བྱ་བ་ཐམས་ཅད་བུ་དེའི་ཆེད་དུ་བྱེད་པ་བཞིན་དུ། བྱང་ཆུབ་
སེམས་དཔས་ཀྱང་སེམས་ཅན་ཐམས་ཅད་འཁོར་བའི་བཙོན་དོང་དུ་སྡུག་་་་
བསྔལ་བའི་ཚུལ་དེ་མ་བཟོད་པ། ཇི་ལྟར་བྱས་ན་འདི་རྣམས་བཙོན་དོང་
ནས་ཐར་བར་བྱ་སྙམ་པ་ལས། གཞན་ཅི་ཡང་མི་སེམས་པར་སེམས་ཅན་དེ་
662



དག་ཐར་བའི་ཐབས་ཁོ་ན་ལ་འབད་པའོ། །ཡང་ན། ཁང་པ་མེ་འབར་བའི་
ནང་དུ་རང་དང་རང་གི་མ་ལ་སོགས་པ་ཚུད་པ་ལ། ： ་ རང་ཉིད་བྲོས་ནས་
རྐང་བ་ཡ་གཅིག་ཁང་བའི་ཕྱི་ལ་སྤོ་བའི་དུས་སུ་ཕྱི་མིག་ཅིག་བལྟས་པས་་་་ .
རང་གི་མ་ལ་སོགས་པ་ལུས་པ་མཐོང་བ་ལ། རང་ཉིད་ཁང་པ་མེ་འབར་
བའི་འཇིགས་པས་མནར་བཞིན་དུ་ཕྱིར་ཁང་པའི་ནང་དུ་ཕྱིན་ཏེ་རང་གི་མ་
འདོན་པར་བྱེད་པ་བཞིན་དུ། བྱང་ཆུབ་སེམས་དཔས་ཀྱང་སེམས་ཅན་གྱི་
དོན་དུ་སངས་རྒྱས་འཐོབ་པར་འབད་དགོས་པར་གསུངས་སོ། །འོ་ན་བྱང་
ཆུབ་སེམས་དཔས་སེམས་ཅན་ཐམས་ཅད་ཀྱི་དོན་དུ་སངས་རྒྱས་འཐོབ་་་་་
པར་འབད་པའི་བློ་ཤུགས་དྲག་པོ་དེ་འདྲ་སྐྱེད་པའི་ཐབས་གཙོ་བོ་གང་ཡིན་
ཞེ་ན། བྱམས་པ་དང་སྙིང་རྗེ་ཆེན་པོ་བསྒོམ་པས་ཡིན། དེ་ཡང་ཡར་དེད་ན་
སེམས་ཅན་ཐམས་ཅད་རང་གི་མར་གྱུར་པར་ཤེས་པ་དང་བསམ་པ་དེ་ལ་་་
ཐུག་དགོས་པ་ཡིན་ནོ། །དེ་ལྟར་འབད་པར་བྱ་བའི་དགེ་བའི་ཆོས་ཀྱང་གང་
ཡིན་ཞེ་ན། ཐེག་པ་ཆེན་པོའི་ལམ་དང་ཐེག་པ་ཆེན་པོའི་ལམ་གྱི་རྣམ་གཞག་
སྟོན་པའི་གཞུང་ལ་ཐོས་བསམ་སྒོམ་གསུམ་བྱེད་དགོས་པ་དེ་ཡིན་པས་དེ་ལ་
ཇི་ལྟར་འབད་པར་བྱ་བར་སྟོན་པ་ལ། རྩ་བ་ལས། ཐོས་པ་དག་ལ་བརྩོན་
འགྲུས་རྩོམ་པ། །ཤེས་རབ་ཞན་ཅིང་འཛིན་སོགས་ཞན་པས། །ཐོས་པ་གཙོ་
བོར་བྱ་བར་མ་གནང་། །མན་ངག་དག་གིས་སྒྲུབ་པ་གཙོར་བྱ། །ཐོས་པའི་
བག་ཆགས་ཡོན་ཏན་ཆེ་ཡང་། །དེ་བས་རླབས་ཆེའི་སྒྲུབ་པས་དུས་འདའ། །
ཞེས་གསུངས་ཤིང་། སྤྱིར་མ་བསྒོམས་པའི་ཆོས་ཀྱིས་འཚང་མི་རྒྱ་བས་
663



བསྒོམ་དགོས་ལ། སྒོམ་པ་ལ་ཤེས་རབ་དགོས་པས། བསླབ་བཏུས་ལས།
བཟོད་བྱ་ཐོས་པ་བཙལ་བར་བྱ། །དེ་ནས་ནགས་སུ་གནས་པར་བྱ། །ཞེས་
གསུངས་པ་ལྟར། ཐོག་མར་ཐོས་པ་བཙལ་བར་བྱ་བ་ལ་བརྩོན་འགྲུས་རྩོམ་
དགོས་པ་ཡིན་ཏེ། དགེ་བཤེས་པོ་ཏོ་བའི་ཞལ་ནས། ཐོས་པ་བྱས་པས་དོན་
ཡང་མི་གོ་ཚིག་ཀྱང་མི་ཟིན་པར་ཚེ་ཧྲིལ་བོར་ཆོས་མང་པོ་ཉན་པ་དེ་ལ།
ཁོང་ཀུན་ཏེ་མི་གཞན་ཀུན་དད་པ་ཆེ་བར་བྱེད་པར་འདུག་སྟེ། ངས་ནི་དེ་
ཅོལ་ཆུང་བར་མཐོང་བ་སྟེ་པོ་ཏོ་བ་ཁོང་རང་ཉིད་ཀྱིས་དེ་ལ་ནི་སྙིང་པོ་མེད་
པའམ་དོན་སྙིང་ཆུང་བར་མཐོང་ངོ་ཞེས་གསུངས་པའོ། དེ་བས་ན་དེ་ལྟ་བུ་
དེ་ཐོས་པ་ལ་གཙོ་བོར་བྱ་བར་མ་གནང་བས། ཡང་དག་པའི་བླ་མ་ཞིག་ལ་
ཉམས་སུ་བླང་བའི་རིམ་པ་སྐོར་ཞིག་ཞུས་ལ་སྒྲུབ་པ་གཙོ་བོར་བྱ་གསུངས་
པ་འདི་ལ། གང་ཟག་དབང་རྣོན་དང་དབང་རྟུལ་གཉིས་ཡོད་པས། དེ་
གཉིས་ཀས་ཐོས་པ་དང་ཉམས་སུ་ལེན་ཚུལ་མི་འདྲ་སྟེ། གང་ཟག་དབང་
རྣོན་ཞིག་ཡིན་ཚེ། དང་པོར་རྒྱ་ཆེན་ཐོས་པ་མང་དུ་བཙལ། །བར་དུ་གཞུང་
ལུགས་ཐམས་ཅད་གདམས་པར་ཤར། །མཐའ་མར་ཉིན་མཚན་ཀུན་ཏུ་
ཉམས་སུ་བླང་། །ཞེས་པ་ལྟ་བུ་ཞིག་བྱ་དགོས། དེ་ཡང་གང་ཟག་དབང་རྟུལ་
ཐོས་པ་རྒྱ་ཆེར་མི་ནུས་པ་ཞིག་ཡིན་ཚེ། རང་གི་ཉམས་སུ་བླང་བྱའི་ཆོས་
སྐོར་ཉུང་ཉུང་ཞིག་ཞུས་ཏེ་སྒྲུབ་པ་སྙིང་པོར་མཛད་ན་དེ་ཉིད་ནུས་པ་ཆེ་་་་
བར་གསུངས་པ་ཡིན་ནོ། །འོ་ན་སློབ་དཔོན་ཐོགས་མེད་ཀྱིས་ཆོས་ཀྱི་སྐུའི་རྒྱུ་
ཟག་པ་མེད་པའི་ས་བོན་ཁོ་ན་ཐོས་པའི་བག་ཆགས་ཡིན་པར་གསུངས་པས་
664
，，，
，
，
，
--
-
---
ན •



དོན་ཆེ་བར་འདུག་མོད་སྙམ་ན། དེ་ལྟར་ཐོས་པ་ཡོན་ཏན་གྱི་གཞི་ཡིན་མོད་
ཀྱི། དེ་ལ་འབྱམས་ན་སྟེ་མི་ཚེ་ཧྲིལ་བོར་ཐོས་པ་དང༌། དཔེ་ཁྲིད། རྩོད་པ།
འཆད་པ་རྐྱང་བ་ལ་མགོ་འཁོར་བ་ཡིན་ན་དོན་ཆུང་བས། སྐྱེ་རབས་ལས།
ཐོས་པའི་རྗེས་འཇུག་སྒྲུབ་པ་སྙིང་བོར་བྱེད། །ཅེས་གསུངས་པ་ལྟར་ཡིན་
པས། ཐོས་པ་བས་ཕན་ཡོན་གྱི་རླབས་སྒྲུབ་པ་ཆེ་སྟབས། མདོ་ལས། ཀློག་པ་
བ་གངྒཱའི་ཀླུང་གི་བྱེ་མ་སྙེད་དང་མཉམ་པས་ཀྱང༌། བསམ་གཏན་པ་གཅིག་
ལ་བསྙེན་བཀུར་བྱ་བར་གསུངས་པས་ན། བྱེད་ཕྱོགས་ཤེས་ཙམ་རེ་མཉན་
ལ། དེ་ནས་སྒྲུབ་པ་ལ་གཙོ་བོར་བྱེད་པའི་བརྩོན་འགྲུས་ཀྱིས་དུས་འདའ་
བར་བྱོས་ལ་སྐྱེ་བ་དོན་ཡོད་པར་བྱའོ་ཞེས་པ་གཙོ་བོ་གདུལ་བྱ་དབང་རྟུལ་
ལམ་ཤེས་རབ་ཞན་པའི་དབང་དུ་བྱས་ནས་གསུངས་པ་ཡིན་ནོ། ། །
བརྩོན་འགྲུས་ཀྱི་ཡུལ་དེ་ལྟ་བུ་ལ། སྦྱོར་བ་ཇི་ལྟ་བུས་འབད་པར་བྱ་བ་
སྟོན་པ་ལ། རྩ་བ་ལས། གྲོལ་བ་དོན་གཉེར་བརྩོན་འགྲུས་རྩོམ་པས། །སེ་མོ་
གྲུ་པ་བཞིན་དུ་མི་བྱ། །ཁམས་པའི་སྤོགས་ཆེན་ལམ་དུ་འཇུག་བཞིན། །གློད་
གུས་རྒྱུན་མ་ཆད་པས་འཇུག་བྱ། །དར་ཅིག་བརྒྱུགས་པས་གར་ཡང་མི་
ཕྱིན། །འགྲོ་ནི་ཡེ་འགྲོ་བན་མཆོང་ས་མེད། །དེ་སྐད་གསང་ཕུར་སྐུ་ཡལ་དེ་
གསུང་། ཞེས་གསུངས་ཤིང་། དེ་ཡང་འཁོར་བ་ལས་གྲོལ་བའི་ཐར་བ་མྱ་
ངན་ལས་འདས་པ་དོན་དུ་གཉེར་བས། དེའི་རྒྱུ་ཚོགས་གཉིས་ཏེ་བསོད་
ནམས་ཀྱི་ཚོགས་དང་ཡེ་ཤེས་ཀྱི་ཚོགས་གཉིས་སོགས་ལ་བརྩོན་འགྲུས་རྩོམ་
པར་བྱེད་པས། མདོ་སྡེ་རྒྱན་ལས། སེམས་ཅན་མགོ་ལ་ཁུར་ཆེན་འཁུར་བ་
665



ཡི། །སེམས་དཔའ་མཆོག་ནི་དལ་གྱིས་འགྲོ་མི་མཛེས། །བདག་གཞན་སྣ་
ཚོགས་འཆིང་བས་དམ་བཅིངས་པས། །བརྩོན་པ་བརྒྱ་འགྱུར་དག་ཏུ་བྱ་
བའི་རིགས། །ཞེས་གསུངས་པ་སྟེ། སེམས་ཅན་གྱི་དོན་ཁུར་དུ་ཁྱེར་བའི་
བྱང་ཆུབ་སེམས་དཔའ་རྣམས་སོས་དལ་མོའི་ངང་སྡོད་པས་མི་ཆོག་ཅིང་དེ་
ལྟར་སྡོད་པ་མི་མཛེས་པར། རང་གཞན་ཀུན་གྱི་མར་གྱུར་འགྲོ་བ་སེམས་
ཅན་ཐམས་ཅད་ལས་ཉོན་གྱིས་བཅིངས་ཏེ་སྡུག་བསྔལ་གྱིས་མནར་བཞིན་
པ་དེ་རྣམས་སྡུག་བསྔལ་ལས་བསྐྱབ་པའི་ཕྱིར་ཏུ་བྱང་ཆུབ་སེམས་དཔའི་་་་་
ལམ་ལ་བརྩོན་པ་བརྒྱ་འགྱུར་ཏེ་བརྩོན་པ་ཤུགས་དྲག་པོ་བྱ་རྒྱུ་དེ་སྐབས་སུ་
བབས་པའི་འོས་འགན་ཡིན་ཞེས་གསུངས་པས། སེ་མོ་གྲུ་པ་སྟེ་དབུས་
གཙང་རྒྱལ་སྟོད་ཕྱོགས་ཀྱི་སེ་མོ་གྲུ་ཞེས་བྱ་བའི་ཡུལ་གྲུ་དེའི་མི་རྣམས་བྱས་
པ་ལྟར་བྱས་པས་མི་འོང་སྟེ། སེ་མོ་གྲུ་ཞེས་བྱ་བའི་ཡུལ་དུ་ཇག་པ་བྱུང་ནས།
ར་མདའ་བྱེད་པ་ལ་མི་རྟབ་ཤོས་ཏེ་མི་འཚབ་འཚུབ་ཅན་ཞིག་གིས་མདའ་་་
གཞུ་བླངས་ནས་བརྒྱུགས་པས་སྒོ་ལ་འདོས་པ་སྟེ་སྒོ་ལ་ཐོགས་པས་གཞུ་་་་
བཅག དེ་ནས་བུ་ཡི་གཞུ་བླངས་ནས་བརྒྱུགས་པས་ཀྱང་བཅག་ནས། ཕ་
ཚད་དུ་ཕྱིན་ནས་དགྲ་ལ་གནོད་པ་མ་འཕྲོད་པར་བྱས་ནས། ཁོང་རང་ཚོ་
སྟངས་ཞན་དི་རི་སྟེ་ངོ་ཤོར་བཞིན་དུ་ཕྱིར་ལོག་ནས་བྱུང་བ་བཞིན་ནོ། །
ཡང་བསམ་ཡས་སུ། ལ་གསུམ་རྒྱལ་བ་བྱང་ཆུབ་ཅེས་བྱ་བ་ཞིག་གིས་ལོ་ཙཱ་
བ་རྨ་རིན་ཆེན་མཆོག་ལ་བགྲོ་གླེང་སྟེ་རྩོད་པ་བྱས་ཏེ་མ་ཐུབ་པས། རྒྱ་གར་
དུ་ཆོས་ཉན་དུ་འགྲོ་ཟེར་ཞིང་། རྡོའི་མཆོད་རྟེན་ན་ཡར་བང་བརྒྱུགས་པ་
666



ལྟར་དར་ཅིག་ཏབ་ཏབ་མིག་སྲངས་སྲངས་སུ་བྱས། དེ་ནས་བོར་ནས་
འཇོག་པ་དེས་མི་འོང་གསུངས། འོ་ན་ཆོས་ནན་ཏར་རམ་རྣལ་མ་ཞིག་བྱེད་
ན་ཇི་ལྟར་བྱེད་དགོས་ཤེ་ན། ཁམས་པའི་སྤོགས་པ་སྟེ་ཁམས་པའི་ཚོང་པ་
ལམ་དུ་ཞུགས་པ་འདྲ་བ་ཞིག་དགོས་པ་ཡིན་གསུངས། ཁོ་ལམ་དུ་ཞུགས་
པའི་དུས་སུ་ཡེ་མི་འགྲོ་བ་བཞིན་དུ། རྟའི་བཟའ་ཆས་དང་མིའི་བཟའ་ཆས་
མང་པོ་ཉོས་ནས་སོས་དལ་བྱེད། དེ་ནས་ཁོ་རང་འགྲོ་བའི་ཚིགས་ལ་བབ་
པའི་དུས་སུ་ཁ་བ་བྱུང་ཡང་མི་བཤོལ། ཇག་རྐུན་དགྲ་འདུག་ཟེར་ཡང་མི་དྲ་
སྙིགས་ཕྱེ་ཏེ་མི་བཟང་ངན་ཕྱེ་ནས་ལ་ལས་ཁལ་འཛིན། ལ་ལས་ཁུར་ཙ་སྟེ་
ཁུར་བོ་འཁུར། ལ་ལས་འཐབ་ཆས་ཏེ་འཐབ་པའི་གྲ་སྒྲིག་བྱས་ནས་འགྲོ་བ་
དེ་བཞིན་དུ། རང་ཅག་ཀྱང་བྱང་ཆུབ་མ་ཐོབ་ཀྱི་བར་དུ་དམ་པའི་ཆོས་ལ་
སེམས་ཁོང་གློད་ནས་གུས་པ་ཡུན་རིང་ལ་བར་མ་ཆད་པར་ཞེ་ཆེན་པོ་སྟེ་་་་་
ནན་ཏན་ཆེན་པོས་མནན་པ་ཞིག་གིས་བྱེད་དགོས་པ་ཡིན་གསུངས། བྱང་
བའི་ར་མདའ་པ་བཞིན་དུ་བྱེད་དགོས་པ་ལས། དར་ཅིག་གིས་འཚུབ་
ལངས་ཏེ་གང་ལ་ཡང་ཕྱིན་མི་ནུས་ཏེ། རིགས་པའི་གཞུང་ལ་སྦྱོང་རིམ་དང་
བྱ་བ་སྒྲུབ་པའི་བྱ་རིམ་གྱིས་གོ་རིམ་མ་འཆོལ་བར་ཆ་ཚང་བ་ཞིག་བྱས་ཚེ་ད་
གཟོད་རྒྱལ་བར་འགྱུར་བ་ལས་ཐེངས་གཅིག་གིས་མི་འགྱུར། ཞེས་གསུངས་
པ་བཞིན་ཡིན་པས། བཀའ་གདམས་པའི་དགེ་བཤེས་གསང་ཕུར་འདས་
པའི་རྣལ་འབྱོར་པ་ཤེས་རབ་རྡོ་རྗེའི་ཞལ་ནས། འགྲོ་ནི་ཡེ་འགྲོ་བ་སྟེ་རིམ་
གྱིས་རིམ་གྱིས་འགྲོ་དགོས་པ་ལས་པན་གྱིས་མཆོངས་ས་སྟེ་མཆོངས་ལྡིང་་་་་
667



གཅིག་གིས་མཆོངས་ས་མེད་གསུང་སྟེ། ངེད་ཅག་ཡེ་མི་འགྲོ་བར་པན་གྱིས་
མཆོངས། རི་བོ་བགས་ཀྱིས་ཏེ་དལ་བུར་རིམ་གྱིས་འཛེག་ཉ་ནི་བགས་ཀྱིས་
ཟ། དོན་ཆེན་བགས་ཀྱིས་གཉེར་བྱ་བ་གསུང་སྐད་ཅེས་པ་འདིས་ནི། འཚུབ་
མ་ལངས་པར་བརྩོན་འགྲུས་རྒྱུན་མི་ཆད་པར་བསྟེན་དགོས་པར་བསྟན་པ་
ཡིན་ནོ།། །།
དེ་ནས་བསམ་པ་ཕུན་སུམ་ཚོགས་པ་དང་སྦྱོར་བ་ཕུན་སུམ་ཚོགས་་་་་
པ ས་དགེ་བའི་ཆོས་ལ་འབད་ན། ཆོས་ཀྱི་བདེ་བའི་རོ་མྱོང་བར་སྟོན་པ་ལ།
རྩ་བ་ལས། སྒྲུབ་ལ་བརྩོན་འགྲུས་རྩོམ་པར་བྱེད་པས། །ཇི་སྲིད་མ་གོམས་པ་
ཡི་རིང་ལ། ཆོས་ལ་ཞུགས་པའི་བདེ་བ་དག་དང་། །འདོད་པའི་བདེ་བ་དག་
གི་མཚན་ཉིད། །ཟན་མ་གྲ་ཕུབ་ཟ་མཚུངས་ཡིན་ཀྱང་། །མ་བསླབས་གྲ་ཕུབ་
ཟ་ཞིང་ཟན་མིན། མ་གོམས་གང་ཟག་དག་ཀྱང་དེ་བཞིན། །ཆོས་ལ་རིམ་
གྱིས་ཞུགས་པའི་མཁས་པ། །ཉམས་སུ་མྱོང་བས་བསླབས་པའི་ཕྱུགས་འདྲ། །
དེ་བས་ཉམས་སུ་མྱོང་ཕྱིར་འབད་བྱ། །ཞེས་གསུངས་ཤིང༌། བྱང་ཆུབ་
སེམས་དཔའི་བྱ་བའི་ཆ་སྒྲུབ་པར་བརྩོན་འགྲུས་རྩོམ་པར་བྱེད་པ་ལ། དེ་མ་
གོམས་པའི་དུས་ན། དེ་ལ་བློ་འགྲོར་མི་བཏུབ་པ་ནི། དཔེར་ན། བྱང་
བའི་རྟ་ལ་ཟན་བྱིན་པ་བཞག་ནས་གྲ་ཕུབ་སྟེ་འབྲུ་སྙེ་མའི་གྲ་མའམ་ཕུབ་མ་
འགམས་པར་བྱེད་ལ། སྦྲང་རྫ་ལས་སྐྱེས་པའི་སྦྲང་མ་སྦྲང་རྩིའི་ནང་དུ་
བཅུག་ཀྱང་དེ་ནས་ཐོན་ནས་སྦང་མའི་ནང་དུ་འགྲོ་བའི་དཔེ་དེ་བཞིན་དུ་་་
སྔོན་ཆོས་ལ་མ་གོམས་ཤིང་ཆོས་ཀྱི་རོ་མ་ཚོར་བའི་གང་ཟག་དག་སྟེ་དམ་་་་
668



པའི་ཆོས་ཀྱི་གཞུང་ལ་ཐོས་བསམ་སོགས་བྱེད་པར་མི་འདོད་པ་ནི། དམ་
པའི་ཆོས་ཀྱི་བྲོ་བ་མ་ཤེས་པའི་རྟགས་ཡིན་ལ། གལ་ཏེ་དེའི་བྲོ་བ་མྱངས་ནས་
ཤེས་པ་ཞིག་ཡིན་ཚེ་རང་དབང་མེད་པར་ཐོས་བསམ་བྱ་བར་འབད་ངེས་སོ།
དེ་ཡང་ཆོས་བོར་ནས་འདོད་པ་སྟེ་དམ་པའི་ཆོས་ལ་ཐོས་བསམ་བྱེད་པ་་་་་་
སྐྱུར་ནས་ཚེ་འདིའི་འཚོ་ཐབས་ཀྱི་ནོར་ལོངས་སྤྱོད་སོགས་ལ་ཁྱི་ཡིས་ཤ་ཁྲག་
མཐོང་བ་ལྟར་བྱེད་ལ། དེ་ནས་བླ་མ་ཞིག་གིས་སངས་རྒྱས་རྗེས་སུ་དྲན་པ་
སྟེ་སྐྱབས་འགྲོ་ནས་བློ་རིམ་གྱིས་ཁྲིད་ནས་བསམས་པས་ཆོས་ཀྱི་རོ་ཚོར་བའི་
མཁས་པ་རྣམས་རང་གི་ཆོས་ཀྱི་བདེ་བ་ཉམས་སུ་མྱོང་བས། ཟན་མར་རམ་
ཕྱེ་མར་ལ་བསླབས་པའི་བོད་ཀྱི་རྟ་ཕྱུགས་ཀུན་ལག་པ་དེང་བྱས་ན་སྟེ་ལག་
པ་བརྐྱངས་ཚེ་རྩྭ་ཟ་འཕྲོ་བཅད་ནས་བརྒྱུགས་འོང་བ་བཞིན་ནོ། །སྦྲང་རྩི་
ལས་སྐྱེས་པའི་སྦྲང་མ་ནི་སྦྱང་མ་སྟེ་ཆང་བཙགས་ཟིན་པའི་སྦང་སྙིགས་ནང་
དུ་བཅུག་ཀྱང་། དེ་ནས་མི་འདུག་པར་ཕྱིར་འོང་ནས་སྦྲང་རྩིའི་ནང་དུ་འགྲོ་
བ་ལྟར་རམ། བྱིས་པ་རྩེད་མོའི་བདེ་འབྲས་འདོད་པ་ལྟར་གཏང་ཡེ་མི་བྲ་བ་
སྟེ་རྩེད་མོ་སྐྱུར་ནས་གཏན་ནས་འདུག་མི་ཐུབ་པ་ཞིག་འོང་སྟེ། དགེ་བཤེས་
པོ་ཏོ་བའི་ཞལ་ནས། ཡུང་བ་ལུང་བའི་ཨ་སྐྱ་སྟེ་ཡུང་བ་ལུང་བ་ཞེས་བྱ་བའི་
ཡུལ་གྱི་མི་སྐྱའམ་མི་ནག་སྐུ་བོ་ཐམས་ཅད་ཀྱི་བདེ་བ་ཕྱོགས་གཅིག་ཏུ་བྱས་
པ་ལས། དགེ་བཤེས་ཁམས་པ་ལུང་བའི་ཆོས་ཀྱི་བདེ་བ་ཆེ་བ་ཡིན་གསུངས།
ཆོས་ཀྱི་བདེ་བའི་རོ་ཚོར་བ་ནི་སྐྱིད་ཀྱིས་སྐྱིད་སྒྲུབ་པ་ཡིན་ལ། དེ་བཞག་ནས་
འདོད་པའི་བདེ་བ་སྡུག་གིས་སྡུག་སྒྲུབ་པ་ལ་ཅང་ཅང་འཇུ་བ་སྟེ་དམ་པོར་
669



འཇུ་བ་འོ་ཅག་ལས་ཅང་འོང་ངམ་གསུངས། དེ་བས་ན་ཆོས་ཀྱི་བདེ་བའི་རོ་
ཉམས་སུ་མྱོང་བར་བྱ་བའི་ཕྱིར། སྐྱེས་བུ་ཆེ་འབྲིང་ཆུང་གསུམ་གྱི་ལམ་ལ་
གོམས་པ་ལ་འབད་པ་ཆེན་པོ་བྱའོ་གསུངས་པའོ།།
དེ་ལྟར་ད་རེས་ཀྱི་ཚེ་འདི་ལ་གོམས་པ་ཆེར་བྱས་ན། མ་འོངས་པའི་ཚེ་
རབས་ཕྱི་མ་ལ་འབད་རྩོལ་བྱ་མི་དགོས་པར་འབྱུང་བར་སྟོན་པ་ལ། རྩ་བ་
ལས། ཟངས་རྦབ་གྱེན་ལ་སྒྲིལ་བ་བཞིན་དུ། །ཚེ་འདིར་ཤི་བསྒྲིམས་མ་
བསྒྲིམས་འབད་ན། ལ་ཁར་ཐོན་པའི་ཟངས་རྦབ་བཞིན་དུ། །མ་འོངས་པ་
ན་འབད་རྩོལ་མི་དགོས། །ལྷུན་གྱིས་གྲུབ་པས་ངང་གིས་བོགས་ཆེ། །ཞེས་
གསུངས་ཤིང་། དེ་ཡང་ད་རེས་ཀྱི་ཚེ་འདི་ལ་སྟེ་དལ་འབྱོར་ཚང་བའི་མི་
ལུས་ཐོབ་པའི་སྐབས་འདིར། ཕྱིན་ཅི་ལོག་གི་བློ་འདི་བཟློག་པར་དཀའ་མི་
དཀའ་སྟེ། དཔེར་ན། ཟངས་ཀྱི་ཕ་བོངས་ཆེ་ལ་སྲ་མཁྲེགས་ཅན་ལག་པས་
འཇུ་ས་མེད་པ་ཞིག་བྱེ་མའི་རི་བོ་ཞིག་གི་སྐེད་པ་ན་འདུག་པ་དེ་ལ་ཁར་་་་་
རམ་ལ་སྟེང་དུ་འདོན་པ་ལ་དཀའ་ཚེགས་ཆེན་པོ་ཡོད་དེ། ཟངས་ཆབ་སྟེ་
ཟངས་ཀྱི་རྦབ་རྡོ་དེ་ཡར་ལ་སྒྲིལ་ན་མར་ནུར་གྱིས་འོང་བས། ལ་ཁར་ཐོན་
པ་དཀའ་བར་འདུག་ཀྱང་། འབད་འབུངས་བཏོན་པས་ལན་གཅིག་ཐོན་
པའི་ཕན་ཆད་དུ། འགྲིལ་ཅིག་བསྐྱུར་བས་ཀྱང་ཆོག་པར་འགྲོ་ལ། ལ་ཁར་
མ་ཐོན་པར་མར་ལན་གཅིག་ཤོར་ན། དེ་ནས་སླར་ཡང་ཡར་སྒྲིལ་བར་བྱ་བ་
ལ་ཆེ་ཆད་དེ་དཀའ་ཚེགས་ཆེ་ཞེས་གསུངས། དཔེ་དེ་བཞིན་དུ་རང་ཅག་ད་
རེས་དལ་འབྱོར་གྱི་མི་ལུས་ཐོབ་པ་འདི། ཟངས་རྦབ་རི་སྐེད་ན་འདུག་པའི་
670



ཚོད་ཡིན་པས། ད་རེས་འབད་དགོས་པ་ཡིན་པ་ལ། ཆོས་བྱེད་པ་ཡིན་ཟེར་
ནས་ད་ཡགས་བྱས་ཙ་ན་རེས་རང་ལ་མ་བ ཏུབ་སྟེ། དད་པ་བརླ་སྐམ་གདུང་
ལ་ཡར་བར་སོང་ཞེས་པ་སྟེ་དད་པ་བརླ་ཤ་སྐམ་པ་ལྟར་ཤུག་པའི་མེ་སྟག་་་་
གདུང་མ་ལ་ཡར་བ་བཞིན་དུ་ཡལ་བར་སོང་། རེས་ཏེ་སྐབས་འགར་གྲོགས་
ཀྱིས་མ་བཏུབ་སྟེ། ཁྱོད་བས་ང་ཐུར་སོང་། སྐབས་འགར་དགེ་བཤེས་ཀྱིས་
མ་བ ཏུབ་སྟེ། སློབ་དཔོན་རང་ཨ་ན་ལར་སོང་བ་སྟེ་གཅིག་གིས་རའི་སྐྱེ་ལ་
གདུགས་དཀར་གྱི་སྔགས་ཨ་ན་ལེ་བྲིས་ནས་བ ཏགས་པས། སྤྱང་ཀིས་ཨ་ན་
ལེ་དང་བཅས་པ་ཟོས་ཟེར་བ་ལྟར། སློབ་མ་ངན་པའི་ཉོན་མོངས་པ་སྤྱང་ཀི་
ལྟ་བུས་བླ་སློབ་གཉིས་ཀ་བརླག་པར་འགྱུར་བ་ལྟ་བུར་སོང་། ཡང་སྐབས་
འགར་མཐུན་རྐྱེན་གྱིས་མ་བ ཏུབ་སྟེ་རང་གི་ཤ་ལ་མ་ཟོས་ཙམ་དུ་འདུག་་་་་་་
ཀྱང་། སྡུག་བསྔལ་དེ་དག་ཐམས་ཅད་ཁྱད་དུ་བསད་ནས་བྱེད་དགོས་ཏེ།
ཆོས་ཀྱི་ཕྱིར་བྱུང་བའི་སྡུག་བསྔལ་ནི་སྡུག་བསྔལ་ཟད་པར་བྱེད་པ་ཡིན་པས།
དོན་ལ་སྡུག་བསྔལ་རང་མིན་པས་འདི་ལ་བཟོད་པར་བྱེད་དགོས། དཔེར་
ན། སྔོན་ཀུན་མ ཁྱེན་འཇམ་དབྱངས་བཞད་པའི་རྡོ་རྗེས་དབུས་གཙང་དུ་
སློབ་གཉེར་མཛད་པའི་དུས་སུ་འཚོ་བའི་མཐུན་རྐྱེན་དེ་འདྲ་མ་འཛོམས་་་་་
པས་སྲན་ཆེན་འགའ་རེ་ཆུ་ནང་དུ་སྦངས་ཏེ་བཞེས་ནས་དཀའ་ཐུབ་མཛད་
ཚུལ་སོགས་ཀྱི་རྣམ་ཐར་ལྟ་བུ་ཡིན་ནོ། །འོན་ཀྱང་དེ་འདྲའི་སྡུག་བསྔལ་
དེ་དམྱལ་བ་ལ་ལྟོས་ན་སྡུག་བསྔལ་ཆུང་དེ་དག་གི་དྲོ་སྐད་གཅིག་སྟེ་སྔ་དྲོ་་་་
གཅིག་ཙམ་ཡང་མེད་པས། ཆོས་ཀྱི་ཆེད་དུ་སྡུག་བསྔལ་ཁྱག་པར་བྱོས་ལ་
67】



ཆོས་མགོ་ཅི་ཐོན་བྱ། རབ་བྱུང་པ་དང་དགེ་སློང་ཞིག་ཡིན་ཕྱིན་ད་རེས་ཀྱི་
ཚེ་རབས་འདི་ལ་རྩ་བ་བཞི་བོ་མགོ་ཐོན་པ་བྱུང་ན། ལ་འདོས་པ་སྟེ་ལ་
མགོར་ཐོན་པ་རང་ཡིན་ཏེ། ལ་ཁར་ཐོན་པའི་ཟངས་རྦབ་དང་འདྲ་བ་ཡིན་
གསུངས་ལ། དེ་ཡང་ང་ཚོ་རབ་བྱུང་བའམ་དགེ་སློང་ཞིག་ཡིན་ཚེ་རྩ་བ་བཞི་
བསྲུང་རྒྱུ་ཤིན་ཏུ་གལ་ཆེ། རྩ་བ་བཞི་ལས་ཀྱང་མ་བྱིན་པར་ལེན་པ་བསྲུང་
རྒྱུ་དེ་ཧ་ཅང་ཁག་པོ་ཞིག་ཡིན་པས་མཉམ་བཞག་བཞག་ལ་འདུག་དགོས། །
རྩ་བ་བཞི་ལས་སྲོག་གཅོད་པ་མིའམ་མིར་ཆགས་པ་གསོད་པ་དེ་ཡིན་ལ།
དེའི་འཕྲོར་མི་ཚངས་སྤྱོད་ཡིན་ཞིང༌། དེའི་འཕྲོར་མི་ཆོས་བླ་མའི་རྫུན་ཡིན་
ལ། མངོན་ཤེས་མེད་ཀྱང་མངོན་ཤེས་ཡོད་ཁུལ་དང༌། རྫུ་འཕྲུལ་མེད་ཀྱང་རྫུ་
འཕྲུལ་ཡོད་ཁུལ། ལྷ་མ་རིག་ཀྱང་རིག་པའི་ཚུལ་བྱས་པ་དེ་མི་ཆོས་བླ་མའི་
རྫུན་ཡིན། དེང་སྐབས་ང་ཚོ་བླ་མའི་མིང་འཛིན་པ་ཚོས་ཐུགས་མཉམ་
འཇོག་དགོས་པ་ཞིག་ནི། ད་ལྟ་མོ་ཐོབ་ཟེར་བ་མང་བས་མོ་འདེབས་སྐབས་
མཉམ་འཇོག་དགོས། མོ་ཡིག་ནང་དུ་བབས་པ་ལྟར་བཤད་ན་རྫུན་དུ་མི་
འགྱུར་ལ། གལ་ཏེ་མོ་ཡིག་ཏུ་བབས་པ་ལྟར་མ་བཤད་པར་ཐོལ་བྱུང་དང་
རང་གི་འདོད་བློ་བཞིན་དུ་བཤད་པས་འཁེལ་མ་འཁེལ་གང་ཡང་རུང་རྫུན་
དུ་འགྱུར་བས་དེ་ལ་ཤིན་ཏུ་ཐུགས་མཉམ་འཇོག་དགོས་སོ། ། །
ད་རེས་ཤིན་ཏུ་བྱ་དཀའ་བའི་དུས་ཡིན་པས་ཞིང་ཁམས་རྣམ་པར་་་་་་་
དག་པའི་ཞིང་ཀུན་ཏུ་བསྐལ་པར་ཆོས་བྱས་པ་ལས། འཛམ་བུ་གླིང་ལ་ལས་
ཀྱི་ས་ཡོད་པས་འདིར་སྔ་དྲོ་གཅིག་གི་ཡུན་ལ་ཚངས་པར་སྤྱད་པ་ཕན་ཡོན་
672



བསོད་ནམས་ཆེ་བ་ཡིན་གསུངས། དེ་ཕྱི་མ་ལ་རྣམ་སྨིན་རྒྱུ་མཐུན་གྱི་འཕེལ་
གྱིས་བཏབ་པ་དང༌། དེའི་སྟེང་དུ་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱིས་བྱིན་གྱིས་བརླབས་པ་ཡིན་པས་ཕྱི་མ་ལ་བསྙེགས་མེད་པ་སྟེ་་་་་་
དཀའ་ཚེགས་མེད་པར་འགྲོ་སྟེ། འབད་རྩོལ་མི་དགོས་ལྷུན་གྲུབ་ཏུ་འབྱུང་
བས། རང་བཞིན་གྱིས་རྣལ་འབྱོར་པ་ལྟ་བུ་འོང་བ་ཡོང་བས་ན། ད་རེས་
བག་ཆགས་ཐེབས་ངེས་སུ་བྱ་བ་གལ་ཆེ་གསུངས། ད་རེས་རྡོག་སྣ་འདྲེད་ན་
སྟེ་སྣ་རྡོག་བརྒྱབ་པའམ་ཐང་ལ་འགྱེལ་ན་ཟངས་རྦབ་ལ་ཁར་མ་ཐོན་པར་་་་་
ཤོར་བ་དང་འདྲ་སྟེ། ངན་སོང་དུ་སྐྱེས་ནས་མཐོ་རིས་དང་ཐར་བའི་མིང་
ཙམ་ཡང་མི་ཐོས་པར་འགྲོ་བས། ད་རེས་ནི་ཤི་སྤུ་གཟིངས་ལ་སྟེ་ཤི་འགྲོ་
བ་ཚུན་ལའམ་མ་ཤི་བའི་སྔོན་དུ་ཆོས་ཀྱི་རོ་ཚོར་ཅི་ཐུབ་ཅིག་བྱའོ་གསུངས་
པའོ། །འོ་ན་ད་རེས་སྒྲུབ་པ་དེ་ཙམ་དུ་དཀའ་ན། འོ་ཅག་གིས་རྣམ་གྲོལ་
ཅང་ཐོབ་བམ་སྙམ་ན། དེ་ཐོབ་པའི་ཐབས་སྟོན་པ་ལ། རྩ་བ་ལས། ཐབས་
དང་ལྡན་པའི་ལས་ཀྱི་སྐབས་སུ། །ལི་སྒོམ་ཟེར་བའི་རྟོགས་པ་དཔེར་བྱས། །
སྙིང་ནས་རྣམ་པར་གྲོལ་བར་འདོད་ན། །མིག་རྒྱང་ཡིད་བསྲིངས་སེམས་རྒྱུ་
ཡིད་བསྐྱེད། །ཁོང་སོས་ཡིད་གདལ་བྱ་བྱེད་ཀུན་བོར། །ཚུལ་ཁྲིམས་གཙང་
བྱས་ཐབས་ཚུལ་ཀུན་གྱིས། །ཚོགས་གསོག་སྒྲིབ་སྦྱོང་རྣམ་གྲོལ་མི་རིང་། །
ཞེས་གསུངས་ཤིང་། དེ་ཡང་མདོ་སྡེ་རྒྱན་གྱི་ཐབས་དང་ལྡན་པའི་ལེའུའི།
ཤིན་ཏུ་དཀའ་བའི་ལས་ནི་ངོ་བོ་སྣ་ཚོགས་པ། །བསྐལ་པ་མང་པོས་མཐར་
ཕྱིན་མངོན་བརྩོན་བདག་ཉིད་ཅན། །རྒྱལ་སྲས་རྣམས་ནི་ལུས་དང་ངག་
673



སེམས་རང་བཞིན་གྱི། །ལས་རྣམས་དག་གིས་འདི་ན་ཡིད་འབྱུང་འགྱུར་བ་
མེད། །ཅེས་པའི་ལུང་འདི་གསུང་བའི་སྐབས་སུ་འདི་ལྟར་གསུངས་ཏེ། དགེ་
བཤེས་པོ་ཏོ་བ་མགོ་ན་བཞུགས་པའི་དུས་སུ། དགེ་བཤེས་སྤྱན་སྔ་པའི་ཞིང་
པོ་ལི་སྒོམ་གཞོན་ནུ་གྲགས་ཞེས་བྱ་བ་དེ། རུག་པ་ཞེས་བྱ་བའི་ཡུལ་ནས་
དགེ་བཤེས་པོ་ཏོ་བ་ལ་ཞེ་ས་ལ་བྱོན་པ་སྟེ་ཁམས་འདྲི་བར་བྱོན་ནས།
བཞུད་ཁར་ཕྱི་ཕྱག་མཛད་ནས་ཏེ་འགྲོ་ཁར་ཕྱག་མཛད་དེ་རྣམ་གྲོལ་སངས་
རྒྱས་ཀྱི་གོ་འཕང་སྒྲུབ་པར་བྱེད་པ་ལ་མིག་རྒྱང་བསྲིངས་པ་སྟེ་མིག་གིས་་་་་
རྒྱང་རིང་བོར་བལྟ་ཞིང་། སེམས་རྒྱ་དོག་དོག་བྱས་པས་མི་འོང་བས་སེམས་
རྒྱ་ཇེ་ཆེར་བསྐྱེད་པ། ཁོང་སོས་གདལ་ཏེ་སེམས་གཡེང་བ་དང་འཚབ་འཚུབ་
བྱས་པས་མི་འོང་བས་ན་ཁོང་སོས་དལ་བ། ཚེ་འདིའི་འཚོ་ཐབས་དང་བདེ་
ཐབས་སོགས་ཀྱི་བྱ་བ་བྱེད་པ་བོར་ཞིང་སྐྱུར་བ། མི་དགེ་བཅུ་སྤོང་གི་ཚུལ་
ཁྲིམས་གཙང་སིང་ངེ་བསྲུང་ཞིང་ཐབས་ཚུལ་སྣ་ཚོགས་ཀྱིས་ཚོགས་གསོག་་་
ཅིང་སྒྲིབ་པ་སྦྱོང་བ་ལས་ཐབས་གཞན་ཅང་བདོག་གམ་སྟེ་ཡོད་དམ་ཞེས་་་་་
ཞུས་པས། དགེ་བཤེས་པོ་ཏོ་བའི་ཞལ་ནས། དེ་ཁོ་ན་ལས་མེད་ཀྱིས་བྱ་བ་
བཏུད་ནས་ཏེ་ཐག་ཇེ་ཉེར་བཏང་ནས་གསུངས་སྐད། ལི་སྒོམ་གཞོན་ནུ་
གྲགས་ཀྱིས་ཁོང་གི་རྟོགས་པ་སྟེ་ཉམས་མྱོང་དཔེར་བྱས་ཏེ། རང་ཅག་ཀྱང་
སྙིང་ནས་རང་མགོ་རང་གིས་མི་འཚོག་པ་སྟེ་མི་རུང་ཞིང་། རང་གིས་རང་
མི་སླུ་བར་ཐར་བ་དང་ཐམས་ཅད་མཁྱེན་པ་བསྒྲུབ་པར་འདོད་ན། མིག་
རྡོག་སྣར་གཏད་པ་སྟེ་མིག་གིས་སྣ་མགོ་དང་རྐང་མགོ་ཙམ་ལ་གཏད་པས་
674



མི་འོང་། རྫོགས་པའི་སངས་རྒྱས་ཙམ་སྒྲུབ་པ་ཡིན་པས་མིག་རྒྱང་ཡིད་ཙམ་
བསྲིངས་ནས་བྱེད་དགོས་གསུངས། དེ་ལ། གང་ཞིག་དཔག་མེད་དུས་
གནས་ཤིང༌། །སེམས་ཅན་དཔག་ཏུ་མེད་དོན་དུ། །བྱང་ཆུབ་དཔག་ཏུ་མེད་
འདོད་པས། །དགེ་བ་དཔག་ཏུ་མེད་བྱེད་པ། དཔག་ཏུ་མེད་པ་རྣམ་བཞི་
ཡིས། །ཚོགས་ཀྱིས་བྱང་ཆུབ་རྙེད་མི་དཀའ། །ཞེས་པའི་ཚུལ་གྱིས་སྒྲུབ་
དགོས་པས་ན་སེམས་རྒྱ་ཡིད་ཙམ་བསྐྱེད་ནས་བྱེད་དགོས་གསུངས། དེ་ལ་
སེ་མོ་གྲུ་པའི་ར་མདའ་ལྟ་བུས་ཀྱང་མི་འོང་བས། ལ་གསུམ་རྒྱལ་བ་བྱང་
ཆུབ་ལྟར་བྱས་པས་ཀྱང་མི་འོང་། ཁམས་པའི་སྤོགས་པ་སྟེ་ཁམས་པའི་ཚོང་
བའམ་བྱང་བའི་ར་མདའ་བྱེད་པ་ལྟར་བྱེད་དགོས་པས་ན། ཁོང་སོས་ཡིད་
ཙམ་གདལ་ནས་བྱེད་དགོས་གསུངས། མི་ཞིག་གིས་ཚེ་འདིའི་བྱ་བ་སྒྲུབ་ན་
ཕྱི་མ་མི་འོང་། ཕྱི་མའི་དོན་སྒྲུབ་ན་ཚེ་འདིའི་བྱ་བ་མི་འགྲུབ་པས་འདི་ཕྱི་
གཉིས་མི་འོང་སྟབས། མི་བསད་པའི་ཤ་ཆགས་པའི་བཙོན་མ་འབྲོས་པ་
ལྟར། ཚེ་འདིའི་བྱ་བ་ངན་པ་དང༌། རྡོས་སུ་ཆེ་ཆེ་ཐམས་ཅད་བོར་ནས་ཏེ་
དགོས་མཁོ་མེད་པ་རྣམས་སྐྱུར་ནས་ཆོས་བྱེད་དགོས་གསུངས། དེ་ལྟར་བྱེད་
པ་ལ་གཞི་མའམ་རྩ་བ་མི་དགེ་བཅུ་སྤོང་གི་ཚུལ་ཁྲིམས་ལ་བརྟེན་དགོས་་་་་་
པས་སེམས་ལ་འཁྲིས་ཡེ་མེད་པ་སྟེ་ཚེ་འདིའི་བདེ་བ་ལ་ཞེན་ཆགས་མེད་་་་་་
པར་བྱ།། དེ་ཡང་ད་ལྟ་ལྟུང་བ་མི་འབྱུང་བའི་དུས་མིན་པས། ཉེས་ལྟུང་
སོགས་བཤག་པར་འོས་པ་རྣམས་བཤགས། བསྡམ་པར་འོས་པའམ་བསྲུང་
བར་འོས་པ་རྣམས་བསྡམས། བྱིན་གྱིས་བརླབ་པར་འོས་པ་རྣམས་བྱིན་གྱིས་
675



བརླབས་ནས་གཙང་སིང་ངེ་བ་བྱས་ཏེ། བཤགས་བསྡམ་སྟེ་ཕྱིན་ཆད་མི་
བྱེད་པའི་སྡོམ་སེམས་ཀྱིས་ངེས་པར་སྦྱང་བར་བྱ་བའི་དུས་ཡིན་གསུངས།
དེ་ཡང་བསོད་ནམས་མ་བསགས་པ་ལ་མི་འོང་བས། དགེ་བའི་བཤེས་
གཉེན་སྟེན། གྲོགས་པོ་དམ་པ་སྟེ་ཆོས་སྒྲུབ་པའི་གྲོགས་བཟང་པོ་དང་
་ འགྲོགས། སྡིག་པའི་གྲོགས་པོ་སྟེ་རང་ཡང་སྡིག་པའི་བྱ་བ་ལ་སྦྱོར་ཞིང་
གཞན་ཡང་སྡིག་པའི་བྱ་བ་ལ་སྦྱོར་མཁན་གྱི་གྲོགས་ངན་པ་སྤངས་ནས་་་་་་་
དཀོན་མཆོག་མཆོད་པ་ལ་སོགས་པའི་ཐབས་ཚུལ་ཀུན་གྱིས་ཚོགས་གསོག་
དགོས་ལ། དེ་ལྟར་ཚོགས་གསོག་མི་འདོད་པ་སྟེ་བྱེད་སྙིང་མི་འདོད་པ་དེ་
ལས་ངན་གྱིས་བསྒྲིབས་པ་ཡིན་པས། སྔོན་བསགས་ཀྱི་སྡིག་པ་ཐམས་ཅད་
དེ་ཐོག་མ་ནས་ད་ལྟའི་བར་དུ་བསགས་པའི་སྡིག་པ་ཐམས་ཅད་གཉེན་པོ་་་
སྟོབས་བཞིའི་སྒོ་ནས་འདག་ངེས་པ་དང་དག་ཚར་སོང་སྙམ་པའི་བར་དུ་་་་
སྦྱོང་དགོས་ལ། དེ་ཡང་ཆེད་དུ་སྡིག་པ་བཤགས་པའི་སྐབས་སུ་རྨི་ལམ་ལ་
བརྟག་ན་ཤེས་ཐུབ་སྟེ། དཔེར་ན། རྨི་ལམ་དུ་ཟས་ངན་སྐྱུགས་པ་དང་།
ཁོག་པ་བཤལ་བ། རང་གི་ལུས་སྟེང་ནས་མི་གཙང་བ་མང་པོ་ཐོན་པ་དེ་
འདྲ་བྱུང་ན་སྡིག་པ་དག་པའི་ཚུལ་ཐ་མར་གསུངས་ལ། དེ་ཡང་རྨི་ལམ་དུ་
ཞོ་འཐུང་བ་དང་། འོ་མ་འཐུང་བ། རི་མཐོན་པོའི་རྩེར་སྙེག་པ། ཉི་མ་དང་
ཟླ་བ་ཤར་བ་མཐོང་བ་དེ་འདྲ་བྱུང་ན་སྡིག་པ་དག་པའི་ཚུལ་ལམ་རྟགས་་་་་
བཟང་པོ་ཡིན་པར་གསུངས། དེ་ཡང་མི་ནག་པོ་མཐོང་བ་དང་། མ་ཧེ་དང་
བ་གླང་བསད་པ། རང་གི་དགྲ་བསད་པ་སོགས་བྱུང་ནའང་སྡིག་པ་དག་
67 6



པའི་མཚན་མ་ཡིན་པར་གསུངས་ཡོད་དོ། །དེ་ལྟར་བྱས་ན་སྐྱེས་བུ་གསུམ་
གང་ལ་སོ་ཐེབས་ཀྱང་རྣམ་གྲོལ་མི་རིང་བར་འོང་སྟེ། རང་ཅག་གང་ཡང་
སྒོམ་མི་ཁོམ་པ་འདི་ལ་སྐྱོན་ཞིག་གདའ་བ་སྟེ་ཡོད་བྱ་བ་གསུངས་སྐད།
དེ་ལྟ་བུའི་བརྩོན་འགྲུས་ཀྱིས་རྣམ་གྲོལ་སྒྲུབ་པར་བྱེད་པ་ལ་དེའི་མི་མཐུན་་་་
པའི་ཕྱོགས་རྒོད་ཞུམ་སྤང་བར་སྟོན་པ་ལ། རྩ་བ་ལས། འཁོར་ལོ་བཞི་ནི་
ཁྱོད་མངའི་སྐབས་སུ། །བརྩོན་འགྲུས་རྩོམ་པར་འདོད་པ་རྣམས་ཀྱིས། སྨྲ་
དབབ་གཟེངས་བསྟོད་གཉིས་ཀྱི་བར་གཞུག། སྐྱིད་མ་ལུག་པར་བརྩོན་
འགྲུས་མུར་གཞུག །མདོ་ཁམས་བུད་མེད་གླུ་ཚིག་དཔེར་བྱས། །སྟག་རལ་
ཅན་ཅིག་གཡས་ན་བཀྲ་སོགས། མཐུན་ཡུལ་ལ་སོགས་ཐམས་ཅད་འཛོམས་
པ། །དེ་དག་ལ་ལྟོས་རང་ཅག་ཡི་མུག །ཕྱོགས་གཞན་མཐའ་དག་ཀུན་ནས་
བལྟས་ན། །འཁོར་རྣམ་བཞི་ཡང་འདི་ན་རྒྱུ་ཞིང་། །ཐེག་ཆེན་ངོམ་ཞིང་འདི་
ན་སྤྱད་ཡོད། །རྒྱལ་པོ་མེད་པས་རང་དབང་རང་ཆེ། །ལྷ་ཅིག་ཆོས་ཕྲད་
བཤེས་གཉེན་དེ་ལས། །ལྷག་པ་འཛམ་བུ་གླིང་ནའང་རབ་དཀའ། །བདག་
གི་ལེགས་སྤྱོད་བསླབ་པ་གསུམ་ལྡན། །སྔོན་བསོད་བསགས་པས་འདི་དག་
དང་ཕྲད། །དེ་ལ་སོགས་པའི་ཡོན་ཏན་བལྟས་ན། །ཁོང་དག་དགའ་ཞིང་
ཆོས་ལ་འཇུག་བྱ། །དེ་ལྟར་བསམས་པས་སྨྲ་དབབ་གཟེངས་བསྟོད། །བརྩོན་ .
འགྲུས་རྒྱུན་མི་འཆད་པའི་ཐབས་ཆེན། །ཞེས་གསུངས་ཤིང་། དེ་ཡང་བཤེས་
པའི་སྤྲིངས་ཡིག་ལས། མཐུན་པར་གྱུར་པའི་ཡུལ་ན་གནས་པ་དང་། །སྐྱེས་
བུ་དམ་པ་ལ་ནི་བརྟེན་པ་དང་། །བདག་གི་ལེགས་སྨོན་སྔོན་ཡང་བསོད་
677



ནམས་བགྱིས། །འཁོར་ལོ་ཆེན་པོ་བཞི་ནི་ཁྱོད་ལ་མངའ། །ཞེས་པའི་ལུང་
འདི་ཉིད་གསུང་བའི་སྐབས་སུ་འདི་ལྟར་གསུངས་ཏེ། རྣམ་གྲོལ་སྒྲུབ་པ་
ཆོས་ལ་བརྩོན་འགྲུས་རྩོམ་པར་འདོད་པ་རྣམས་ཀྱིས། འབྲོམ་གོང་ཆུང་
བའི་ར་རྗེས་ར་ལུག་འདེད་པ་ལྟར། བླ་མས་སློབ་མ་གདམས་ངག་བརྒྱད་ཀྱི་
ལམ་དུ་བཙུད་ནས་རྗེས་སུ་བསྟན་པ་རྣམ་པ་ལྔས་འ ཁྱོག་ཏུ་མི་སྟེར་ཏེ། དང་
པོ་འདི་ལྟ་བུ་མ་བྱེད་ཅེས་འགོག་པར་བྱེད། འདི་ལྟ་བུ་གྱིས་ཤིག་ཅེས་བསྐུལ།
དེ་ལྟར་དགག་སྒྲུབ་ཕྱིན་ཅི་མ་ལོག་པར་བྱེད་དུ་འཇུག་པའི་ཚེ་གནས་་་་་་་་
བཀག་ལས་མི་འགལ་བར་བྱེད་པ་ལ་གཟེངས་བསྟོད། དེ་ལས་བཟློག་ནས་
བྱེད་ན་སྨ་འབེབས་བྱེད་པ་ལྟར། སློབ་དཔོན་སློབ་མ་གཉིས་ཀ་རང་གིས་
བྱས་པ་ལ་རང་མཁས་པའམ་བཙུན་པའམ། དགེ་སྦྱོར་རེམ་པ་ལ་སོགས་
པའི་ང་རྒྱལ་གྱིས་ཁེངས་ནས་ཨ་ཕོ་རང་སྙམ་ནས་རྒོད་ན་སྨྲ་དབབ་སྟེ་ཁྱོད་
ལ་ཡོན་ཏན་རང་ཅི་ཡོད། ཁྱོད་དང་དུས་གསུམ་གྱི་སངས་རྒྱས་ཐམས་ཅད་
ནི་མཉམ་པ་ཡིན་པ་ལ། ཁོང་སངས་རྒྱས་ནས་དེ་ཙམ་ལོན་ལོན་དུ། འཁོར་
བ་ན་ད་རུང་པེས་སེ་ཐར་པ་ཐོབ་དཀའ་ཡང་མི་འཚོལ་བར་འདུག་ན། ཁྱོད་
ཀྱི་དད་པའམ་ཤེས་རབ་ཀྱི་ཚུལ་དེ་འདྲ་བ་བྱས་ལ། སྨྲ་དབབ་ལ་བ ཏང་
གསུངས། དེ་ནས་ཡང་ཚངས་པ་དང་བརྒྱ་བྱིན་བརྒྱའི་བསོད་ནམས་ཀྱིས་
ཐམས་ཅད་མཁྱེན་པའི་བ་སྤུ་གཅིག་ལས་མི་འགྲུབ། སངས་རྒྱས་ཀྱི་སྐུའི་བ་
སྤུ་གཅིག་འགྲུབ་པའི་བསོད་ནམས་ཀྱིས་སངས་རྒྱས་ཀྱི་མཚན་གཅིག་འགྲུབ།
མཚན་བརྒྱ་འགྲུབ་པའི་བསོད་ནམས་ཀྱིས་དཔེ་བྱད་གཅིག་འགྲུབ། དཔེ་
678



བྱད་བརྒྱ་འགྲུབ་པའི་བསོད་ནམས་ཀྱིས་དབུའི་གཙུག་ཏོར་ལ་ཐུག་པའི་་་་་
བསོད་ནམས་ཀྱི་འགྱུར་ལ་བལྟས་ན། དེ་ཙམ་ངས་ག་ལ་ནུས་སྙམ་ནས་ཞུམ་
ན་ཡང་། གཟེངས་བསྟོད་དེ་ངས་ཅི་སྟེ་མི་འོང་སྟེ་སེམས་ཅན་ཐམས་ཅད་
མགྲོན་དུ་གཉེར་ནས་དགེ་བ་བྱས་པས་ཚངས་པར་སྐྱེ་བའི་བསོད་ནམས་དེ་
ཙམ་རེ་རེ་ཉིན་ཞག་ཕྲུགས་རེ་སྟེ་ཉིན་ཞག་གཅིག་རེ་ལ་ཡང་བསགས་ནས་་་
འོང་བས། དཀའ་རྒྱུ་ཅི་ཡང་མེད་དེ། སེམས་ཅན་ཐམས་ཅད་དང་སྤྱི་ལ་
ལོག་ནས་བྱེད་པ་ལྟ་བུ་ཞིག་ཡིན་གསུངས། འདས་པའི་སངས་རྒྱས་རྣམས་
ཀྱང་སངས་རྒྱས་ཟིན་ཟིན་པ་ཞིག་སངས་རྒྱས་པ་མིན། འོ་སྐོལ་ལས་དམན་
པའམ་འོ་ཅག་ཁོ་ན་འདྲ་བས་བསྒྲུབས་པ་ཡིན། མ་འོངས་པ་དང་ད་ལྟར་གྱི་
སངས་རྒྱས་ཐམས་ཅད་ཀྱང་དེ་ལྟར་ཡིན་ལ། བྱང་ཆུབ་སེམས་དཔའ་རྣམས་
ཀྱང་དང་པོ་ནས་བྱང་ཆུབ་སེམས་དཔའ་མིན་འཕྲལ་ལ་བྱས་པ་ཡིན། སློབ་
དཔོན་ཐོགས་མེད་སྐུ་མཆེད་ཀྱི་ཆོས་ཀུན་ནས་རིགས་བྱ་བ་ཞིག་གསུངས་ཏེ།
ཐོག་མ་མེད་པ་ནས་ཐེག་པ་ཆེན་པོའི་རིགས་ཅན་བྱ་བ་ཞིག་ཡོད་ན། ད་
དུང་འཁོར་བར་མི་སྡོད་ངེས་པ་ཡིན་པ་ལ། དེ་ལྟ་བུ་མེད་ཐམས་ཅད་བར་
སྐབས་ཀྱི་སྦྱངས་པ་ཆེ་ཆུང་ཡིན་པས། རིགས་ཀྱང་འཕྲལ་ལ་བྱར་བཏུབ་པ་
ཡིན་པས་འུ་ཅག་ཀྱང་། ནན་ཚིར་ཏེ་ནན་ཏན་གྱིས་ཐེག་པ་ཆེན་པོའི་
རིགས་ཤིག་ཅི་འགྲུབ་བྱ། རིགས་དེར་སོང་ཕན་ཆད་སངས་རྒྱས་ཐོབ་ཟིན་
པ་དང་འདྲ་བ་ཡིན་པས། མི་འོང་བ་ཅི་ཡང་མེད་པས། ཆོས་ནས་ཏེ་སྤྱོད་
འཇུག་ལས། སྦྲང་བུ་ཤ་སྦྲང་བུང་བ་དང་། །དེ་བཞིན་སྲིན་བུར་གང་གྱུར་
679



པ། །དེས་ཀྱང་བརྩོན་པའི་སྟོབས་བསྐྱེད་ན། །བླ་མེད་བྱང་ཆུབ་རྙེད་དཀའ་
འཐོབ། །བདག་ལྟ་རིགས་ཀྱི་མིར་སྐྱེས་ལ། །ཕན་དང་གནོད་པ་ངོ་ཤེས་
པས། །བྱང་ཆུབ་སྤྱོད་པ་མ་བཏང་ན། །བདག་གིས་བྱང་ཆུབ་ཅིས་མི་
འཐོབ། །ཅེས་གསུངས་པ་བཞིན་དུ་བསམ་ལ་གཟེངས་བསྟོད་པར་བྱ། དེ་
ལྟར་རྒོད་ན་སྨྲ་དབབ་པ་དང་། ཞུམ་ན་གཟེངས་བསྟོད་པ་གཉིས་ཀྱི་སྐྱ་
བར་དུ་བཅུག་ནས་དགེ་བ་ལ་སྐྱིད་མ་ལུག་པར། དགེ་བའི་ཆོས་ལ་བརྩོན་
འགྲུས་མུ་སྲང་དུ་བཅུག་ལ་འཁྱོག་མི་ཤེས་པར་བྱ་སྟེ། གཡས་སུ་ལྷ་ཆོས་སྡེ་
བའི་སར་ཡང་འཁྱོག་ཏུ་མི་གཞུག གཡོན་དུ་མི་ཆོས་ཕ་ཚན་གྱི་སར་ཡང་
འཁྱོག་ཏུ་མི་གཞུག དེ་ལ་གནས་ཀྱི་སློབ་དཔོན་བྱ་བ་ཞིག་དགོས་པ་ཡིན་ཏེ།
རང་ཅག་ད་ལྟ་དེ་མེད་པས། རང་གིས་རང་ལ་བརྟགས་ཤིང་སྨྲ་དབབ་
གཟེངས་བསྟོད་པ་ནི། དཔེར་ན། མདོ་ཁམས་སུ་བུད་མེད་ཅིག་ལ་ཁྱོད་སྐྱིད་
པར་འདུག་གམ་དྲིས་པའི་ལན་དུ། སྟག་རལ་ཅན(བུ)ཞིག་གཡས་ན་
བཀྲ། །གཡོ་ཕུར་ཅན(མནའ་མ)ཞིག་གཡོན་ན་བཀྲ། །གཡུ་དྲུལ་ཅན(ཚ་བོ)
ཞིག་དབུས་ན་བཀྲ། །དེ་ལྟ་བུ་ཞིག་མཐོང་ཙ་ན། །ཁོ་མོ་མི་སྐྱིད་སྡུག་གམ་
དགོངས། །ཐག་རིས་ཅན(བུ)ཞིག་གཡས་ན་བཀྲ། །ཆུ་རིས་ཅན(མནའ་མ》
ཞིག་གཡོན་ན་བཀྲ། །ཐུག་རིས་ཅན(ཚ་བོ)ཞིག་དབུས་ན་བཀྲ། །དེ་ལྟ་བུ་
ཞིག་མཐོང་ཙ་ན། །ཁོ་མོ་མི་སྡུག་སྐྱིད་དམ་དགོངས། །ཟེར་ལོ། །དཔེ་དེ་
བཞིན་དུ་རྒོད་ན་སྨྲ་དབབ་པ་ནི། སྟག་རལ་ཅན་དང་འདྲ་བའི་འཁོར་ལོ་
བཞི་འཛོམས་པ་ལ་ལྟོས་ན་རང་ཅག་ཡི་མུག་སྟེ། དགེ་བཤེས་པོ་ཏོ་བའི་
680



ཞལ་ནས། རླུང་གིས་ཁྱེར་བའི་ངེད་ཅག་བོད་འདི་ལ་འཁོར་ལོ་བཞི་བོ་འདི་
མ་ཚང་། རྒྱ་གར་ཀུན་ན་མཐུན་པར་གྱུར་པའི་ཡུལ་ལེགས་པར་རྙེད་པ། ཚེ་
ཧྲིལ་གྱིས་གྲོང་ཁྱེར་གཅིག་ཏུ་བསོད་སྙོམས་བྱེད་ཅིང་དགེ་སྦྱོར་བྱས་པས་་་་་
ཆོག་པ་ཞིག་ཡོད་པར་འདུག་པ་ལ། བོད་དུ་ནང་མ་གཉིས་བཏུད་ན། སྤྲང་
བཙུན་ཚེ་མ་ཕྱིད་ཟེར་ནས་རྒྱ་གད་དེ་སྡིག་དམོད་མི་ནུས་པ་འདྲ་བ་ཙམ་་་་
འོང་གསུངས། སྐྱེས་བུ་དམ་པ་མ་ཚང་བས་དགེ་བཤེས་འཚོལ་དུ་སོང་ཙ་ན།
སྡིག་པའི་གྲོགས་པོར་སོང་ནས་བསླབ་པ་བསྲུང་མི་དགོས་པར་བྱེད། རང་
གི་ལེགས་སྨོན་མ་ཚང་སྟེ། མཉན་ན་ཚིག་བློ་ལ་མི་ཟིན། བསམས་ན་དོན་མི་
གོ བསྒོམས་ན་རྒྱུད་ལ་མི་སྐྱེ་སྟེ། ཚན་ཅིག་གམ་སྐོར,ཞིག་གི་བློ་ལ་བལྟས་ན་
ཡོད་ཀྱི་དང་། ཡེང་ཡེང་ཏིབ་ཏིབ་སྟེ་སེམས་གཡེང་གཡེང་དང་རྟབ་བྲེལ་ཆེ་
བ་བྱ་བ་གསུངས་སྐད། སྔོན་བསོད་ནམས་བསགས་པ་བྱ་བ་སྐྱིད་ཀྱི་ནང་
ནས་ཆོས་བྱར་བཏུབ་པ་ཞིག་ཡོད་པ་ལ། དེ་མ་ཚང་སྟེ་སྲོག་བསྡོས་བྱས་ན་
ཟན་རྡོག་རེ་མྱོང་མི་མྱོང་ཙམ་དུ་འདུག་པ་ཡིན་གསུངས། དེ་ལྟར་བསམས་
པས་ཡིད་ཞུམ་ན་གཟེངས་བསྟོད་པ་ནི། འཁོར་ལོ་བཞི་མ་ཚང་ཡང་ཆོས་
བྱེད་པའི་མཐུན་རྐྱེན་ཕྱོགས་གཞན་མཐའ་དག་ནས་བལྟས་ན་ཐམས་ཅད་་་་
འཛོམས་པ་ལྟ་བུར་ཡང་ཡོད་དེ། འཁོར་ལོ་བཞིའི་དོད་དམ་སྐྱིན་ཏེ་ཚབ་ལྟ་
བུ་ལ། མཐུན་པའི་ཡུལ་ཡང་མཐའ་འཁོབ་ནས་མ་སྐྱེས་ཤིང་། ཡུལ་དབུས་
སུ་སྐྱེས་ཏེ། འདིར་ཡང་ས་ཚིགས་ཀྱི་སྒོ་ནས་དབུས་སུ་བཞག་པ་དང་།
ཡོན་ཏན་གྱི་དབུས་སུ་བཞག་པ་གཉིས་ལས། འདི་འདུལ་བ་ནས་ས་ཚིགས་
681



ཀྱིས་བཅད་པའི་ཡུལ་དབུས་ཁོ་ནར་མི་འདུག་སྟེ། འདུལ་བ་ནས། ཉེ་བར་
འཁོར། ཤར་དུ་ལི་ཁ་ར་ཤིང་འཕེལ་ཞེས་བྱ་བའི་གྲོང་ཁྱེར་ཡོད། དེའི་ཕྱི་
རོལ་ན་ལི་ཁ་རའི་ཤིང་འཐིབས་པོ་ཞེས་བྱ་བའི་ཚལ་ཡོད་པ་དེའི་ཚུན་ཆད་
ནི་དབུས་ཡིན་ལ། ལྷོར་ནི་འདམ་བུ་མདའ་རྒྱུ་ཞེས་བྱ་བའི་ཆུ་ཀླུང་ཡོད་པ་
ཚུན་ཆད། ནུབ་ཏུ་ནི་བྲམ་ཟེའི་གྲོང་ཀ་བ་དང་ཉེ་བའི་ཀ་བ་ཚུན་ཆད།
བྱང་དུ་ནི་ཨུ་ཤི་རིའི་རི་ཡོད་པ་ཚུན་ཆད་དབུས། དེའི་ཕན་ཆད་མཐའ་
འཁོབ་ཏུ་གཙོ་བོ་ས་ཚིགས་ཀྱི་དབང་དུ་བྱས་པ་ཡིན་ལ། ས་ཁྱོན་དེ་འདྲ་
ཆེན་པོ་ཞིག་ཀྱང་མ་ཡིན་ནོ༑ །ང་ཚོ་བོད་ནི་ས་ཚིགས་ཀྱི་དབང་དུ་བྱས་པའི་
ཡུལ་དབུས་སུ་བཞག་པ་མ་ཡིན་པར། ཡོན་ཏན་གྱི་དབང་དུ་བྱས་པའི་ཡུལ་
དབུས་སུ་བཞག་པ་ཡིན་ཏེ། ཐེག་པ་ཆེན་པོའི་དབང་དུ་བྱས་ན། འཁོར་
རྣམ་བཞི་ཚང་བ་དང༌། ཤེས་རབ་ཀྱི་ཕ་རོལ་ཏུ་ཕྱིན་པ་གང་ན་བཞུགས་པ་
དེ་ཡུལ་དབུས་སུ་གསུངས། འདིར་བོད་ན་འཁོར་རྣམ་པ་བཞི་ཀ་ཡང་ཚང་
ཞེས་པ། དགེ་སློང་ཕའི་དགེ་འདུན་ཡོད་ན་དོན་ཚང་བ་ཡིན་ཞེས་པའི་དོན་
ཡིན་ལ། གྲངས་རེ་རེ་ནས་བགྲང་ཚེ་དགེ་སློང་མའི་སྡོམ་རྒྱུན་བོད་ལ་མ་དར་
བས་འཁོར་རྣམ་བཞི་མི་ཚང་སྟེ། འཁོར་རྣམ་བཞི་ནི་དགེ་ཚུལ་ཕ་མ་གཉིས་
དང་དགེ་སློང་ཕ་མ་གཉིས་ཏེ་བཞི་ལ་བརྗོད་པས་སོ། དེ་ཡང་ཐེག་པ་ཆེན་
པོའི་ཆོས་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སོགས་གཞན་ལ་ངོམ་ཞིང་ཁྱོབ་
བརྡལ་དུ་སྤྱད་དུ་ཡོད་ཅིང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་བ་ཉིད་
འཆད་པའི་སྐབས་སུ་ཡང་འཁོར་མང་ལ་སྐད་གསང་མཐོན་པོས་གསུང་་་་་་
682



དུའང་ཡོད་ལ་གསུང་ཆོག་ཆོག་ཀྱང་ཡིན། རྒྱ་གར་དུ་དེ་ལྟར་དུ་མི་ཆོག་
པར་གསང་པའི་སྒོ་ནས་འཆད་ཅིང་སྤྱོད་དགོས་ཏེ། ་ ཉན་ཐོས་སེན་ཏ་པ་
ཀུན་ཏེ་ཉན་ཐོས་སྡེ་བ་ལས་བྱེ་བྲག་སྨྲ་བ་རྣམས། ཤེར་ཕྱིན་གྱི་མདོ་སངས་
རྒྱས་ཀྱི་བཀའ་རུ་ཁས་མི་ལེན་པར། ། བདུད་ཀྱིས་བྱིན་གྱིས་བརླབས་པར་
བཤད་ཅིང་། མགོན་པོ་ཀླུ་སྒྲུབ་ཆད་ལྟ་བ་ཡིན་ཞེས་སྐུར་འདེབས་ཀྱང་བྱེད། །
དེའི་རྒྱུ་མཚན་ནི། ཤེར་ཕྱིན་གྱི་མདོ་ལས་གཟུགས་མེད། སྒྲ་མེད། དྲི་མེད།
རོ་མེད། རེག་བྱ་མེད། ཆོས་མེད་ཅེས་པ་སྒྲ་ཇི་བཞིན་དུ་སེམས་ཏེ་ཆད་ལྟ་བ་
ཡིན་པར་འདོད་པ་ཡིན། ཡིན་རྒྱུ་ནི་རང་བཞིན་གྱིས་མེད་པ་དང་མེད་པ་
གཉིས་ཀྱི་ཁྱད་པར་དང་། ཐ་སྙད་དུ་ཡོད་པ་དང་ཡོད་པ་གཉིས་ཀྱི་ཁྱད་
པར། རང་བཞིན་གྱིས་མེད་པ་དང་གཏན་མེད་གཉིས་ཀྱི་ཁྱད་པར་འབྱེད་
མ་ཤེས་པའི་དབང་གིས་དེ་ལྟར་བརྗོད་པ་ཡིན་ནོ། །དེ་ཡང་དགེ་འདུན་ཆོས་
འཕེལ་རྒྱ་གར་ན་ཡོད་པའི་སྐབས་སུ། རྒྱ་གར་གྱི་ནང་བ་པ་མཁས་པ་ཞིག་
གིས་ཁྱེད་ཚོ་བོད་ན། མི་ལ་རས་པ་ཞེས་གང་ཟག་ཁྱད་པར་བ་ཞིག་བྱོན་
པའི་ཚུལ་ཞལ་ཏ་གནང་བ་ལ། དགེ་ཆོས་ཀྱིས་དེ་བདེན། ཁོང་ནི་སྔགས་ཀྱི་
རྣལ་འབྱོར་པ་ཆེན་པོ་ཞིག་ཡིན་ཞེས་བརྗོད་པ་ལ། ད་བཤད་མི་དགོས་ཞེས་
བཤད་དུ་མ་བཅུག་པ་ཟེར་བ་ཡང་སྔགས་ཀྱི་རྣལ་འབྱོར་པ་དེ་ཐ་ཆད་ཅིག་
ཏུ་བརྩི་བ་ཡིན་ལ། དེ་བཞིན་དུ་རྒྱ་གར་གྱི་ཉན་ཐོས་བྱེ་བྲག་སྨྲ་བ་རྣམས་
ཤེར་ཕྱིན་གྱི་མདོ་གསུངས་པ་ཐོས་ཚེ་ལོག་པར་སེམས་ཏེ་རྣ་བ་འགེབས་པ་
ཡིན་ནོ། །དེ་ཡང་བྱེ་བྲག་སྨྲ་བ་ཡིན་ན། ཐེག་ཆེན་གྱི་བཀའ་ཁས་མི་ལེན་
683



པས་ཁྱབ་པ་མེད་དེ། མགོན་པོ་ཀླུ་སྒྲུབ་ཀྱི་ཕྱིས་སུ་བྱོན་པའི་བྱེ་བྲག་སྨྲ་བ་
མང་པོ་ཞིག་ཐེག་ཆེན་གྱི་ཆོས་བཀའ་རུ་ཁས་ལེན་པ་ཡང་ཡོད། ཇོ་བོའི་ཞལ་
ནས་ཀྱང༌། རྒྱ་གར་ན་མི་བཅུ་ཚོགས་ན་ནང་པ་སངས་རྒྱས་པ་གཅིག་ལས་
མི་འོང་ཞེས་པ་སྟེ། དེའི་ཁྲོད་དུ་ནང་པ་སངས་རྒྱས་པ་གཅིག་མ་གཏོགས་
མེད་ལ། སངས་རྒྱས་པ་བཅུ་ཚོགས་ན་ཐེག་པ་ཆེན་པོ་བ་གཅིག་ལས་མི་འོང་
བ་སྟེ་གཅིག་རེ་མ་གཏོགས་མེད་པར་གསུངས་སོ། །དེ་བས་ན་རང་རེའི་བོད་
ནི་ཡོན་ཏན་ནམ་ཆོས་ཚིགས་ཀྱི་དབང་དུ་བྱས་པའི་དབུས་ཡིན་ཞིང་། ཡུལ་
གྱི་སྙིང་བོའམ་ལྟེ་གནས་ལྟ་བུ་ཡིན་གསུངས། དེ་ཡང་སྔོན་རྒྱ་གར་ན་རྒྱལ་
པོའི་ཁྲིམས་ཧ་ཅང་བཙན་པོ་ཡོད་པས་རིགས་ཀུན་ཡང་ངེས་པ་སྟེ། ཕ་
བ ཤན་པ་ཡིན་ཚེ་བུ་ཡང་བ ཤན་པ་བྱེད་དགོས་ལ། ཕ་ཤིང་བཟོ་ཡིན་ན་བུ་
ཡང་ཤིང་བཟོ་བྱེད་དགོས་པས། རང་གིས་གང་འདོད་ལྟར་བྱ་བའི་དབང་
མེད། རང་ཅག་བོད་དེ་ལྟར་མ་ཡིན་པར་རང་གིས་གང་འདོད་ལྟར་བྱེད་
པའི་རང་དབང་ཡོད་པས། སྣ་ཤ་མི་ལ་མ་ཤོར་བ་སྟེ་སྣ་ཐག་གཞན་གྱི་ལག་
ཏུ་མ་ཤོར་ཚེ་རང་ཇི་ལྟར་བྱ་བའི་རང་དབང་ཆེ་གསུངས། སྐྱེས་བུ་དམ་
པའི་དོད་ཇོ་བོ་རྗེ་དངོས་དང་མ་འཕྲད་ཀྱང་ཇོ་བོས་གསུངས་པའི་ཆོས་དང་
འཕྲད་དེ། ཇོ་བོའི་བཀའ་བརྒྱུད་འདི་ན། ལམ་དྲོད་མར་ཞུགས་པ་ལྟ་བུ་
ཡིན་ལ། ཇོ་བོའི་ཆོས་ནི་ལྟ་སྒོམ་སྤྱོད་གསུམ་གང་གི་ཆ་ནས་ཀྱང་རྣམ་པར་
དག་པ་ཡིན་པས་དེ་ལས་ལྷག་པ་མེད་པ་དང་འཕྲད་པ་ཡིན་ཏེ། ཡང་དག་
པའི་དགེ་བའི་བཤེས་གཉེན་ཏེ་མཚན་ཉིད་ཡོངས་སུ་རྫོགས་པའི་དགེ་བའི་
684



བཤེས་གཉེན་རྣལ་མར་གྱུར་པ་དེ་མཉམ་མེད་ཇོ་བོ་ཆེན་པོ་ཁོང་ཉིད་ཡིན་
ལ། དེ་བས་ལྷག་པ་འཛམ་བུ་གླིང་སྟེ་རྒྱ་གར་ཡུལ་དུ་རྙེད་དཀའ། ཕྱིར་མི་
ལྡོག་པ་སྟེ་ཕྱིར་མི་ལྡོག་པའི་རྟགས་ཐོབ་པའི་སེམས་དཔའ་ཆེན་པོ་ཡིན་པས།
ཇོ་བོ་ཆུ་བོ་གངྒཱའི་གླིང་ལ་ཞག་གཅིག་བཞུགས་པའི་དུས་སུ་ཀླུ་ལ་བསོད་་་་་་
སྙོམས་བསླངས་པས་ཤིང་ཏོག་ངོ་མཚར་ཅན་མང་པོ་ཇོ་བོ་ལ་ཕུལ་ནས།
ལྷག་མ་ཇོ་བོས་མཉན་པ་སྟེ་གྲུ་བ་ལ་བྱིན་པས་ངོ་མཚར་ཆེ་ཟེར་ནས་གཞན་
ལ་བསྟན་པས། པཎྜི་ཏ་གཞན་ཞིག་ན་རེ། ངེད་གཉིས་མཉམ་པ་ཡིན་པས་
ང་ལ་ཡང་སྟེར་འོང་ཟེར་ནས་གངྒཱའི་གླིང་ཕྲན་དུ་ཕྱིན་ནས་བསོད་སྙོམས་་་་
བསླངས་པས། སྟེར་མཁན་མ་བྱུང་། དེ་ནས་རྒད་པོ་ཞིག་རྩར་བྱུང་བ་ལ།
ཁྱོད་སུ་ཡིན་ཞེས་དྲིས་པས་ང་ཀླུ་ཡིན་ཟེར། འོ་ན་ང་ལ་བསོད་སྙོམས་
གནོངས་ཤིག་ཟེར་པས། ཁྱོད་ཀྱིས་མ་ལེགས་པ་ཞིག་བྱས། འཁོར་ལོས་
བསྒྱུར་བའི་ལད་མོ་སྤྲང་པོས་བཟླས་པ་དང་འདྲ་སྟེ། ཇོ་བོ་ཕྱིར་མི་ལྡོག་པའི་
བྱང་ཆུབ་སེམས་དཔའ་ཆེན་པོ་ཞིག་གི་ལད་མོ་ཁྱོད་ཀྱིས་བཟླས། ཁྱོད་ཀྱི་
གཤིས་རྒྱུད་རྩུབ་པས་ཀླུ་གཞན་རྣམས་འོང་མ་ནུས་པར་ང་འོངས་པ་ཡིན་་་
ཟེར་སྐད་དེ། དེ་བས་ན་དེ་ལྟ་བུའི་བཀའ་བརྒྱུད་དང་ད་རེས་འཕྲད་པས།
སྐྱེས་བུ་དམ་པ་ཡང་ཚང་བ་སྟེ་ཇོ་བོ་དངོས་དང་མ་ཕྲད་ན་ཡང་ཇོ་བོའི་་་་་་
བཀའ་བརྒྱུད་དྲི་མ་མེད་པ་དང་འཕྲད་པས་སྐྱེས་བུ་དམ་པ་ཡང་ཚང་བ་ལྟ་
བུ་ཡིན་ཞེས་པ་དང་། བསླབ་པ་གསུམ་སྟེ་ཚུལ་ཁྲིམས་དང༌། ཏིང་ངེ་འཛིན།
ཤེས་རབ་ཀྱི་བསླབ་པ་གསུམ་ལ་བསླབ་ཆོག་ཆོག་ཡིན་པས་བདག་གི་ལེགས་
685



སྨོན་ཡང་ཚང་བ་སྟེ་སྨོན་ལམ་རྣམ་པར་དག་པའི་དོན་ཐོག་ཏུ་སོང་ཞིང་་་་་
དེའི་འབྲས་བུ་ཡང་ཚང་ཞེས་ཐེག་མཆོག་འཁོར་ལོ་བཞི་དང་སྦྱར་ཏེ་་་་་་་
གསུངས་པ་ཡིན། དེ་ཡང་ཐེག་མཆོག་འཁོར་ལོ་བཞི་ལྡན་གྱི་རྟེན་ཞེས་པ་
དང༌། རྣམ་སྨིན་ཡོན་ཏན་བརྒྱད་ལྡན་གྱི་རྟེན། དལ་འབྱོར་གྱི་ཆོས་བཅོ་
བརྒྱད་དང་ལྡན་པའི་རྟེན། མཐོ་རིས་ཡོན་ཏན་བདུན་ལྡན་གྱི་རྟེན་ཞེས་པ་
རྣམས་དོན་གཅིག་ལ་འབབ་པ་ཡིན་ནོ། །དེ་དག་ཀྱང་རྒྱུ་མེད་པ་ལས་བྱུང་
བ་མ་ཡིན་ཏེ། སྔོན་བསོད་ནམས་བསགས་པ་ལས་བྱུང་བས་ན་དེ་ཡང་ཚང་
སྟེ། དེ་ལ་སོགས་པའི་འཁོར་ལོ་བཞིའི་ཆ་མཐུན་གྱི་ཡོན་ཏན་ལ་བལྟས་ནས་
རང་གི་གཟེངས་བསྟོད་ལ་མ་ཞུམ་པར་བྱ་སྟེ། ཁོང་སྟེ་སེམས་ལ་ཚང་དགོས་
པའམ་འཛོམས་དགོས་པ་ཐམས་ཅད་ཚང་ཞིང་འཛོམས་སོ་ཞེས་དགའ་བས་
སེམས་ཤུགས་རྒྱས་པར་བྱོས་ལ་སྐྱེས་བུ་གསུམ་གྱི་ཆོས་ལ་འཇུག་པར་བྱ་་་་་་
དགོས་ལ། དེ་ལྟར་བྱས་ནས་ལམ་དུ་འཇུག་པ་དེ་ཆོས་སྟོན་པའི་བླ་མ་ཞིག་
གི་ལས་ཡིན་པར་གསུངས། འདིར་བརྗོད་པའི་བླ་མ་ཞེས་པ་དེང་སྐབས་
ཡོངས་གྲགས་སུ་ཨ་ལགས་ཞེས་པ་དེ་ཉིད་མ་ཡིན། དགེ་བཤེས་ཞེས་པ་ཡང་
ད་ལྟ་གྲྭ་ས་སོ་སོ་ནས་ཡོངས་གྲགས་སུ་བཤད་པའི་ལྷ་རམས་པ་དང་། རྡོ་
རམས་པ། སྔགས་རམས་པ་ལ་སོགས་པ་ལྟ་བུ་མ་ཡིན་པར་རང་ལ་དམ་པའི་
ཆོས་ཕྱིན་ཅི་མ་ལོག་པར་སྟོན་མཁན་དེ་ཡིན་པས། དེ་འདྲ་སྟོན་མཁན་དེ་
རབ་བྱུང་པ་ཡིན་ནའང་འདྲ། ཁྱིམ་པ་ཡིན་ནའང་འདྲ། རྒད་པོ་ཡིན་
ནའང་འདྲ། རྒད་མོ་ཡིན་ནའང་འདྲ། མི་རིགས་གང་ཡིན་ནའང་འདྲ་ཚང་
686



མ་རང་གི་བླ་མ་དང་རང་གི་དགེ་བའི་བཤེས་གཉེན་ཡིན་ཏེ། དགེ་བའི་
བཤེས་གཉེན་ཞེས་པ་དགེ་བའི་ལམ་མ་ནོར་བ་ལ་ཁྲིད་ཅིང་འགོད་པའི་་་་་
གྲོགས་པོ་ཞིག་ལ་བྱ་དགོས་པས་སོ། །དེ་འདྲ་མ་ཡིན་པར་གྲྭ་ས་བརྒྱུད་ནས་
རྩོད་པ་ཤེས་པ་དང༌། འཛིན་གྲྭ་བརྒྱུད་ནས་མིང་བཏགས་བླངས་པ་ལ་གོ་
ཚེ། རྗེ་བཙུན་མི་ལ་རས་པ་དགེ་བཤེས་མིན་ཟེར་དགོས་ཏེ། མིང་བཏགས་
མ་བླངས་པའི་ཕྱིར་རོ། །གོང་དུ་བརྗོད་པའི་བླ་མ་དེ་འདྲི་དང་རྒྱུན་དུ་
འགྲོགས་དཀའ་བས་རི་དྭགས་རྐྱང་གི་གཏམ་དང་འདྲ་བར། རང་གིས་
རང་ལ་རྒོད་པོར་གྱུར་པའི་ཚེ་ན་སྨྲ་དབབ་ཅིང་། ་ཞུམ་པར་གྱུར་པའི་ཚེ་ན་
གཟེངས་བསྟོད་པའི་སྒོ་ནས་རྒོད་པོ་དང་ཞུམ་པའི་བློ་སྤངས་པས། ། ཆོས་
མཐའ་གཉིས་སུ་མ་སོང་ཙ་ན་སྟེ་འདི་བརྩོན་འགྲུས་ཀྱི་ཆོས་སྐོར་ཡིན་པས་་་་
མཐའ་གཉིས་སུ་མ་སོང་བ་ཞེས་པ་བརྩོན་འགྲུས་བསྐྱེད་པ་ཧ་ཅང་ཐལ་ཆེ་་་
བའང་མ་ཡིན།། ཆུང་བའང་མ་ཡིན་པ། དཔེར་ན། གཞུང་སོགས་བློར་
འཛིན་པའི་སྐབས་སུ་ཉིན་མཚན་མེད་པར་རྒྱུན་མ་ཆད་པར་བློར་བཟུང་ཚེ་
ནད་ཀྱི་གཞི་རུ་འགྲོ་ཉེན་ཆེ་བས་ཅུང་ཙམ་ལྷོད་དགོས་ལ། ཡང་ཉིན་འགའ་
རེ་ལ་ཚར་རེ་གཉིས་ཙམ་ལས་མ་སྐྱོར་ཚེ་བློར་མི་ཡོང་བས་དེ་གཉིས་གང་གི་
དབང་དུ་འང་མ་བཏང་བར་བརྩོན་འགྲུས་བསྐྱེད་ཚེ་བརྩོན་འགྲུས་རྒྱུན་མི་
ཆད་པར་འབྱུང་བའི་ཐབས་ཆེན་པོ་ཡིན་པས། ་དགེ་བཤེས་ཕུ་ཆུང་བའི་
ཞལ་ནས། ཁྱོད་སྟོན་སྒོམ་མང་སྟེ་ཆོས་མཐའ་གཉིས་སུ་མ་ལྷུང་བར་འཁྱེར་
ཤེས་པ་དཀའ་གསུང་སྐད། ཀེ་ལྟར་ཞུམ་རྒོད་མེད་པའི་སྒོ་ནས་བརྩོན་
687
-
-
--
-
--
.
ru



འགྲུས་རྒྱུན་མི་ཆད་པར་ཇི་ལྟར་བྱ་བར་སྟོན་པ་ལ། རྩ་བ་ལས། རིན་ཆེན་
ཕྲེང་བའི་སྐབས་སུ་གསུངས་པ། །དུས་དང་གནས་སྐབས་ཐོག་མཐའ་བར་
གསུམ། །བདག་གིས་ཐམས་ཅད་དགེ་བར་འགྱུར་བྱ། །བྱེ་བྲག་ཚེ་སྟོད་ཚེ་
སྨད་བར་དང༌། །ལོ་ལའང་དེ་བཞིན་ཟླ་དང་ཉིན་ཞག །ཐོག་མཐའ་བར་
དང་གསུམ་པོ་དག་གམ། །ལུས་ངག་ཡིད་གསུམ་སྤྱོད་པ་ཅི་བྱེད། །ཐོག་མ་
བར་དང་ཐ་མ་ཐམས་ཅད། ཆོས་སུ་འགྱུར་ཞིང་ཆོས་མིན་མ་འདྲེས། །དེ་ལྟ་
ན་ནི་སྐྱེ་བ་དོན་ཡོད། །དེ་ལྟར་འགྱུར་བར་བརྩོན་འགྲུས་བརྩམ་བྱ། །ཞེས་
གསུངས་ལ། དེ་ཡང་མགོན་པོ་ཀླུ་སྒྲུབ་ཀྱིས་མཛད་པའི་དབུ་མ་རིན་ཆེན་
ཕྲེང་བ་ལས། ལས་རྣམས་སྔོན་དུ་ཆོས་གཏོང་ཞིང༌། །བར་དུ་ཆོས་ལྡན་ཐ་
མར་ཡང་། ཆོས་ལྡན་སྒྲུབ་པའི་ས་བདག་ནི། །འདི་དང་གཞན་དུ་གནོད་མི་
འགྱུར། །ཞེས་པའི་ལུང་འདིའི་དོན་འཆད་པའི་སྐབས་སུ་དགེ་བཤེས་པོ་ཏོ་
བས་འདི་ལྟར་གསུངས་ཏེ། སློབ་དཔོན་ཀླུ་སྒྲུབ་ཀྱིས་རྒྱལ་བོ་བདེ་སྤྱོད་
བཟང་བོ་ལ། ཁྱོད་དུས་དང་གནས་སྐབས་ཐམས་ཅད་དུ་ཆོས་མ་ཡིན་པ་
སྤོངས་ལ། ཆོས་ཀྱི་རྒྱལ་སྲིད་གྱིས་ཤིག དེ་ལྟར་བྱས་ན་འཆི་ཁར་འགྱོད་པ་
མེད་པར་འགྱུར་གྱི་གསུངས་པ་དེ། འོ་སྐོལ་རང་ལ་ཆོས་ཅན་ཁ་སྤོས་ལ།
བཙུན་པ་ཁྱོད་ཀྱིས་དང་པོར་ཡང་བཙུན་པར་བྱ། བར་དུ་ཡང་བཙུན་པར་
བྱ། ཐ་མར་ཡང་བཙུན་པར་བྱ་སྟེ། བདག་གི་ཚེ་མགོ་མཇུག་ཐམས་ཅད་
དགེ་བར་འགྱུར་བར་བྱ། བྱེ་བྲག་ཏུ་ཚེ་སྟོད་དང་། ཚེ་སྨད། བར་ཐམས་
ཅད་ཆོས་སུ་འགྱུར་བར་བྱ། ལོ་ཡི་ཐོག་མཐའ་བར་གསུམ་ཡང་ཆོས་སུ་
688



འགྱུར་བར་བྱ། དབྱར་དགུན་གྱི་ཐོག་མཐའ་བར་གསུམ་ཡང་ཆོས་སུ་འགྱུར་
བར་བྱ། ཟླ་བའི་སྟོད་སྨད་བར་གསུམ་ཡང་ཆོས་སུ་འགྱུར་བར་བྱ། དེ་ལ་
ཉིན་ཞག་གི་སྔ་དྲོ་ཕྱི་དྲོ་ཐམས་ཅད་ཀྱང་ཆོས་སུ་འགྱུར་བར་བྱེད་དགོས་་་་་
པས། དགེ་བཤེས་རྣལ་འབྱོར་པ་ཆེན་པོའི་ཞལ་ནས༑ ནང་པར་ཚ་བའི་དུས་
ཏེ་ནངས་ཇའི་དུས་སུ་འདི་ཟོས་ནས། དྲོ་ལ་ཐུག་གི་བར་དུ་སྟེ་ཉིན་གུང་
གི་གུང་ཚིགས་བར་དུ་ཆོས་འབའ་ཞིག་གམ་ཁོ་ན་ཞིག་ཅི་འགྱུར་བྱ་སྙམ་དུ་
བགོ་ཆ་བགོ དྲོ་དུས་ཏེ་གུང་ཚིགས་ཀྱི་དུས་སུ་ཡང་ཕྱི་དྲོ་ཆོས་འབའ་ཞིག་ཏུ་
ཅི་འགྱུར་བྱ་སྙམ་དུ་དམ་བཅའ་བྱེད། དེ་ནས་མཚན་མོ་ཡང་ཆོས་ལ་འབད་
པའི་དམ་བཅའ་བྱས་ནས། དུས་འདའ་བར་བྱེད་དགོས་པ་ཡིན་གསུངས།
དེ་ལྟར་བྱས་ན་ཚེ་ཧྲིལ་གྱིས་ཏེ་ཚེ་གང་བོར་ཆོས་སུ་འགྱུར་ཞིང་། ཆོས་མ་
ཡིན་པ་དང་མ་འདྲེས་པར་ཆོས་ཁོ་ནའི་དབང་དུ་སོང་ན་ཉིན་གཅིག་གནས་
པའི་སྐྱེ་བ་ཡང་དོན་དང་ལྡན་པར་སོང་བས། ཚེ་ཧྲིལ་བོ་དེ་ལྟར་འགྱུར་
བར་བརྩོན་འགྲུས་བརྩམ་དགོས་པ་ཡིན་ཏེ། ངེད་ཅག་ནི་ཞང་པོ་ཤེར་སྨོན་
ཞེས་བྱ་བ་ཉིད་ཀྱིས་བཤད་པའི་དཔེ་ལྟར་ཏེ། དགུན་དུས་སུ་དགེ་སྦྱོར་
བྱ་སྙམ་པ་ལ་དེའི་རྩིས་སུ་སོང་ན་དབྱར་དུས་སུ་དགེ་སྦྱོར་བྱ་སྙམ་པ་དང༌། །
ཡང་དབྱར་དུས་སུ་དགེ་སྦྱོར་བྱ་སྙམ་པ་ལ་དེའི་རྩིས་སུ་མ་སོང་བར་ལམ་དུ་
ཚེ་ཧྲིལ་ལི་ལི་སྟེ་དགེ་སྦྱོར་བྱ་བའི་དུས་དེའི་བར་ནས་འཛད་ཀྱིན་སོང་ཟེར་
བ་ལྟར་འགྲོ་ཉེན་ཡོད་པས། དུས་དང་རྣམ་པ་ཀུན་ཏུ་ལེ་ལོའི་དབང་དུ་མ་
བཏང་བར་ཆོས་ཁོ་ན་ལ་བརྩོན་འགྲུས་བསྐྱེད་དགོས་པར་གསུངས་པའི་་་་་
689



དོན་ཡིན་ནོ། །
དེ་ལྟར་སྐྱེ་བ་དོན་ཡོད་ཀྱི་བརྩོན་འགྲུས་ཇི་ལྟར་བྱ་སྙམ་ན། ད་རེས་
ཏེ་ཚེ་རབས་འདིའི་ཚེ་ལ་ལོང་མེད་པས་སྙིང་བོ་བསྡུ་བའི་སྒོ་ནས་དོན་ཡོད་
པར་བྱ་བར་སྟོན་པ་ལ། རྩ་བ་ལས། མདོ་སྡེ་རྒྱན་གྱི་གནས་ལྔའི་སྐབས་
སུ། །གནས་ལྔ་དག་ལ་བརྩོན་འགྲུས་བརྩམ་པ། །བདག་ཅག་ཚེ་ཐུང་བར་
ཆད་མང་ལ། །བློ་ཡང་དམན་པས་རིག་པའི་གནས་ལྔ། །ཚེ་འདིར་ཐམས་
ཅད་བསླབ་པར་མི་ནུས། །ཅུང་ཟད་ནུས་ཀྱང་དེ་ཉིད་གནོད་འགྱུར། །དེ་
ཕྱིར་ནང་རིག་ཕྱོགས་གཅིག་མན་ངག །བསྒོམས་པས་ཚེ་འདི་དོན་ཡོད་བྱས་
ལ། །རིག་པའི་གནས་ལྔ་སྨོན་ལམ་གྱིས་སྦྱང་། །ཞེས་གསུངས་ལ། འདི་དགེ་
བཤེས་ཡ་གད་པ་དང་པོ་བྱོན་པའི་སྐབས་དང༌། དགེ་བཤེས་པོ་ཏོ་བ་སྒོ་
ལག་ཅེས་བྱ་བའི་ཡུལ་ན་བཞུགས་པའི་དུས་སུ། རིག་པའི་གནས་ལྔ་དག་ལ་
བརྩོན་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་
མི་འགྱུར་ཏེ། །དེ་ལྟ་བས་ན་གཞན་དག་ཚར་བཅད་རྗེས་གཟུང་དང་། །
བདག་ཉིད་ཀུན་ཤེས་བྱ་ཕྱིར་དེ་ལ་དེ་བརྩོན་བྱ། །ཞེས་པའི་མདོ་སྡེ་རྒྱན་
གྱི་ལུང་འདིའི་དོན་འཆད་པའི་སྐབས་སུ་དགེ་བཤེས་པོ་ཏོ་བས་འདི་ལྟར་་་་་
གསུངས་པ་ཡིན་ཏེ། སྤྱིར་ཐམས་ཅད་མཁྱེན་པ་སྒྲུང ་པ་སྟེ་རྫོགས་པའི་
སངས་རྒྱས་ཀྱི་གོ་འཕང་སྒྲུབ་པར་བྱེད་པ་ལ་རིག་པའི་གནས་ལྔ་ལ་སྦྱང་་་་་་
ཞིང་མཁས་པར་བྱ་དགོས་པར་གསུངས་པ་ཡང་གཙོ་བོ་རྒྱ་གར་གྱི་ཡུལ་སྲོལ་
དང་མཐུན་པར་གསུངས་པ་ཡིན་ཏེ། བོད་ལ་སྒྲ་རིག་པ་སུམ་རྟགས་དག་
690



གསུམ་དང་། ཚད་མ་རིག་པ། གསོ་བ་རིག་པ། ནང་དོན་རིག་པ་བཞི་ལས་
བཟོ་རིག་པ་དེ་འདྲ་མ་དར་བ་ཡིན། བཟོ་རིག་པ་ནི་རླངས་འཁོར་དང་།
གནམ་གྲུ། གློག་ལ་སོགས་པའི་བཟོ་ལས་ཀྱི་བྱ་བ་ཞིག་ཡིན་ལ། ང་ཚོའི་དགེ་
ཚུལ་སློང་ནི་ཐར་ལམ་དོན་དུ་གཉེར་མཁན་ཡིན་པས་བཟོ་རིག་པ་སྦྱང་ཚེ་
མི་ཚེ་སྟོང་ཟད་ཀྱི་རྒྱུ་རུ་འགྲོ་ཕྱིར་དགེ་ཚུལ་སློང་གི་སྤང་བྱ་ཡིན་ནོ། །དེ་ཡང་
ཁ་ཅིག་གིས་སྐུ་འདྲའི་ཐིག་རྩ་ལྟ་བུ་བཟོ་རིག་པར་བགྲངས་མོད། དེ་ནི་
བཟོ་རིག་པའི་དོད་ཙམ་ལས་དངོས་མིན། དེ་ཡང་སྤྱིར་རྫོགས་པའི་སངས་
རྒྱས་ཀྱི་གོ་འཕང་སྒྲུབ་པ་ལ་སྒྲ་ཚད་སོགས་རིག་པའི་གནས་ཐམས་ཅད་ལ་་་
མཁས་པར་བྱེད་དགོས་ཞེས་པ་སྤྱིར་བཏང་ཡིན་ལ། དེ་ལྟར་ཡིན་ཡང་འོ་
ཅག་གིས་ད་རེས་ཐམས་ཅད་བསླབ་པར་མི་ནུས་པས། བླ་མའི་མན་
ངག་གིས་སྒྲུབ་པ་སྙིང་བོར་བྱོས་ལ་མི་ཚེ་དོན་ཡོད་པར་བྱ་ཞེས་གསུངས་པ།
གདུལ་བྱ་དབང་རྟུལ་བློ་གྲོས་ཀྱི་རྩལ་ཆུང་ཞིང་ཞན་པ་ཡིས་སྒྲ་ཚད་སོགས་་་་
རིག་པའི་གནས་ཐམས་ཅད་བསླབ་པར་མི་ནུས་པས། བླ་མའི་མན་ངག་
གིས་སྒྲུབ་པ་སྙིང་བོར་བྱས་ཚེ་དོན་ཡོད་པར་འགྱུར་བར་གསུངས་པ་ཡིན་ལ།
དེ་ཡང་གདུལ་བྱ་དབང་རྣོན་གྱིས་སྒྲ་ཚད་རིག་པའི་གནས་ཐམས་ཅད་སྦྱང་
ཡང་ནུས་ལ། སྦྱང་འོས་པ་ཡང་ཡིན། དེ་ལྟར་རིག་པའི་གནས་ཐམས་ཅད་
ལ་ཐོས་པ་རྒྱ་ཆེན་པོ་ཡོང་ཚེ་བསམ་པ་རྒྱ་ཆེན་པོ་འོང་ལ། ཐོས་བསམ་རྒྱ་
ཆེན་པོར་སོང་ཚེ་སྒོམ་པ་རྒྱ་ཆེན་པོ་འབྱུང་བས་དེའི་ནུས་ཤུགས་མི་འདྲ་་་་་
ཡང་། འདིར་གཙོ་བོ་སོ་སོ་སྐྱེ་བོ་ལས་དང་པོ་བ་རྣམས་ཀྱི་ཆེད་དུ་གསུངས་
་
691



པ་ཡིན། དེའི་རྒྱུ་མཚན་ཡང་གདུལ་བྱ་དབང་རྣོན་དང་དབང་རྟུལ་གཉིས་
ལས་གདུལ་བྱ་དབང་རྟུལ་བློ་དམན་པ་ཅན་མང་བའི་རྐྱེན་གྱིས་ཡིན་པ་མ་་་་
གཏོགས། ཐེག་པ་ཆེན་པོ་དང་གསང་སྔགས་རྡོ་རྗེ་ཐེག་པའི་ཆོས་ཀྱི་སྒོ་ནས་
ཁྱད་པར་ཕྱེས་པ་མ་ཡིན་ནོ། །དེ་ཡང་གང་ཟག་རེ་རེའི་ཐུགས་བསྐྱེད་སྨོན་
ལམ་ཡང་མི་འདྲ་སྟེ། སྒྲ་བསྒྱུར་མར་པ་དང༌། མི་ལ་རས་པ། སློབ་དཔོན་
པདྨ་སོགས་ཀྱིས་གསང་སྔགས་ཀྱི་ཆོས་གསུངས་པ་དང་སྤེལ་བའི་ཐུགས་་་་་
བསྐྱེད་མཛད་ཅིང་། གདུལ་བྱ་ཡང་གསང་སྔགས་རྡོ་རྗེ་ཐེག་པའི་རིན་པོ་ཆེ་
ལྟ་བུའི་སྣོད་དང་ལྡན་པ་ཡིན་པས། གང་ཟག་ཕལ་བ་རྣམས་ཀྱིས་དེ་དག་
ལད་བཟླས་བྱས་ཚེ། རྟ་དང་གླང་ཆེན་ལ་བོང་བུས་འགྲན་པ་དང་མཚུངས་
པས་དེའི་དོ་ཟླར་མི་འོང་། འདིར་བཀའ་གདམས་པས་གསུངས་པ་ནི་
གདུལ་བྱ་དབང་རྟུལ་གྱི་དབང་དུ་བྱས་ནས་གསུངས་པ་ཡིན་ལ། སློབ་
དཔོན་པདྨ་འབྱུང་གནས་སོགས་ཀྱིས་གསུངས་པ་ནི་གདུལ་བྱ་དབང་རྣོན་
གྱི་དབང་དུ་བྱས་ནས་གསུངས་པ་ཡིན། དེ་ཡང་བླ་མའི་མན་ངག་ཅེས་པ་ནི།
ཡོན་ཏན་གཞིར་གྱུར་མ་དང་། ལམ་རིམ་བདེ་ལམ། ལམ་རིམ་འཇམ་
དཔལ་ཞལ་ལུང་། ལམ་རིམ་དམར་ཁྲིད་མྱུར་ལམ། ལམ་རིམ་བསྡུས་དོན་
ལྟ་བུ་ཡིན་ལ། དེ་ལྟ་བུའི་མན་ངག་རྣམས་ཀྱི་ལུང་དང་ཁྲིད་ཀྱི་རྒྱུན་ཐོབ་
ཅིང་། ཇི་ལྟར་བསྒྲུབ་ཚུལ་སོགས་མ་ནོར་བར་ལེགས་པར་ཤེས་པར་བྱས་
ནས་ཉམས་སུ་ལེན་རྒྱུ་དེ་ཡིན་ལ། དེ་ལྟར་མ་བྱས་ཚེ། རྩམ་པ་ཚར་ཡང་ཁྱིའི་
ཁ་ནང་ལའང་མ་སོང་བའི་དཔེ་ལྟར་གང་ལ་འཇུས་ཀྱང་ཅི་ཡང་མི་ཤེས་་་་་
692



པར་འགྱུར་ངེས་པས། གདུལ་བྱ་ཕལ་བ་རྣམས་ཀྱིས་རང་དང་འཚམ་པའི་
མན་ངག་སྟབས་བདེ་རེ་ལ་སྦྱང་ཞིང་ཉམས་སུ་བླང་ཚེ་ཕན་ཞིང་ལེགས་
སོ། །དེ་ཡང་སྔོན་ཇོ་བོ་སྙེ་ཐང་ན་བཞུགས་པའི་དུས་སུ་ཞང་སྣ་ཆུང་བ་ལ་
སོགས་པ་རྣམས་ཀྱིས་གྲུབ་མཐའི་གདམས་ངག་ཞུས་པས་གྲུབ་མཐའ་ཐོ་རེ་
བ་སྟེ་རགས་ཙམ་རེ་མ་གཏོགས་ཞིབ་མོ་མཐའ་ཆོད་པ་ཞིག་མ་གསུངས་པར།
ཇོ་བོ་སྟོན་པ་ཀུན་ཏེ་དགེ་བཤེས་རྣམ་པ་ཚོ་རྣམ་རྟོག་མ་ཟད་བར་དུ་སྟེ་རྒྱུད་
ཀྱི་ཉོན་མོངས་པའམ་སྒྲིབ་གཉིས་མ་བཅོམ་གྱི་བར་དུ་ཐ་སྙད་དེ་ཀུན་གཞི་
ལ་ཟད་པ་མེད་ལ། བདག་ཅག་ཚེ་ཐུང་ལ་བར་ཆད་མང་བས་སོས་དལ་
མོ་དང་བྱ་བ་མང་པོའི་མགོ་མ་བརྩམ་པར་སྙིང་བོ་མྱུར་དུ་བསྡུ་བར་བྱ་་་་་་
གསུངས་སོ། །སང་ནུབ་སྙིང་བོ་ཇི་ལྟར་བསྡུ་ཞེས་ཞུས་པས། ཐོག་མར་ལས་
འབྲས་ལ་ཡིད་ཆེས་ཀྱི་དད་པ་བསྐྱེད་པར་བྱ་བ་གལ་ཆེ་བས་ལས་འབྲས་ལ་
ཡིད་ཆེས་རྣལ་མ་ཞིག་བསྐྱེད་པར་བྱ་དགོས་པར་གསུངས། འོ་ན་དེ་ཇི་ལྟར་
བསྐྱེད་དགོས་ཤེ་ན། ལས་དགེ་བ་ལས་འབྲས་བུ་བདེ་བ་འབྱུང་བ་དང་། །
ལས་མི་དགེ་བ་ལས་འབྲས་བུ་སྡུག་བསྔལ་འབྱུང་བ་དང༌། བདེ་བ་ཡིན་ན་
ལས་དགེ་བ་ལས་བྱུང་བས་ཁྱབ་ཅིང༌། སྡུག་བསྔལ་ཡིན་ན་ལས་མི་དགེ་བ་
ལས་བྱུང་བས་ཁྱབ་པ་བཅས་ལ་ཡིད་ཆེས་བསྐྱེད་པར་བྱ་བ་རྨང་གཞིའི་སྟེང་
ནས། རང་གིས་ཁས་བླངས་པའི་སྲུང་སྡོམ་སྟེ་སོ་ཐར་དང་། བྱང་སེམས།
སྔགས་ཀྱི་སྡོམ་པ་གསུམ་ལས་གང་ཁས་བླངས་པ་དེ་ཉིད་དག་པར་རམ་ཚུལ་
བཞིན་དུ་སྲུང་བར་གྱིས་ལ། དེ་ཡང་བསྲུང་སྡོམ་དེ་དག་ཚུལ་བཞིན་དུ་
693



བསྲུང་བ་ལ། སྡོམ་གསུམ་བསླབ་བྱ་གསལ་བོ་ཞིག་ངེས་པར་བྱ་རྒྱུ་དེ་ཤིན་
ཏུ་གལ་ཆེ་ཡང་། དེང་སང་ཕལ་ཆེར་གྱིས་གལ་ཆུང་བྱས་ནས་སྣང་མེད་དུ་
བསྐྱུར་མོད། དེ་ལས་གལ་ཆེ་བ་ཞིག་མེད་དེ། གལ་ཏེ་སྡོམ་པ་གསུམ་གྱི་
རྣམ་གཞག་དེ་གང་ཡིན་པ་ངོ་མ་ཤེས་ཚེ། གང་བསྲུང་བྱ་དང་གང་བསྲུང་
བྱ་མ་ཡིན་པ་མི་ཤེས་ལ། དེ་མ་ཤེས་ཚེ་ལྟུང་བ་འབྱུང་ངེས་ཏེ། ལྟུང་བ་
འབྱུང་བའི་སྒོ་བཞི་ལས་མི་ཤེས་པ་ལྟུང་པ་འབྱུང་པའི་སྒོ་ཡིན་ནོ། །དེ་ཡང་
དགེ་ཚུལ་སློང་རྣམས་ལ་སྨོས་མ་དགོས་ལ། ཁྱིམ་པ་ཡིན་ན་ཡང་རྣལ་འབྱོར་
བླ་མེད་ཀྱི་དབང་ཐོབ་ཡོད་ཚེ། བྱང་སེམས་ཀྱི་སྡོམ་པ་དང༌། སྔགས་ཀྱི་
སྡོམ་པ་བླངས་ཡོད་པས། ་རང་གིས་ཁས་བླངས་པའི་སྡོམ་པ་བསྲུང་རྒྱུ་དེ་
ཤིན་ཏུ་གལ་ཆེ་སྟེ། སྡོམ་བ་བླངས་ནས་མ་བསྲུངས་ཚེ་ཉེས་པ་ཧ་ཅང་ཆེ་ལ།
ཁྱད་པར་དུ་སྔགས་ཉམས་སུ་ལེན་མཁན་ནམ་སྔགས་ཀྱི་སྡོམ་པ་ཁས་བླངས་
ཡོད་པ་ཞིག་ཡིན་ཚེ། སྦྲུལ་ནག་སྨྱུག་མའི་སྦུབས་ཞུགས་བཞིན། །ཞེས་པ་སྟེ།
སྦྲུལ་ནག་སྨྱུག་མའི་སྡོང་བོའི་ཁོག་ཏུ་འཛུལ་བ་ལ། ཡང་མིན་ན་གྱེན་དུ་སོང་
ནས་གོང་ནས་ཕྱིར་འབུད་དགོས་ལ། ཡང་མིན་ན་ཐུར་དུ་སོང་ནས་ཞབས་
ནས་ཕྱིར་འབུད་དགོས་པ་ལས། སྐེད་པ་ནས་འབུད་སའམ་ཐར་ས་མེད་པ་
བཞིན། རབ་འཁྱོངས་ན་མཆོག་གི་དངོས་གྲུབ་སྟེ་རྫོགས་པའི་སངས་རྒྱས་
ཀྱི་གོ་འཕང་འཐོབ་པའི་རྒྱུ་རུ་འགྲོ་ཞིང༌། དེ་འདྲ་མ་འཁྱོངས་ཚེ་རྡོ་རྗེ་
དམྱལ་བ་སྟེ་དམྱལ་བ་མནར་མེད་ལས་ཀྱང་སྡུག་བསྔལ་རབ་ཏུ་དྲག་པ་་་་་་
དམྱལ་བ་མཐར་ཐུག་དེ་མ་གཏོགས་འགྲོ་ས་མེད་པར་གསུངས་སོ། །དེ་ཡང་
694



རྡོ་རྗེ་དམྱལ་བ་ཞེས་པའི་མིང་དེ། དུས་འཁོར་གྱི་རྒྱུད་ལས་རྡོ་རྗེ་ཁབ་རྩེ་
དམྱལ་བ་ཞེས་གསུངས་ཡོད་པ་མ་གཏོགས། གཞུང་གཞན་དང་ལྷག་པར་དུ་
རྗེ་ཙོང་ཁ་པའི་གསུང་རབ་ཏུ་ཐ་སྙད་དེ་འདྲ་གཏན་ནས་མེད་ཅེས་གསུངས་
ཡོད་ལ། བཀའ་གདམས་གོང་མ་རྣམས་ཀྱིས་དེ་ལྟར་གསུངས་པ་དུས་འཁོར་
གྱི་གཞུང་གཞིར་བྱས་ནས་གསུངས་པ་ཡིན་སྙམ་མོ། །དེ་ཡང་བྱང་ཆུབ་
སེམས་དཔའི་སྡོམ་པ་དང་འགལ་ཞིང་ལྟུང་བ་བྱུང་ཚེ་ཇི་ལྟར་བྱ་ཞེ་ན།
སངས་རྒྱས་སོ་ལྔ་སོགས་ཕུང་བོ་གསུམ་པའི་མདོ་ལ་བརྟེན་ནས་ཉིན་རེ་་་་་་
བཞིན་ལྟུང་བཤགས་གསུངས་པ་དང་། ཉེས་པ་སྔ་མ་ལ་འགྱོད་སེམས་
དང་། ཕྱི་མ་ལ་སྡོམ་སེམས་བསྟེན་པ་སོགས་གཉེན་པོ་སྟོབས་བཞིའི་སྒོ་ནས་
བ ཤགས་པ་བྱས་ཤིང་། ཉེས་པ་འདག་ངེས་ཀྱི་ཡིད་ཆེས་བསྒོམས་ཚེ་འདག་
ངེས་ལ། དེ་ནས་ཉིན་རེ་བཞིན་དུ་རྟེན་གྱི་དྲུང་ནས་བྱང་སྡོམ་བླངས་ཚེ་སྡོམ་
པ་རྣམ་དག་སྐྱེ་པར་གསུངས་སོ། །དེ་ཡང་སྡོམ་པ་ལེན་ཚུལ་རི་ཁྲོད་པའི་
ཕྱག་ལེན་ལྟར་ན། ཐོག་མར་མཎྜལ་དང་བཅས་པའི་མཆོད་པ་གང་ནུས་རེ་
འབུལ་ཞིང་ཕྱག་དང་བཅས་པའི་རྗེས་སུ། བླ་མ་སངས་རྒྱས་བྱང་ཆུབ་
སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །ཞེས་སྤྱོད་
འཇུག་དང་བཟང་སྤྱོད་སོགས་ལས་གསུངས་པ་གོང་དུ་བརྗོད་པ་ལྟར་སྡོམ་
པ་བླངས་ཚེ་སྡོམ་པ་རྣམ་དག་སྐྱེ་བར་གསུངས་སོ། །་
དེ་ཡང་སྔགས་ཀྱི་སྡོམ་པ་དང་འགལ་ཞིང་ལྟུང་བ་བྱུང་ཚེ། གཙོ་བོ་
དབང་གི་སྒོ་ནས་སྦྱང་དགོས་ལ། ཡང་ན་དབང་ཞུ་སའི་བླ་མ་མཚན་ཉིད་
695



ལྡན་པ་ཡོད་ཚེ་དབང་ཞུས་ཤིང་། དབང་ཞུ་བའི་གཏང་རག་གི་མཎྜལ་ཕུལ་
བ་དང་མཉམ་དུ་རྡོ་རྗེ་ཐེག་པའི་དམ་ཚིག་དང་འགལ་བའི་ཉེས་ལྟུང་མ་་་་་
ལུས་པ་སྦྱང་དགོས་ལ། གལ་ཏེ་དབང་ཞུ་ས་མེད་ཚེ་བདག་འཇུག་བླངས་
པའི་སྒོ་ནས་སྦྱངས་ཚེ་ཉེས་ལྟུང་འདག་པར་གསུངས་སོ། །དེ་ཡང་སོ་སོ་ལས་
དང་པོ་བ་རྣམས་ལ་གལ་ཆེན་པོ་མང་དུ་ཡོད་ཀྱང༌། ཆེས་ཤིན་ཏུ་ཤིན་ཏུ་
གལ་ཆེ་བ་ནི། སྒོ་གསུམ་སྡིག་ལྟུང་དྲི་མས་སྦགས་པ་འདི། །ལྷག་པར་ལས་
སྒྲིབ་སྦྱང་པ་གནད་ཆེ་བས། །རྒྱུན་ཏུ་སྟོབས་བཞི་ཚང་བར་བསྟེན་པ་
གཅེས། །རྣལ་འབྱོར་ངས་ཀྱང་ཉམས་ལེན་དེ་ལྟར་བྱས། །ཐར་འདོད་ཁྱེད་
ཀྱང་དེ་བཞིན་བསྐྱང་འཚལ་ལོ། །ཞེས་གསུངས་པའི་དོན་ལྟར་སྡིག་ལྟུང་
སྦྱོང་བ་དང་ལས་འབྲས་ལ་ཡིད་ཆེས་བསྐྱེད་རྒྱུ་གལ་ཆེ་བར་གསུངས་ཤིང༌།
དེ་ནས་བྱམས་པ་དང་སྙིང་རྗེ་བྱང་ཆུབ་ཀྱི་སེམས་སྦྱོངས་ལ། དེས་ཀུན་ནས་
བསླངས་པའི་ཚོགས་གཉིས་ཏེ་བསོད་ནམས་དང་ཡེ་ཤེས་ཀྱི་ཚོགས་གཉིས་
ལ་འབད་པ་གྱིས་ལ། ཚོགས་གཉིས་བསགས་པའི་དགེ་བ་དེ་རྫོགས་པའི་
བྱང་ཆུབ་ཏུ་བསྔོ་དགོས་ལ། དེ་ཡང་ནམ་མཁའ་རྒྱ་ཆེ་བ་ལྟར་ཅི་ལྕོགས་ཅི་
ནུས་གྱིས་ཤིག་ཅེས་གསུངས་པ་བཞིན་དུ་ཡིན་ཏེ། བདག་ཅག་ད་རེས་ཏེ་ཚེ་
རབས་འདི་ལ་དུས་སྙིགས་མ་ལྔ་སྟེ། ཚེའི་སྙིགས་མ། ཉོན་མོངས་པའི་སྙིགས་
མ། སེམས་ཅན་གྱི་སྙིགས་མ། ལྟ་བའི་སྙིགས་མ། དུས་ཀྱི་སྙིགས་མ་ལྔ་བདོ་
བའི་དུས་སུ་སྐྱེས་པ་ཡིན་པས་ཚེ་ཤིན་ཏུ་ཐུང་ཞིང་ཅི་ཡང་བྱ་ལོང་མེད།
དེའི་སྟེང་དུ་ཡང་ཕྱིའི་བར་ཆད་མི་དང་མི་མ་ཡིན་པའི་གནོད་པ་དང་།
696
-
1
་
，，，
;
，
：
་
n



ནང་གི་བར་ཆད་འབྱུང་བ་འཁྲུགས་པ་སྟེ་ནད་ལ་སོགས་པའི་བར་ཆད་ཀྱང་
མང་ལ། བློ་ཡང་ཧ་ཅང་དམན་པ་སྟེ། རྗེ་ལམ་རིམ་ཆེན་མོ་ལས། ཉན་ན་
ཚིག་མི་ཟིན། བསམས་ན་དོན་མི་གོ་བསྒོམས་ན་རྒྱུད་ལ་མི་སྐྱེ་བའི་བློའི་མཐུ་
ཤིན་ཏུ་ཆུང་བའི་དུས་སུ། ཞིང་གི་མཐུ་ལ་བརྟེན་པ་འདི་མན་ངག་ཡིན་ནོ་
གསུངས་པ་ལྟར། ཉན་ན་ཚིག་ཟིན་པ་དང་། བསམས་ན་དོན་གོ་བ།
བསྒོམས་ན་རྒྱུད་ལ་སྐྱེ་བའི་མན་ངག་ནི་ཞིང་ཁྱད་པར་ཅན་མཆོག་གསུམ་་་་
དང༌། དེ་ལས་ཀྱང་བླ་མ་ལ་བརྟེན་ནས་མཆོད་པ་ལ་བརྩོན་རྒྱུ་དེ་ཡིན་པ་
ལས། རིག་པའི་གནས་ལྔ་སོགས་ལ་སྦྱངས་པ་ཙམ་མ་ཡིན་ཏེ། རིག་པའི་
གནས་ལྔ་ཐམས་ཅད་ལ་སྦྱངས་པས་ཀྱང་། ཕྱོགས་རེ་བ་སྟེ་རིག་པའི་གནས་
གཅིག་ཀྱང་མཐའ་ཆོད་པ་ཞིག་བསླབ་པར་མི་ནུས་པ་མ་ཟད། བཟོ་རིག་པ་
དང་གསོ་བ་རིག་པ་སོགས་བསླབས་པས་བརླག་པར་བྱས་པ་སྟེ་དོན་ཅི་ཡང་
མ་གྲུབ་པ་མང་ལ། གནོད་པ་མེད་པར་འགྲོ་བའི་གསོས་སུ་གྱུར་པའི་སྐྱེས་བུ་
དམ་པ་འགའ་རེ་ཙམ་མ་གཏོགས་མེད་པས། མདོ་དྲན་པ་ཉེ་བཞག་ལས།
རབ་ཏུ་བྱུང་བ་ལ་སྨན་དཔྱད་ཀུན་བྱ་བར་མ་གནང་བར་གསུངས་པ་སེམས་
ཅན་ལ་གཏན་ནས་ཕན་ཐོགས་མི་རུང་བ་མ་ཡིན་པར། གཙོ་བོ་སེམས་
བདག་བྱེད་མ་ཐུབ་ཚེ། སྒོར་མོ་སོགས་རྒྱུ་ནོར་ལ་ཕྱོགས་ཉེན་ཆེ་བ་དང་།
ཧམ་སེམས་ཇེ་ཆེར་སོང་ནས་མཐར་རང་ཉིད་བརླག་ཉེན་ཆེ་བས་སྨན་་་་་་་
དཔྱད་བྱ་བར་མ་གནང་བར་བཀག་པ་ཡིན་ལ། དེ་བཞིན་དུ་བཟོ་རིག་པ་སྟེ་
ལག་རྩལ་ཁོ་ནར་ཕྱོགས་ནས་ཚེ་ཟད་པར་གྱུར་ཚེ། ཚེ་དོན་མེད་དུ་བརླགས་
697



པ་ཡིན་ཏེ། དཔེར་ན། ལྷ་བཟོ་ལྟ་བུ་ལ་མཚོན་ན། རྒྱུ་ནོར་མ་སེམས་པར་
དགེ་སེམས་ཀྱིས་ཀུན་ནས་བསླངས་ཏེ་ལྷ་བཞེངས་པ་ཧ་ཅང་དཀོན་ལ།
རབ་ཏུ་བྱུང་སྟེ་རྒྱུ་ནོར་ཁོ་ནའི་ཆེད་དུ་ཚེ་ཧྲིལ་བོ་ཟད་པར་གྱུར་ཚེ་དེ་ལས་་་་
གྱོང་ཆེན་པོ་ཞིག་མེད་དོ། །དེ་ཡང་བཟོ་རིག་པའི་བསྟན་བཅོས་བོད་ལ་མེད་
དེ། ཡོད་ཀྱང་སྐུ་འདྲ་སོགས་ཀྱི་ཐིག་རྩ་སོགས་ཕྱོགས་རེ་བ་ཙམ་མ་གཏོགས་
མེད་པས་ཐར་བའི་གྲོགས་སུ་འགྲོ་དཀའ་ཞིང་། བཟོ་ཕྲན་བུ་བག་རེ་ཤེས་
པས་ཀྱང་ཆོས་ཀྱི་བར་ཆད་བྱེད་དེ། ཁམས་པ་ལུང་ཞེས་བྱ་བའི་ཡུལ་གྱི་ཡི་
གེ་འབྲི་མཁན་ཞིག་ཡིན་ཚེ། འདིར་ཡང་ཡི་གེ་ཞིག་བྲིས་དེར་ཡང་ཡི་གེ་ཞིག་
ཕྲིས་ཞེས་སྡོད་དུ་མ་སྟེར་བ་སྟེ་ཁོམ་དུ་མི་འཇུག་པར་གསུངས་པ་ལྟ་བུ་ཡིན་
ནོ་གསུངས། དེ་ཡང་སྒྲ་རིག་པ་བོད་ལ་མེད་ཅེས་པ་རྒྱ་གར་གྱི་སྒྲ་རིག་པའི་
འགྲོས་ཇི་ལྟ་བ་བཞིན་བོད་ལ་མེད་ལ། སྔོན་ཙ་ན་དཔེ་ལྟ་སློབ་བྱ་བ་ཞིག་
ཡོད་པ་དེ་སྒྲའི་དོད་པོའི་ཐབས་སུ་འདུག་པ་སྟེ། སྔོན་ཆད་བོད་ལ་སྒྲ་རིག་
པའི་གཞུང་ཀ་ཙན་གཉིས་བལྟ་རྒྱུ་བསླབ་རྒྱུའི་དོད་ཙམ་ཡོད་པས། དཔེ་ཆ་
ལྟ་ཤེས་པའམ་བཀླག་པར་བྱ་ནུས་པ་ཙམ་ཞིག་བསླབ་དགོས་ཏེ། དེ་ཙམ་
ཡང་མ་ཤེས་པར་སྒོམ་བྱས་ཀྱང་སྒོམ་གྱི་ཕུ་ཐག་མཆན་ཁུང་བས་ཀྱང་ཐུང་་་་
ནས་འགྲོ་བ་སྟེ་མཆན་ཁུང་ལ་ཕུག་མེད་པ་བཞིན་དུ་སྒོམ་བྱས་ཀྱང་ཕུག་་་་་
མེད་པས་མཐའ་ཆོད་པ་ཞིག་མི་འོང་བ་ཡིན་གསུངས་སོ། །དེ་ཡང་འདིར་
སྒྲ་རིག་པ་གཏན་ནས་སྦྱང་མི་དགོས་ཞེས་པའི་དོན་གཏན་ནས་མ་ཡིན་པར།
རྒྱ་གར་གྱི་སྐད་མི་ཤེས་པ་དང་། རྒྱ་གར་གྱི་སྐད་ལ་བྱང་ཆ་མེད་པའི་རྐྱེན་
698



གྱིས་རྒྱ་གར་ལུགས་ཀྱི་སྒྲ་རིག་པ་ལ་ཚེ་གང་བོར་སྦྱངས་པ་བྱས་ཀྱང་དཔྱིས་
ཕྱིན་པ་ཞིག་སྦྱང་མི་ནུས་ཏེ། དཔེར་ན། རྒྱ་ནག་གི་སྐད་དང་། དབྱིན་ཇིའི་
སྐད་ལ་བྱང་ཆ་མེད་པ་ཞིག་གིས་བརྩོན་པ་ཇི་འདྲ་བསྐྱེད་ཀྱང་དེ་དག་གི་་་་་
གཞུང་ལུགས་དཔྱིས་ཕྱིན་པ་ཞིག་སྦྱང་མི་ནུས་པ་བཞིན་ནོ། །དེ་ཡང་གཏན་
ཚིགས་རིག་པ་དང་ཚད་མ་རིག་པ་གཉིས་དོན་གཅིག་ཡིན་ལ། ཕྱི་ནང་ཐུན་
མོང་གི་རིག་གནས་སུ་གྱུར་པའི་གཏན་ཚིགས་རིགས་པ་ཡོད་ཀྱང་། ང་ཚོ་
བོད་ལ་ཡོད་མེད་མི་ཤེས། ང་ཚོ་བོད་ཀྱི་ཚད་མ་ནི་སྡེ་བདུན་གྱི་གཏན་
ཚིགས་རིགས་པ་ནང་དོན་རིག་པའང་ཡིན་པར་མ་ཟད། ད་དུང་ཟབ་མོ་
སྟོང་བ་ཉིད་ཀྱི་ལྟ་བ་རྟོགས་བྱེད་ཀྱི་གྲོགས་ཁྱད་པར་བ་ཞིག་ཡིན་ཏེ། དབུ་
ཚད་སེང་གེ་འཇིང་བསྣོལ་ཞེས་དབུ་མའི་རིག་པ་ལ་ངར་འདོན་སྤྱད་ཀྱི་་་་་
ཐབས་གྲོགས་ཁྱད་པར་བ་ཞིག་ཏུ་གསུངས་པས་སོ། །དེ་ཡང་ཚད་མ་སྡེ་
བདུན་གྱི་བརྗོད་བྱ་གཙོ་བོ་གང་ཡིན་ཞེ་ན། མདོར་ན་སྟོན་པ་བཅོམ་ལྡན་
འདས་ཚད་མའི་སྐྱེས་བུ་མཐར་ཐུག་ཏུ་རིགས་པ་ཡང་དག་གིས་གཏན་ལ་་་་་
འབེབས་བྱེད་དང་། བཅོམ་ལྡན་འདས་ཀྱི་བསྟན་པ་དེ་ཐར་བ་འདོད་
པ་རྣམས་ཀྱི་འཇུག་ངོགས་བླ་ན་མེད་པ་ཡིན་པ་རིགས་པ་ཡང་དག་གི་ལམ་
ནས་གཏན་ལ་འབེབས་པར་བྱེད་པའི་ནང་དོན་རིག་པའི་གཞུང་ལུགས་་་་་་
ཁྱད་པར་ཅན་ཞིག་ཡིན་ནོ། །དེ་ཡང་འདིར་བཀའ་གདམས་པའི་བཞེད་
ཚུལ་ལ། གཏན་ཚིགས་རིགས་པ་བྱ་བ་ཡེ་མི་དགོས་པ་སྟེ་གཏན་ནས་མི་
དགོས་པ་ཞེས་པ་མ་ཡིན་ཏེ་བོད་ལ་དགོས་པ་ཆུང་ཞེས་པ་ནི། རྒྱ་གར་ལ་
699



བལྟོས་ཏེ་དགོས་པ་ཆུང་ཞེས་པ་མ་གཏོགས་བོད་ལ་དགོས་པ་ཆུང་བ་དང༌། །
མི་དགོས་ཞེས་པའི་དོན་གཏན་ནས་མ་ཡིན་ཏེ། རྒྱུ་མཚན་གང་ཡིན་ཞེ་ན།
སྔར་རྒྱ་གར་གྱི་ཡུལ་ཕྱོགས་ཀུན་ཏུ་ཕྱི་རོལ་པའི་རྒོལ་བ་ཤུགས་དྲག་པས།
མུ་སྟེགས་པའམ་ཕྱི་རོལ་པའི་རྒོལ་བ་དེ་དག་ཟློག་པ་ལ་ཤིན་ཏུ་གལ་ཆེ་བས།
མུ་སྟེགས་རྒོལ་བ་བཟློག་པའི་ཕྱིར། །མཁས་པ་རྣམས་ཀྱིས་བྱས་པ་ཡིན། །
ཞེས་གསུངས་པས་སོ། །འོ་ཅག་གིས་ཀྱང་ཚད་མའི་རིག་པ་ཤེས་ན་ཚད་མེད་
པ་སྟེ་ཤིན་ཏུ་བཟང་མོད་ཀྱང་། ཚེ་ལ་ལོང་མེད་པ་སྟེ་རིག་པའི་གནས་མང་
པོ་ལ་སྦྱོང་ཁོམ་མེད་པས་ནང་དོན་རིག་པ་སྡེ་སྣོད་གསུམ་གྱི་ཕྱོགས་གཅིག་
སྟེ། སྤྱིར་སྡེ་སྣོད་གསུམ་གར་སྦྱངས་ན་ཤིན་ཏུ་ལེགས་མོད། དེ་འདྲ་མི་ནུས་
པས་སྡེ་སྣོད་གསུམ་ལས་སྡེ་སྣོད་གཅིག་གམ་ཕྱོགས་གཅིག་ལྟ་བུ་རང་གིས་་་་
གང་ཞིག་ཁས་བླངས་པ་རྣམས་ལ་བསྲུང་ངོ་ཤེས་ཙམ་སྟེ་དོན་གྱི་ངོ་བོ་ཙམ་
ངོ་འཕྲོད་ཅིང་ཤེས་པ་ཙམ་བྱས་ནས། བླ་མས་བསྟན་པའི་མན་ངག་
བསྒོམས་པ་ཉིད་ཀྱིས་ཚེ་འདི་དོན་ཡོད་པར་བྱོས་ལ། རིག་པའི་གནས་ལྔ་
ཐམས་ཅད་མ་འོངས་པའི་དུས་ན་ཤེས་པར་འགྱུར་བའི་སྨོན་ལམ་གདབ་་་་
པར་བྱ་ཞེས་ང་ཚོ་ཆེད་དུ་བྱ་བའི་གདུལ་བྱ་བློ་དམན་པ་རྣམས་ལ་གལ་ཆེ་་་་
བའི་གདམས་ངག་ཏུ་གསུངས་པ་ཡིན་ནོ། །
དེ་ལྟ་བུའི་བརྩོན་འགྲུས་ཀྱིས་ཚེ་དོན་ཡོད་པར་བྱས་ན། བརྩོན་འགྲུས་
ཀྱི་ཕན་ཡོན་དགེ་བ་འཕེལ་བ་ཡིན་པས། དེའི་འཕེལ་ལུགས་སྟོན་པ་ལ། རྩ་
བ་ལས། བརྩོན་འགྲུས་ཀྱིས་ནི་དགེ་ཆོས་འཕེལ་བ། །ཇི་ལྟར་འཕེལ་ལུགས་
ས7，
7 00



བཤེས་དེས་གསུངས་པ། །ཚེ་འདིར་གཉེན་པོའི་སྟོབས་དང་ལྡན་པས། ཤིན་
ཏུ་འཕེལ་ཡང་དེ་ཙམ་ཚོད་ཀྱིས། །སངས་རྒྱས་མི་འགྲུབ་མ་འོངས་དུས་ན། །
རྣམ་སྨིན་རྒྱུ་མཐུན་དག་གི་འཕེལ་གྱིས། །བརྒྱ་འམ་སྟོང་ལ་སོགས་པར་
འཕེལ་འགྱུར། །དེ་ཙམ་གྱིས་ཀྱང་མི་འགྲུབ་མོད་ཀྱི། །རང་ལ་རྒྱུ་ཡོད་སངས་
རྒྱས་བྱིན་རློབ། །རྒྱུ་མེད་པ་ལ་དེས་ཀྱང་ཐབས་མེད། །བསྒྲིབས་ཤིང་རྒྱུ་དང་
མི་ལྡན་ཁུངས་དྲངས། །དེ་རྣམས་ཀྱིས་འཕེལ་མྱུར་དུ་འཚང་རྒྱ། །ཇི་ལྟར་
འཕེལ་བའི་ལུགས་ནི་དེ་ཡིན། །ཞེས་གསུངས་ལ། དེ་ཡང་བརྩོན་འགྲུས་
བརྩམས་པ་ལ་བརྟེན་ནས་དགེ་བ་འཕེལ་བའི་ལུགས། དགེ་བཤེས་འབྲོམ་
སྟོན་པས་འདི་ལྟར་གསུངས་ཏེ། ཚེ་འདི་ལ་གཉེན་པོ་སྟོབས་དང་ལྡན་པ།
དཔེར་ན། དགེ་བཤེས་གཉན་སྟོན་ལྟ་བུ་སྟེ། དགེ་བཤེས་པོ་ཏོ་བའི་ཞལ་
ནས། དང་པོའི་ཚོད་དང་སྦྱར་ན་སྟེ་གཉེན་པོ་སྟོབས་དང་ལྡན་པ་དང་
བརྩོན་འགྲུས་ཤུགས་དྲག་བརྩམས་པ་ཉིད་ལ་བལྟས་ཚེ། ཕྱིས་འདི་དགྲ་
བཅོམ་པ་ཀླག་ཀློག་ཅིག་རང་བྱས་སྙམ་པ་སྟེ་དགྲ་བཅོམ་པའི་གོ་འཕང་་་་་་་
འཐོབ་ངེས་སྙམ་པ་ཡོད་དེ། དེ་ཙམ་གྱིས་ཀྱང་སངས་རྒྱས་ཀྱི་གོ་འཕང་མི་
འཐོབ་ལ། འོ་ན་སངས་རྒྱས་ཀྱི་གོ་འཕང་གང་གིས་འཐོབ་ཅེ་ན། ད་ལྟ་སྦྱིན་
པ་ལ་སོགས་པའི་ཕར་ཕྱིན་དྲུག་གི་ཉམས་ལེན་ལ་བརྩོན་པ་བསྐྱེད་ན། མ་
འོངས་པའི་དུས་སུ་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་འབྲས་བུའི་་་་་་
འཕེལ་ཁ་རྒྱས་ངེས། དེ་ལྟར་འཕེལ་ཁ་རྒྱས་ཚེ་འཕེལ་ཁ་ཉུང་ཤས་ཙམ་མ་
ཡིན་པར་བརྒྱ་འགྱུར་སྟོང་འགྱུར་ངེས་ཀྱང་། དེ་ཙམ་གྱིས་ཀྱང་སངས་རྒྱས་
7 01



མི་འགྲུབ་གསུངས། འདིར་དེ་ལྟར་འབད་པས་མ་འོངས་པ་ན་རང་ལ་
དཀར་པོའི་ཆོས་རྣམས་སྐྱེ་བའི་ཉེ་བར་ལེན་པའི་རྒྱུ་ཡོད་པས། སངས་རྒྱས་
དང་བྱང་ཆུབ་སེམས་དཔའ་རྣམས་ཀྱིས་བྱིན་གྱིས་བརླབ་ཏུ་བཏུབ་པའི་རྒྱུ་
རུ་འགྱུར་ལ། གལ་ཏེ་རང་ལ་དེ་འདྲའི་རྒྱུ་མེད་ཚེ་སངས་རྒྱས་ཀྱིས་ཀྱང་བྱིན་
གྱིས་བརླབ་ཏུ་མི་བཏུབ་པ་སྟེ་བྱིན་རླབས་མི་འཇུག་པས། སློབ་དཔོན་
ཐོགས་མེད་ཀྱིས་ཀྱང་། བསྒྲིབས་ཤིང་རྒྱུ་དང་མི་ལྡན་ལ། །ཉེས་པ་གཉིས་
དང་ལྡན་པའི་ཕྱིར། །སེམས་ཅན་ཁམས་ལ་ཀུན་ཏུ་ཡང་། །རྒྱལ་བ་རྣམས་ལ་
མངའ་དབང་མེད། །ཅེས་ཉོན་མོངས་པས་བསྒྲིབས་ཤིང་དཀར་པོའི་ཆོས་
རྣམས་སྐྱེ་བའི་ཉམས་ལེན་གྱི་རྒྱུ་དང་མི་ལྡན་པ་སྟེ་ཉེས་པ་གཉིས་དང་ལྡན་
པའི་རྒྱུ་མཚན་གྱིས་སེམས་ཅན་གྱི་ཁམས་ཏེ་སེམས་ཅན་གྱི་བསམ་པ་དུས་་་་་
དང་རྣམ་པ་ཀུན་ཏུ་ཡང་། རྒྱལ་བ་རྣམས་ལ་མངའ་དབང་མེད་པ་སྟེ་
སངས་རྒྱས་བཅོམ་ལྡན་འདས་དངོས་སུ་འཇིག་རྟེན་འདིར་བྱོན་ཀྱང་བཅའ་
ཐབས་མེད་ཅེས་གསུངས་ལ། མངོན་རྟོགས་རྒྱན་ལས་ཀྱང་། ལྷ་ཡི་རྒྱལ་
པོས་ཆར་ཕབ་ཀྱང༌། །ས་བོན་མི་རུང་མི་འཁྲུང་ལྟར། །སངས་རྒྱས་རྣམས་
ནི་བྱོན་གྱུར་ཀྱང༌། །སྐལ་བ་མེད་པས་བཟང་མི་མྱོང་། །ཞེས་པའི་དོན་དང་
མཚུངས། དེ་བས་ན་རང་ལ་འབྲས་བུ་གཉིས་ཏེ་རྣམ་སྨིན་གྱི་འབྲས་བུ་དང་
རྒྱུ་མཐུན་གྱི་འབྲས་བུ་གཉིས་ཀྱི་འཕེལ་འགྱུར་ལ་བརྟེན་ནས། ཉེ་བར་ལེན་
པའི་རྒྱུ་དང་ལྡན་པར་གྱུར་ཙ་ན། རྐྱེན་སངས་རྒྱས་ཀྱིས་ཀྱང་བྱིན་གྱིས་
བརླབ་ཏུ་བཏུབ་པས། དེ་བསམ་གྱིས་མི་ཁྱབ་པར་འཕེལ་བར་འགྱུར་ཞིང་།
7 02



དེ་ལ་བརྟེན་ནས་མྱུར་དུ་མངོན་པར་རྫོགས་པའི་འཚང་རྒྱ་བར་འགྱུར་བས།
བརྩོན་འགྲུས་ཀྱིས་དགེ་བ་ཇི་ལྟར་འཕེལ་བའི་ལུགས་དེ་ལྟར་ཡིན་གསུངས་
སོ། །གསུང་ཚུལ་འདི་ནི་གཞུང་གཞན་ན་མེད་པའི་གསུང་ཚུལ་ཁྱད་པར་བ་
ཞིག་ཡིན་ནོ། །དེ་ཡང་དོན་འདི་དང་འདྲ་བར་གཡང་འབོད་སོགས་ཀྱི་ནང་
དུ། མདོར་ན་སྔོན་བསགས་མཆོད་སྦྱིན་བསོད་ནམས་མཐུས། མཆོག་
གསུམ་ནོར་ལྷས་བྱིན་རླབས་གྲུ་ཆར་གྱིས། །དུས་ལས་ཡོལ་བ་མེད་པར་
བསྐྱངས་པ་ལས། །རང་གཞན་དོན་གཉིས་འགྲུབ་པའི་གཡང་ཁུག་ཅིག །
ཅེས་ནོར་ལོངས་སྤྱོད་འཕེལ་བའི་ཆེད་དུ། གཡང་འབོད་ཀྱི་ཆོ་གའི་ཐབས་
འདི་འདྲའི་སྒོ་ནས་ནོར་སྒྲུབ་ཅིང་འགུགས་པར་བྱེད་པ་ཡིན། དེ་འདྲ་
བསྒྲུབ་པ་ལའང་ཚེ་རབས་སྔ་མ་སྔ་མར་བསགས་པའི་སྦྱིན་པ་སོགས་བསོད་
ནམས་ཀྱི་རྒྱུ་དགོས་ལ། གལ་ཏེ་ཚེ་རབས་སྔ་མ་སྔ་མར་བསགས་པའི་སྦྱིན་
སོགས་བསོད་ནམས་ཀྱི་རྒྱུ་ཡོད་ཚེ། དེ་ལྟར་བསྒྲུབ་ན་ནོར་ལོངས་སྤྱོད་
སོགས་སྨོན་པའི་འབྲས་བུ་འཐོབ་པར་འགྱུར་ཞིང་། མེད་ཚེ་ནོར་གྱི་ཆེད་དུ་
གཡང་འབོད་དང་གཏེར་སྒྲུབ་སོགས་ཁྲི་འབུམ་བྱེ་བ་དུང་ཕྱུར་བགྱིས་ཀྱང་
སྨོན་པའི་འབྲས་བུ་མི་འཐོབ་སྟེ། དཔེར་ན། ས་བོན་མེད་པར་ཆར་ཇི་འདྲ་
ཞིག་བབས་ཀྱང་མྱུ་གུ་སྐྱེ་མི་སྲིད་པ་བཞིན་ནོ། །དེ་བས་འདིར་སྦྱིན་པ་ལ་
སོགས་པའི་བསོད་ནམས་བསགས་པའི་ཆོས་རྣལ་མ་ཞིག་བསྒྲུབ་ཚེ། མ་
འོངས་པ་ཚེ་རབས་ཕྱི་མ་སོགས་ལ་འབྲས་བུ་འབྱུང་ངེས་པར་མ་ཟད། ད་
དུང་བརྒྱ་འགྱུར་སྟོང་འགྱུར་གྱི་རྣམ་སྨིན་དང་རྒྱུ་མཐུན་གྱི་འབྲས་བུ་འཕེལ་
7 03



བར་འགྱུར་ཞིང་། དེའི་སྟེང་དུ་སངས་རྒྱས་ཀྱི་བྱིན་རླབས་ཀྱིས་བྱིན་གྱིས་
བརླབས་ཚེ། བསོད་ནམས་དང་དགེ་བའི་ཕུལ་རྒྱ་ཆེན་པོ་འཐོབ་པར་
འགྱུར་བས། དེ་ལ་བརྟེན་ནས་མངོན་པར་རྫོགས་པའི་སངས་རྒྱས་འཐོབ་
པར་འགྱུར་བ་ཡིན་གསུངས་སོ། །
བཅུ་བདུན་པ། བསམ་གཏན་ལ་སློབ་ཚུལ།
ད་ནི་བསམ་གཏན་ལ་ཇི་ལྟར་བསླབ་པར་སྟོན་པ་ལ། རྩ་བ་ལས།
བསམ་གཏན་ལེའུའི་སྐབས་སུ་གསུངས་པ། །ཏིང་འཛིན་ལྡན་པས་ཤེས་རབ་
འཕེལ་འགྱུར། །ཤེས་རབ་ཀྱིས་ནི་ཉོན་མོངས་འཇོམས་བྱེད། །ཏིང་འཛིན་
བསྐྱེད་ཕྱིར་ཡན་ལག་ལ་གནས། །དེ་ཡི་གཙོ་བོ་ཡན་ལག་ཚུལ་ཁྲིམས། །རྒྱལ་
བ་བྱམས་པས་གསུངས་པ་བཞིན་དུ། །འབྲས་བུ་ལྔ་ཡིས་དེ་ཡི་གྲོགས་བྱེད། །
སྣོད་ཀྱི་རྣམ་པར་སྨིན་བརྗོད་ལ་སོགས། །རྣམ་པར་སྨིན་པས་དེ་ཡི་སྣོད་
འགྱུར། །དེ་ཡི་དབང་གིས་སྟོབས་དང་ལྡན་གྱུར། །རྒྱུ་མཐུན་དེ་འདོད་བྱེད་
པས་དེ་འཕེལ། །བྲལ་འབྲས་དེ་ཡི་མི་མཐུན་ཕྱོགས་བྲལ། །དེ་ལྟའི་ཚུལ་གྱིས་
དེ་ཡི་ཡན་ལག །གྲོགས་ནི་ལྟ་དང་སྤྱོད་པ་མཚུངས་པ། །ལྟ་བ་དབུ་མ་སེམས་
ཙམ་སོགས་མིན། །ཇི་ལྟར་བྱེད་ཚུལ་བསམ་པ་མཐུན་པ། །དེ་ནི་གལ་ཆེ་མི་
མཐུན་ན་ནི། །ལ་ལ་དབེན་འདོད་ལ་ལ་གཡེང་འདོད། །ལ་ལ་སྒོམ་འདོད་ལ་
ལ་ཉན་འདོད། །དེ་ལ་སོགས་པ་མི་མཐུན་གྱུར་ན། །གཅིག་ལ་གཅིག་བརྟེན་
འགྲིབ་པར་འགྱུར་ཞིང་། །འཕེལ་བར་མི་འགྱུར་མཐུན་པ་གལ་ཆེ། ཞེས་
7 04



གསུངས་ཤིང་དེ་ཡང་སྤྱོད་འཇུག་གི་བསམ་གཏན་ལེའུ་ནས། དེ་ལྟར་བརྩོན་
འགྲུས་བསྐྱེད་ནས་ནི། །ཡིད་ནི་ཏིང་ངེ་འཛིན་ལ་བཞག །སེམས་ནི་རྣམ་
པར་གཡེངས་པའི་མི། །ཉོན་མོངས་མཆེ་བའི་ཕྲག་ན་གནས། །ཞེས་པའི་
ལུང་དོན་འདི་ཉིད་གསུང་པའི་སྐབས་སུ་དགེ་བཤེས་པོ་ཏོ་བས་འདི་ལྟར་་་་
གསུངས་ཏེ། ཆོས་ཀུན་ནས། ཏིང་ངེ་འཛིན་གྱིས་ཉོན་མོངས་གཅོད་བྱེད། །
ཉན་པའི་བསོད་ནམས་ཙམ་གྱིས་མ་ཡིན། །དེ་བས་མྱ་ངན་འདའ་བར་
འདོད་པས། །རྟག་ཏུ་བསམ་གཏན་ལ་ནི་མཉམ་གཞག །ཅེས་ཏིང་ངེ་
འཛིན་གྱིས་ཉོན་མོངས་སྤོང་ནུས་པར་གསུངས་ཀྱང་། ཏིང་ངེ་འཛིན་ནི་
ཉོན་མོངས་སྤོང་བྱེད་ཀྱི་བརྒྱུད་རྒྱུ་ཡིན་པས། ཏིང་ངེ་འཛིན་གྱིས་ཀུན་གཞི་
ཉོན་མོངས་བརྒྱུད་པའི་སྒོ་ནས་སྤོང་དགོས་པ་མ་གཏོགས་དངོས་སུ་སྤོང་མི་
ནུས་ལ། ངེས་པར་འབྱུང་བའི་ཚུལ་ཁྲིམས་ཏེ་སོ་ཐར་གྱི་སྡོམ་པས་སྡུག་
བསྔལ་སྤོང་ཟེར་བ་དང་འདྲ་བ་ཡིན་ཞེས་པའོ། །དེ་ཡང་བརྒྱུད་པའི་སྒོ་ནས་
ཇི་ལྟར་སྤོང་ཞེ་ན། སྦྱིན་པས་ལོངས་སྤྱོད་ཁྲིམས་ཀྱིས་བདེ། །ཞེས་སྦྱིན་པ་
བཏང་བ་ལས་ལོངས་སྤྱོད་ཐོབ་ཅིང་། ཚུལ་ཁྲིམས་ཚུལ་བཞིན་དུ་བསྲུངས་
པ་ལས་བདེ་འགྲོ་འཐོབ་པར་གསུངས། དེས་ན་ཕར་ཕྱིན་དྲུག་དང༌། ཕར་
ཕྱིན་དྲུག་ལས་ཀྱང་གཙོ་བོ་ཤེས་རབ་ལ་བརྟེན་དགོས་ཏེ། སྡུག་བསྔལ་གྱི་རྒྱུ་
ལས་ཡིན་ལ། ལས་ཀྱི་རྩ་བ་ཉོན་མོངས་ཡིན་ཞིང་། ཉོན་མོངས་ཀུན་གྱི་རྩ་བ་
བདག་འཛིན་མ་རིག་པ་ཡིན་པས། མ་རིག་པའི་གཉེན་པོ་མཐར་ཐུག་
བདག་མེད་རྟོགས་པའི་ཤེས་རབ་ཡིན་ལ། བདག་མེད་རྟོགས་པའི་ཤེས་རབ་
7 05



ཀྱིས་ཉོན་མོངས་མ་རིག་པ་དངོས་སུ་རྩ་བ་ནས་འཇོམས་པར་བྱེད། ཚུལ་
ཁྲིམས་ཀྱིས་བརྒྱུད་པའི་སྒོ་ནས་སྤོང་བ་ཡིན་ལ། ཚུལ་ཁྲིམས་ཀྱིས་སྡུག་
བསྔལ་ཞེས་པའང་བརྒྱུད་པའི་སྤོང་བ་ཡིན་ནོ།། །དེ་ཡང་མིང་ཐོས་པ་ཙམ་
གྱིས་མི་སྤོང་ཞེས་པ་སྟེ་དབུ་མའི་གཞུང་ལ་སྦྱངས་པ་ཙམ་དང་བཤད་ཤེས་་་
ཙམ་གྱིས་བདག་འཛིན་མ་རིག་པ་སྤོང་མི་ནུས་པར་བདག་མེད་རྟོགས་པའི་
ཤེས་རབ་བསྒོམས་ཤིང་མངོན་སུམ་དུ་རྟོགས་པ་ཞིག་དགོས་པར་གསུངས་
ལ། དེ་ཡང་བདག་མེད་རྟོགས་པའི་ཤེས་རབ་བམ་སྟོང་ཉིད་ཀྱི་ལྟ་བ་མངོན་
སུམ་དུ་རྟོགས་པ་ལ་ཏིང་ངེ་འཛིན་དགོས་ལ། དེ་ཡང་ཏིང་ངེ་འཛིན་གྱི་
དམིགས་པའི་བྱེ་བྲག་དཔག་ཏུ་མེད་པ་ཞིག་གསུངས་ཀྱང༌། དེའི་ནང་ནས་
མཆོག་ཏུ་གྱུར་པའམ་ཆེས་ཕུན་སུམ་ཚོགས་པ་ནི། བསོད་ནམས་ཐམས་ཅད་
སྡུད་པའི་ཏིང་ངེ་འཛིན་བྱ་བ་ཀུན་རྫོབ་བྱང་ཆུབ་ཀྱི་སེམས་ཡིན། དེས་ཀུན་
ནས་བསླངས་པའི་དགེ་བ་ཐམས་ཅད་ཀྱང་། ཕ་རོལ་ཏུ་ཕྱིན་པ་དྲུག་ལྡན་དུ་
འོང་བས། ཐབས་ཤེས་ཟུང་དུ་འབྲེལ་བར་འོང་སྟེ། ལྔ་བོ་ཐབས་དང་ཐ་མ་
ཤེས་རབ་ལ་སོགས་པ་གོང་དུ་གསུངས་པ་བཞིན་དུ་ཡིན་ལ། དེ་ཡང་སྦྱིན་པ།
ཚུལ་ཁྲིམས། བཟོད་པ། བརྩོན་འགྲུས། བསམ་གཏན་ལྔ་བོ་ཐབས་སུ་
འཇོག་པའི་རྒྱུ་མཚན་ཡང་། ཤེས་རབ་བདག་མེད་རྟོགས་པའི་ཐབས་སུ་
འདུག་པས་འཇོག་པ་ཡིན་པས། ཐབས་ལ་བརྟེན་ནས་བསོད་ནམས་ཀྱི་
ཚོགས་རྫོགས་ལ། ཤེས་རབ་ཀྱིས་ཡེ་ཤེས་ཀྱི་ཚོགས་རྫོགས་པར་བྱེད་པས། །
ཚོགས་གཉིས་ཀྱི་འབྲས་བུ་སྐུ་གཉིས་འཐོབ་སྟེ། སློབ་དཔོན་ཟླ་བ་གྲགས་
706



པའི་ཞལ་ནས། སྦྱིན་སོགས་གསུམ་པོ་འདི་དག་ཁྱིམ་པ་ལ། །བ ཤད་དེ་
བསོད་ནམས་ཚོགས་ཀྱང་དེ་ཉིད་ཡིན། སངས་རྒྱས་གཟུགས་སྐུའི་རྒྱུ་ཡང་དེ་
ཉིད་ཡིན། །ཞེས་གསུངས་པ་འདི་ཉིད་འགྱུར་ཆ་མེད་ཅིག་ཏུ་སྣང་མོད། དེ་
ཡང་པ་ཚབ་ཉི་མ་གྲགས་ཀྱི་འགྱུར་ལས། སྦྱིན་སོགས་ཆོས་གསུམ་དེ་དག་
ཕལ་མོ་ཆེ། །བདེ་བར་གཤེགས་པས་ཁྱིམ་པ་རྣམས་ལ་གནང་། །བསོད་
ནམས་ཞེས་བྱའི་ཚོགས་ཀྱང་དེ་དག་ཉིད། །སངས་རྒྱས་གཟུགས་ཀྱི་སྐུ་ཡི་
བདག་ཉིད་ཡིན། ཞེས་གསུངས་ཡོད་དེ། དེ་ཡང་སློབ་དཔོན་ཀླུ་སྒྲུབ་ཀྱིས།
ཆོས་ཀྱི་སྐུ་ནི་མདོར་བསྡུ་ན། །རྒྱལ་པོ་ཡེ་ཤེས་ཚོགས་ལས་འཁྲུངས། །ཞེས་
ཆོས་སྐུ་གཙོ་བོ་ཡེ་ཤེས་ཀྱི་ཚོགས་ལས་འཁྲུངས་པ་སྟེ། ཡེ་ཤེས་ཀྱི་ཚོགས་དེ་
གཙོ་བོ་ཆོས་སྐུར་ལག་རྗེས་འཇོག་བྱེད་ཡིན་ཞེས་གསུངས་པ་དང་། ཡང་།
དགེ་བ་འདི་ཡིས་སྐྱེ་བོ་ཀུན། །ཞེས་པ་ལ་སོགས་པ་གསུངས་སོ། །དེ་ལྟ་བུའི་
ཏིང་ངེ་འཛིན་དེ་རྒྱུད་ལ་བསྐྱེད་པ་ལ་ཏིང་ངེ་འཛིན་གྱི་ཡན་ལག་ལ་གནས་
དགོས་ལ། དེའི་ཡན་ལག་ཇོ་བོ་ཆེན་པོས་འཇིག་རྟེན་དབང་ཕྱུག་གི་སྒྲུབ་
ཐབས་ཀྱི་དབུར། ཚུལ་ཁྲིམས་ཕུན་སུམ་ཚོགས་པ་དང༌། །ལོངས་སྤྱོད་རྣམས་
ལ་ལྟོས་མེད་ཉིད། །བཟོད་ལྡན་དམ་བཅའ་བརྟན་ལ་སོགས། །ཞེས་གསུངས་
པ་རྣམས་ཀྱི་ནང་ནས་གཙོ་བོའི་ཡན་ལག་ནི་ཚུལ་ཁྲིམས་ཡིན་པར་གསུངས་
ལ། སྐབས་འདིའི་ཚུལ་ཁྲིམས་ནི་གཙོ་བོ་མི་དགེ་བཅུ་སྤོང་གི་ཚུལ་ཁྲིམས་ལ་
གོ་དགོས་སོ། །དེ་གཙོ་བོ་ཡིན་པའི་རྒྱུ་མཚན་ཡང་། རྒྱལ་བ་བྱམས་པས་
གསུངས་ཏེ། སྣོད་ཀྱི་རྣམ་པར་སྨིན་བརྗོད་དང་། །དེ་ཡི་དབང་གི་སྟོབས་ ་
7 07



དང་ནི། །འདོད་དང་འཕེལ་བ་རྣམ་དག་སྟེ། །དེ་དག་འབྲས་བུའི་གོ་རིམ་
བཞིན། །ཞེས་ཚུལ་ཁྲིམས་ཀྱི་རྣམ་པར་སྨིན་པའི་འབྲས་བུ་ལས། ལྷ་དང་
མིའི་ལུས་ཏེ་མངོན་མཐོའི་རྟེན་དང༌། དེ་གཉིས་ལས་ཀྱང་གཙོ་བོ་མིའི་ལུས་
འཐོབ་པར་འགྱུར་ལ། དེས་ཏིང་ངེ་འཛིན་བསྒོམ་པའི་སྣོད་དུ་རུང་བར་
འགྱུར་རོ། །དེ་ཡང་དབང་གི་འབྲས་བུ་སྟེ་བདག་པོའི་འབྲས་བུ་ལས། ཏིང་
ངེ་འཛིན་སྒོམ་པར་བྱེད་པ་ལ་ལུས་དང་སེམས་སྟོབས་དང་ལྡན་པར་འགྱུར་
བ་སྟེ། མ་ནིང་ལྟ་བུ་སེམས་ཤུགས་ཆུང་ངུ་ཅན་དུ་སྐྱེ་བར་མི་འགྱུར་བའོ། དེ་
ཡང་རྒྱུ་མཐུན་པའི་འབྲས་བུ་ལས། ཚུལ་ཁྲིམས་སྲུང་སྙིང་འདོད་པ་སྟེ་ཚུལ་
ཁྲིམས་སྲུང་འདོད་ཆེ་བ་དང་། ཏིང་ངེ་འཛིན་སྒོམ་འདོད་ཆེན་པོ་འབྱུང་
བར་འགྱུར་ཏེ། ཚུལ་ཁྲིམས་ཀྱིས་དབང་བོའི་སྒོ་བསྡམས་པ་སྟེ་དབང་བོ་
རྣམས་མི་དགེ་བའི་ལས་ལ་འཇུག་པ་འགོག་པར་བྱེད་པས་ཏིང་ངེ་འཛིན་སྐྱེ་
བར་འགྱུར་བ་ཡིན་ལ། དེ་ཡང་སྐྱེས་བུའི་བྱེད་པའི་འབྲས་བུ་ཚེ་འདི་ལ་ཚུལ་
ཁྲིམས་རྣམ་པར་དག་པ་བསྲུངས་པས་སེམས་ལ་འགྱོད་པ་མེད་དེ། དེས་
སེམས་ལས་སུ་རུང་བ་སྟེ་དུས་ཡུན་རིང་ཐུང་ཇི་འདྲ་ཞིག་ལ་ཏིང་ངེ་འཛིན་
ལ་མཉམ་པར་བཞག་ཀྱང་སེམས་གཞན་དུ་མི་གཡོ་བའམ་མི་ཕྱོགས་པར་་་་་
སེམས་ཤུགས་བརྟན་ཆགས་སུ་གནས་ཤིང༌། སེམས་དེ་དགེ་བའི་ཕྱོགས་སུ་
གང་འདོད་འདོད་དུ་བཀོལ་ཆོག་པར་འགྱུར་བ་སྟེ། དཔེར་ན། ཀོ་བ་གྱོང་
པོ་མ་མཉེད་པར་ལྷམ་སོགས་བཟོ་མི་ནུས་ལ། ཀོ་བ་གྱོང་པོ་དེ་ལེགས་པར་
མཉེད་པ་བྱུང་ཚེ་ལྷམ་སོགས་ཅི་ཞིག་བཟོ་དགོས་ཀྱང་བཟོ་ཆོག་ཆོག་དང་་་་
708



ལས་སུ་རུང་ཆོག་ཆོག་ཡིན་པ་ལྟར། ཚུལ་ཁྲིམས་རྣམ་པར་དག་པས་ཚེ་འདི་
ཉིད་ལ་ཏིང་ངེ་འཛིན་ཇི་ལྟར་སྒོམ་ཡང་བསྒོམ་ཆོག་པར་མ་ཟད། ཏིང་ངེ་
འཛིན་གྱི་དམིགས་པ་གོང་ནས་གོང་དུ་འཕེལ་བར་འགྱུར་བ་ཡིན་ནོ། །དེ་
ཡང་བྲལ་བའི་འབྲས་བུ་ཚུལ་ཁྲིམས་འཆལ་བ་དང༌། ཏིང་ངེ་འཛིན་གྱི་མི་
མཐུན་པའི་ཕྱོགས་སྒྲིབ་པ་ལྔ་སྟེ་རྒོད་འགྱོད་གཉིས་དང༌། གནོད་སེམས།
རྨུགས་པ་དང་གཉིད་གཉིས། འདོད་པ་ལ་འདུན་པ། ཐེ་ཚོམ་དང་བཅས་
པའི་སྒྲིབ་པ་ལྔ་དང་བྲལ་བས། ཏིང་ངེ་འཛིན་ཁྱད་པར་ཅན་ཏེ་ཏིང་ངེ་
འཛིན་གོང་ནས་གོང་དུ་འཕེལ་བའི་ཁྱད་པར་དུ་འཕགས་པ་ཞིག་ཏུ་འགྱུར་
བས་ན། ཏིང་ངེ་འཛིན་གྱི་ལྷན་ཅིག་བྱེད་རྐྱེན་གྱི་རྒྱུའམ་ཡན་ལག་གཙོ་བོ་
ཡིན་ནོ་གསུངས་སོ། །དེ་ལྟ་བུའི་ཡན་ལག་ལ་གནས་ནས་བསམ་གཏན་སྒོམ་
པར་བྱེད་པ་ལ་གྲོགས་བཟང་པོ་དགོས་པས། གྲོགས་ཀྱི་ཡན་ལག་ནི་ལྟ་བ་
དང་སྤྱོད་པ་མཐུན་པ་ཞིག་དགོས་ཏེ། དེ་ཡང་ལྟ་བ་དབུ་མ་བ་དང་སེམས་
ཙམ་པ་ལ་སོགས་པར་མཐུན་པ་ལ་མི་ཟེར་བར། བླ་མ་གཅིག་གིས་བསྐྱངས་
པའི་སློབ་མ་ལྟར་ཚོགས་གསོག་ཚུལ་དང་། སྒྲིབ་པ་སྦྱོང་བ་ལ་སོགས་པའི་བྱ་
བ་བྱེད་ཚུལ་དང་བསམ་པ་མཐུན་པ་སྟེ། དཔེར་ན། ཀ་ཞེས་བརྗོད་པ་ལ་ཅ་
ཞེས་མི་ཟེར་བ་དང་། བྱ་བ་འདི་ཉིད་བྱེད་ཟེར་བ་ལ་བྱ་བ་དེ་ལས་གཞན་པ་
དེ་ཉིད་བྱ་རྒྱུ་ཞེས་མི་ཟེར་བ་ལྟ་བུའི་ལྟ་སྤྱོད་དང་བྱ་བ་བྱེད་ཚུལ་སྟེ་ལས་་་་་
འབྲས་ལ་ཁ་མཐུན་པ་ཞིག་ལ་ཟེར་བ་ཡིན་ཞིང་། དེ་ལྟ་བུའི་གྲོགས་དང་
འགྲོགས་རྒྱུ་དེ་གལ་ཆེ་བ་ཡིན་པས། དབེན་པ་ལ་དགའ་བ་རྣམས་ཀྱང་ས་
7 09



ཕྱོགས་གཅིག གཡེང་བ་ལ་དགའ་བ་རྣམས་ཀྱང་ས་ཕྱོགས་གཅིག བསྒོམ་
པར་འདོད་པ་དང་ཉན་པར་འདོད་པ་རྣམས་ཀྱང་ཕན་ཚུན་བསྡེབས་ནས་
བྱེད་པ་ཡིན་ལ། དེ་བཞིན་དུ་ད་ལྟ་བྲང་ཁང་གཅིག་སྟེ་གནས་ཁང་གཅིག་
གམ་ཁྱིམ་ཚང་གཅིག་ཏུ་འཚོགས་པའི་བཟའ་མི་རྣམས་ལས་ཀྱང་། ལ་ལ་
ཟས་ཞིམ་ལ་ཉུང་བ་ལ་དགའ་ཞིང་། ལ་ལ་མང་ཞིང་ལྟོ་འགྲངས་པ་ལ་
དགའ་བས་ཞིམ་མི་དགོས་པར་འདོད། ལ་ལར་ཇ་སུན་རེ་མེད་པར་ཐབས་
མེད་ཅིང་། ལ་ལ་ཆུ་སྟོང་དེས་དགེ་སྦྱོར་གཅོག་པ་ལས་ཟེར་ནས། གཅིག་
གིས་གཅིག་སུན་འབྱིན་ཞིང་མི་མཐུན་པར་བྱེད་པ་དེས་དགེ་བ་འགྲིབ་པར་
བྱེད་པས་ན། ཕན་ཚུན་མཐུན་པར་བྱེད་པ་གལ་ཆེ་ལ། སངས་རྒྱས་འོད་
སྲུང་གི་བསྟན་པའི་དགེ་སློང་སྤོང་བ་པ་ཞིག་སྦལ་བར་སྐྱེས་པ་ཡང་དེ་ལྟར་
མ་བྱས་པའི་ཉེས་དམིགས་ཡིན་པས། དམ་བའི་ཆོས་འདུལ་བ་ནས་ཀྱང་།
གནས་མལ་འབོག་པ་སྟེ་གནས་མལ་གནང་ཞིང་བཀོད་སྒྲིག་བྱེད་པ་ལ་མི་་་་
མཁས་པ་རྣམས་ཀྱིས། སྤོང་བ་པ་དང་ཁ་ཏོན་པ་གཉིས་གནས་མལ་ལྷན་
ཅིག་ཏུ་བཀོད་སྒྲིག་བྱས་པས། སངས་རྒྱས་ཀྱི་ཉན་ཐོས་རྣམས་ནི་གཞན་གྱི་
ངོ་སྲུང་བ་སྟེ་གཞན་གྱི་སེམས་སྲུང་བ་དང་མཐུན་འཇུག་བྱེད་པ་ཤས་ཆེ་་་་་
ཕྱིར། ཁ་ཏོན་པས་སྤོང་བ་པས་སྤོང་བ་བྱེད་པ་ལ་གནོད་སྙམ་ནས་ཁ་ཏོན་
མ་བྱས་པར་འཕྲོ་ཅན་དུ་བཞག་ཅིང་། སྤོང་བ་པས་ཁ་ཏོན་པས་ཁ་ཏོན་
བྱེད་པ་ལ་གནོད་སྙམ་ནས་བསམ་གཏན་མ་བྱས་པར་འཕྲོ་ཅན་དུ་བཞག་་་་
པས། བརླན་མེད་སྐམ་སའི་མེ་ཏོག་པདྨ་ཉིན་རེ་བཞིན་སྐམ་འགྲོ་བ་ལྟར་
710
༧



དགེ་བ་འཕེལ་བར་མ་གྱུར་པ་ལ། བཅོམ་ལྡན་འདས་ཀྱིས་འཕགས་པ་སྤྱད་
པུ་ནོར་ཞེས་བྱ་བ་གནས་མལ་འབོག་པའི་གཉེར་བར་བསྐོས་པས། འཕགས་
པ་བསམ་གཏན་པ་རྣམས་གནས་མལ་ཕྱོགས་གཅིག་དང༌། ཁ་ཏོན་པ་
རྣམས་ལ་གནས་མལ་ཕྱོགས་གཅིག་ཏུ་བཀོད་སྒྲིག་བྱས། གློ་བུར་བ་ས་སྲོས་
ནས་འོངས་པ་སྟེ་ས་རུབ་ནས་གློ་བུར་དུ་འོངས་པ་རྣམས་ལ་རྫུ་འཕྲུལ་གྱིས་
སོར་མོ་ལྔ་ལ་སྒྲོན་མེ་སྤྲུལ་ནས་གནས་མལ་བཀོད་སྒྲིག་བྱས་ཤིང་། བསམ་
གཏན་པ་རྣམས་ཀྱིས་བསམ་གཏན་དང༌། ཁ་ཏོན་པ་རྣམས་ཀྱིས་ཁ་ཏོན་
བྱས་པས། དགེ་བ་རྒྱ་མཚོ་ཆེན་པོའི་མེ་ཏོག་པདྨ་བཞིན་དུ་རྒྱས་ཤིང་འཕེལ་
བར་གྱུར་གསུངས་པ་བཞིན་དུ་ཡིན་པས་ན་བྱེད་ཚུལ་མཐུན་པ་བྱ་རྒྱུ་གལ་
ཆེ་བར་གསུངས་སོ། །
དེ་ལྟར་བསམ་གཏན་གྱི་ཡན་ལག་ལ་གནས་ནས་བསམ་གཏན་གྱི་་་་་
དངོས་གཞི་ཞི་གནས་དང་ལྷག་མཐོང་ཡིན་པས། དེའི་རྒྱུ་ལ་འབད་པར་
སྟོན་པ་ལ། རྩ་བ་ལས། གཞུང་མཁན་དུ་ཡང་སྒོམ་རིམ་གསུངས་དུས། །ཞི་
གནས་ལྷག་མཐོང་རྣལ་མ་ཚེ་འདིར། །ཐག་རིང་དེ་ཡི་རྗེས་མཐུན་དག་
ཀྱང་། །རབ་དཀའ་དེ་དག་ས་བོན་གྲུང་པོ། །ཅི་ཐེབས་བྱ་ཞིང་དེ་གཉིས་
ལས་ཀྱང་། །ལྷག་མཐོང་ས་བོན་གལ་ཆེ་དེ་ཡང་། །སོ་སོར་རྟོག་པ་འབའ་
ཞིག་དག་གིས། །བྱམས་སོགས་ཀུན་ལ་དེ་ལྟར་བརྟག་བྱ། །ངེད་ལའང་
མཐོང་ཐོས་ཉམས་མྱོང་ཡོད་དེ། །གནས་པ་བཟང་ཟེར་ཀུན་གྱིས་སྨོན་པ། །
དེང་སང་མཐུན་བྱེད་ཡན་ལག་ལ་གཏུགས། །སོ་སོར་རྟོག་པ་མང་དུ་བྱེད་
7 11



པ། །གཉེན་པོ་ཆེ་གྱུར་ཉམས་སུ་མྱོང་བས། །ལྷག་མཐོང་ས་བོན་གྲུང་པོ་གལ་
ཆེ། །སོ་སོར་རྟོག་པས་མང་དུ་གནས་བྱ། །ཞེས་གསུངས་ཤིང་། དེ་ཡང་དགེ་
བཤེས་པོ་ཏོ་བ་གཞུང་མཁན་ཞེས་བྱ་བ་ན་བཞུགས་པའི་དུས་སུ། སྒོམ་རིམ་
གྱི་ཞི་གནས་ཀྱིས་ནི་གཡོ་བ་མེད་པར་འགྱུར། །ལྷག་མཐོང་གིས་ནི་རི་དང་
འདྲ་བར་འགྱུར། །ཞེས་པའི་ལུང་དོན་འདི་ཉིད་འཆད་པའི་སྐབས་སུ་འདི་
གསུངས་ཏེ། ཞི་གནས་རྣལ་མ་སྟེ་ཞི་གནས་རྣམ་པར་དག་པ་བསམ་གཏན་
དང་པོའི་དངོས་གཞི་ཡན་ཆད་ཀྱི་སེམས་ཐོབ་པ་དང་། ལྷག་མཐོང་རྣལ་
མ་མཐོང་ལམ་སྐྱེས་པ་སྟེ་ཐེག་ཆེན་མཐོང་ལམ་མམ་ས་ཐོབ་པ་ནས་སྐྱེས་པ་
ཡིན་པས་ཐག་རིང་སྟེ། མཐོང་ལམ་སྐྱེ་བར་བྱེད་པ་ལ་གྲངས་མེད་གཅིག་སྟེ་
སོ་སྐྱེའི་གནས་སྐབས་སུ་བསྐལ་ཆེན་གྲངས་མེད་གཅིག་ཏུ་ཚོགས་གསོག་པ་
དང༌། ས་དང་པོ་ནས་ས་བདུན་པའི་བར་དུ་བསྐལ་ཆེན་གྲངས་མེད་གཅིག་
ཏུ་ཚོགས་གསོག ས་བརྒྱད་པ་ནས་ས་བཅུ་བའི་བར་དུ་བསྐལ་ཆེན་གྲངས་
མེད་གཅིག་ཏུ་ཚོགས་གསོག་པ་སྟེ་བསྐལ་ཆེན་གྲངས་མེད་གསུམ་དུ་ཚོགས་
གསོག་དགོས་པར་གསུངས་པ་ལས། དང་པོ་སོ་སྐྱེའི་གནས་སྐབས་ནས་ས་
མ་ཐོབ་བར་དུ་བསྐལ་ཆེན་གྲངས་མེད་གཅིག་ཏུ་ཚོགས་གསོག་པས་སོ། །
དངོས་གཞི་བས་དེའི་རྗེས་མཐུན་རང་ཡང་དཀའ་བ་སྟེ་དངོས་གཞི་ལྟ་ཞོག
དེའི་རྗེས་མཐུན་ནམ་རིགས་མཐུན་ཚབ་མ་ལྟ་བུ་ཡང་དཀའ་སྟེ། ཚུལ་
བཞིན་ཡིད་ལ་བྱས་པའི་སྒོ་ནས་ཉོན་མོངས་པ་མངོན་གྱུར་བག་ཙམ་སྟེ་ཅུང་
ཙམ་མགོ་གནོན་པའི་གཉེན་པོ་སྐྱེས་པ་ལ་ཟེར། ཞི་གནས་རྗེས་མཐུན་ཉེར་
722



བསྡོགས་ཀྱི་སེམས་ཏེ་དངོས་གཞིའི་སྔོན་འགྲོའམ་འདོད་ཁམས་ཀྱི་བསམ་པ་
རྩེ་གཅིག་པ་ཡིན། ལྷག་མཐོང་རྗེས་མཐུན་ངེས་འབྱེད་ཆ་མཐུན་བཞི་སྟེ་
དྲོད། རྩེ་མོ། བཟོད་པ། ཆོས་མཆོག་བཅས་ཡིན་པས་ན། ད་རེས་ཏེ་ཚེ་
རབས་འདིར་རང་རྒྱུད་ལ་སྐྱེ་དཀའ་བས་ཚུལ་བཞིན་ཡིད་ལ་བྱས་པའི་སྒོ་་་་
ནས། དེ་དག་གི་ས་བོན་གྲུང་པོ་སྟེ་ས་བོན་ལྷད་མེད་པ་ཚེ་རབས་ཕྱི་མ་ལ་
ཞི་གནས་དང་ལྷག་མཐོང་རང་རྒྱུད་ལ་སྐྱེ་ངེས་ཏེ་ད་ལྟའི་སྐྱེ་བ་འདིའི་སྟེང་
ནས་བསྒྲུབ་དགོས་ལ། ཞི་གནས་དང་ལྷག་མཐོང་གཉིས་ལས་ཀྱང༌། ལྷག་
མཐོང་གི་ས་བོན་ཏེ་སྟོང་ཉིད་ཀྱི་ལྟ་བ་ལ་བག་ཆགས་འཇོག་རྒྱུ་ཧ་ཅང་གལ་
ཆེ་བས་དེར་བག་ཆགས་ཅི་ཐེབས་བྱ་དགོས་པར་གསུངས། དེ་ཡང་ཞི་
གནས་ཀྱི་ཡན་ལག་ཚུལ་ཁྲིམས་ཡིན་ཏེ། ཚུལ་ཁྲིམས་དང་ལྡན་ན་མཉམ་
པར་འཇོག་ནུས་སོ། །དེ་ཡང་ལྷག་མཐོང་གི་ཡན་ལག་མང་དུ་ཐོས་པ་སྟེ་
དབུ་མ་རིགས་ཚོགས་དྲུག་ལྟ་བུ་ཟབ་མོ་དབུ་མའི་གཞུང་ལ་མང་དུ་ཐོས་པ་
ཡིན་ཏེ། ཐོས་པ་ལས་ཤེས་རབ་སྐྱེ་བ་ཡིན་པས། ཐོས་བསམ་གྱི་ཤེས་རབ་སྟེ་
ཐོས་བྱུང་དང་བསམ་བྱུང་གི་ཤེས་རབ་ཀྱིས་ཆོས་རྣམས་ལ་ཡང་དང་ཡང་དུ་
བརྟགས་ཤིང་བསྒོམ་པར་བྱ་སྟེ། ཐོག་མར་དམྱལ་བ། ཡི་དྭགས། དུད་འགྲོ་
སྟེ་ངན་སོང་གསུམ་དུ་སྐྱེ་བའི་རྒྱུ་གང་ཡིན་པ་དང༌། ངན་སོང་གསུམ་དུ་
སྐྱེས་ཚེ་དེ་དག་ལ་སྡུག་བསྔལ་གང་དག་ཡོད་པ་དང་། ངན་སོང་གསུམ་
ལས་ཐར་བའི་ཐབས་གང་ཡིན་པ་བཅས་ལ་ཡང་དང་ཡང་དུ་བརྟགས་ཤིང་
བསྒོམ་དགོས་ལ། དེ་བཞིན་དུ་འཁོར་བ་ན་སྡུག་བསྔལ་ཅི་ཡོད་པ་དང་། དེ་
713



ལས་ཐར་བར་བྱེད་པའི་ཐབས་གང་ཡིན་པ་དང་། དེ་ལས་རང་གཅིག་པུ་
ཐར་བས་མི་ཆོག་སྟེ། རང་ལ་འཁོར་བའི་སྡུག་བསྔལ་གྱིས་ཇི་ལྟར་མནར་བ་
དེ་བཞིན་དུ་སེམས་ཅན་རྣམས་ཀྱང་སྡུག་བསྔལ་གྱིས་མནར་ཞིང་ཉམ་ཐག་
པར་གནས་པ་ལ། དེ་ལས་བསྐྱབ་པར་བྱ་བའི་ཁུར་རང་ལའང་ཡོད་དེ།
སེམས་ཅན་ཐམས་ཅད་ཐོག་མ་མེད་པ་ནས་རང་གི་དྲིན་ཅན་དུ་གྱུར་པའི་
ཕ་མ་ཤ་སྟག་ཡིན་པས། དེའི་དྲིན་དྲན་པ་དང་དྲིན་ཇི་ལྟར་ཆེ་བ་སོགས་
ཀྱི་རྒྱུ་མཚན་ལ་སོ་སོར་བརྟགས་ཤིང་ཕན་བདེ་འདོད་པའི་བྱམས་པ་བསྒོམ་
དགོས་ལ། དེ་ལྟར་བྱམས་པའི་ཡུལ་དུ་གྱུར་པའི་དགྲ་གཉེན་བར་མའི་
སེམས་ཅན་ཐམས་ཅད་ཀྱི་འདོད་པ་བདེ་བ་འཐོབ་པར་འདོད་པ་དེ་ཡིན་་་་་
ཀྱང་། སྡུག་བསྔལ་ལས་མེད་པས། ཇི་ལྟར་སྡུག་བསྔལ་བ་དེ་ལ་བརྟགས་
ཤིང་། སྡུག་བསྔལ་དེ་དང་བྲལ་འདོད་ཀྱི་སྙིང་རྗེ་བསྒོམ་དགོས་ལ། དེ་དག་
ཀྱང་གཅིག་ཏུ་བྲལ་གྱི་གཏན་ཚིགས་དང་། རྟེན་འབྲེལ་གྱི་གཏན་ཚིགས། མུ་
བཞི་སྐྱེ་འགོག་གི་གཏན་ཚིགས། ཡོད་མེད་སྐྱེ་འགོག་གི་གཏན་ཚིགས། རྡོ་རྗེ་
གཟེགས་མའི་གཏན་ཚིགས་བཅས་ཀྱི་རིགས་པས་དཔྱད་ཚེ། རང་བཞིན་
ནམ་བདེན་པར་གྲུབ་པ་གང་ཡང་མེད་པས། རང་བཞིན་གྱིས་སྟོང་བར་
ཡང་ཤེས་པར་བྱེད་པ་ཡིན། རིགས་པས་དཔྱད་ནས་མ་གྲུབ་པ་དེ་ཡང་ཡོད་
པ་བཤིག་ནས་སྟོང་བར་སོང་བ་མ་ཡིན་པར། ཕྱིན་ཅི་ལོག་གི་བློས་མེད་པ་
ལ་ཡོད་པར་འཛིན་པ་བཟློག་པའི་ཕྱིར། སོ་སོར་རྟོག་པའི་ཤེས་རབ་སྟེ་དོན་
དམ་དཔྱོད་བྱེད་ཀྱི་རིགས་པས་བརྟགས་ཤིང་དཔྱད་པས། རང་བཞིན་མེད་
714



པར་ངེས་པར་བྱས་ནས་ཡེ་ནས་སྟོང་པ་སྟེ་གདོད་མའམ་ཐོག་མ་ནས་སྟོང་་་་
པའི་ངང་ལ་རྩེ་གཅིག་ཏུ་སྒོམ་པར་བྱེད་པ་ཡིན་ལ་འདི་ལྟར་བྱ་བ་གལ་ཆེ་་་་
གསུངས་སོ། །དེ་ཡང་སྐབས་འདིའི་སོ་སོར་རྟོག་པ་ཞེས་པ། དཔེར་ན་མྱུ་གུ་
ལྟ་བུ་རང་བཞིན་གྱིས་གྲུབ་མ་གྲུབ་ལ་དཔྱོད་པའི་ཚེ། མྱུ་གུའི་ས་བོན་དང་།
ཁ་དོག དབྱིབས། ཡང་ན་ངོ་བོ་དང་བྱ་བྱེད་ལས་གསུམ་ལ་སོགས་པ་རེ་རེ་
བཞིན་དུ་རིགས་པས་ཇི་ལྟར་དཔྱད་ཀྱང་འདི་ཉིད་རང་བཞིན་ནམ་བདེན་
པར་གྲུབ་པའོ་ཞེས་པ་ཞིག་མི་རྙེད་དེ། མྱུ་གུའི་རྒྱུ་ས་བོན་ལ་བརྟགས་ཀྱང་
རང་བཞིན་གྱིས་མ་གྲུབ་ལ། འབྲས་བུ་ལ་བརྟགས་ཀྱང་རང་བཞིན་གྱིས་མ་
གྲུབ། མྱུ་གུ་སྐྱེ་སའི་གཞི་ལ་བརྟགས་ཀྱང་རང་བཞིན་གྱིས་མ་གྲུབ་ལ། དེ་
ལྟར་ཕྱོགས་ཐམས་ཅད་དང་ཆ་ཐམས་ཅད་ནས་རང་བཞིན་གྱིས་གྲུབ་བམ་
མ་གྲུབ་ཅེས་དོན་དམ་དཔྱོད་བྱེད་ཀྱི་རིགས་པས་བརྟགས་ཤིང་དཔྱད་ན།
དོན་དམ་དཔྱོད་བྱེད་ཀྱི་རིགས་པས་དཔྱད་བཟོད་དུ་གྲུབ་པ་དང་། ཐ་སྙད་
བཏགས་པའི་བཏགས་དོན་གྱི་སྒོ་ནས་བཙལ་བའི་ཚེ། འདི་ཉིད་རང་བཞིན་
གྱིས་གྲུབ་པའོ་ཞེས་པ་ཞིག་རྙེད་དུ་མེད་པས་ན་བདེན་པར་མ་གྲུབ་ཅིང་་་་་་
མིང་རྐྱང་བཏགས་པ་ཙམ་དུ་ཟད་དོ། །དེ་ལྟར་ཐམས་ཅད་ལ་སོ་སོར་
བརྟགས་ཤིང་བསྒོམས་པས་དེ་འདྲ་ཡིན་སྙམ་པའི་ངེས་ཤེས་ཅུང་ཙམ་ཞིག་
སུ་ལ་སྐྱེས་ཀྱང་ལེགས་པར་སྣང་ཞིང་། ཕྱི་མ་ལ་དེ་དག་རྣལ་མ་སྐྱེ་བ་ཞིག་
འོང་ངེས་པ་ཡིན་པས། ད་རེས་ཀྱི་ཚེ་རབས་འདི་ལ་དེ་དག་གི་ས་བོན་ཏེ་
བག་ཆགས་ཅི་ཐེབས་ལ་འབད་པ་བྱ་རྒྱུ་ཧ་ཅང་གལ་ཆེ་གསུངས་སོ། ། །
715



འོ་ན་དེ་གཉིས་ཏེ་ཞི་གནས་དང་ལྷག་མཐོང་གཉིས་ལས་ཀྱང་ལྷག་མཐོང་སྟེ་
བདག་མེད་རྟོགས་པའི་ལྟ་བའི་ས་བོན་གལ་ཆེ་བ་ཅིས་ཤེས་ཤེ་ན། དགེ་
བཤེས་པོ་ཏོ་བའི་ཞལ་ནས། ཞི་གནས་སྒོམ་པ་དང༌། སོ་སོར་རྟོག་པའི་ཤེས་
རབ་ལ་བརྟེན་ནས་ལྷག་མཐོང་ཡིད་ལ་བྱེད་པ་གཉིས་གཉེན་པོར་འགྱུར་མི་
འགྱུར་ནི་ཞེས་པ། རང་བཞིན་གྱི་ཉོན་མོངས་པའི་གཉེན་པོར་འགྱུར་
མི་འགྱུར་རམ་བདེན་འཛིན་གྱི་གཉེན་པོར་འགྱུར་མི་འགྱུར་ཞེས་པའི་དོན་
ཡིན་ལ། དེ་ན་རང་གིས་མཐོང་བས་གྲུབ་པ་སྟེ་རང་གིས་དངོས་སུ་མཐོང་བ་
སྟེ་མྱོང་བས་གྲུབ་པའང་ཡོད་ལ། གཞན་ལས་ཐོས་པས་གྲུབ་པ་ཡང་ཡོད་
པར་གསུངས། དེ་ཡང་ཞི་གནས་སྒོམ་པ་ནི། ཉོན་མོངས་ཀྱི་གཉེན་པོར་
འགྲོའམ་མི་འགྲོ་ཞེ་ན། དེ་ནི་ཉོན་མོངས་མངོན་གྱུར་པ་རེ་ཞིག་མགོ་གནོན་
པའི་གཉེན་པོ་ལྟ་བུར་འགྲོ་བ་ལས། ཉོན་མོངས་པའི་དངོས་ཀྱི་གཉེན་པོར་
མི་འགྱུར་རོ། །དེ་གང་ཡིན་ཞེ་ན། རྭ་སྒྲེང་ན་ཁམས་པའི་སྒོམ་པ་ཡེ་ཤེས་
འབར་ཞེས་བྱ་བ་སེམས་གནས་བཟང་པོ་སྟེ་ཏིང་ངེ་འཛིན་གྱི་མྱོང་བ་ལེགས་
པོ་ཡོད་པས། དགེ་བཤེས་སྤྱན་སྔ་བ་དང་རྣམ་པ་གཉིས་ལ་འབར་བ་རྣམ་
གཉིས་ཞེས་ཀུན་གྱིས་ཡིད་སྨོན་དུ་བྱེད་པ་སྟེ་ཁྱད་པར་དུ་འཕགས་པའོ་ཞེས་
ཀུན་གྱིས་རྗེས་སུ་ཡི་རང་དང་སྨོན་པ་བྱེད་སའི་ཡུལ་དུ་གྱུར་པ་ཞིག་ཡོད་པ་
ལས་ཡེ་ཤེས་འབར་དེ་ཕྱིས་སུ་ཁམས་ཕྱོགས་སུ་ཕྱིན་ནས་མཐུ་བྱེད་པ་སྟེ་ཕ་
རོལ་པོ་ལ་གནོད་པ་བྱེད་ཀྱིན་འདུག་གོ་ཞེས་པ་གསན་པས། དེ་ལྟ་
བུ་ཡང་ལས་དེ་ལྟ་བུ་ཡན་ཆད་བྱེད་པ་ལ་གཏུགས་པ་ལས་མ་བྱུང་བ་འདུག་
716



གསུངས། དེ་གང་ཡིན་ཞེ་ན། དེ་ནི་ཏིང་འཛིན་བསྒོམས་ནས་ཞི་གནས་ལ་
མྱོང་བ་ཡག་པོ་ཞིག་ཐོན་ཀྱང་དེས་ཉོན་མོངས་ཀྱི་མགོ་གནོན་མ་ཐུབ་པ་དེ་
ཡིན། གལ་ཏེ་ཉོན་མོངས་སྤངས་མ་ཐུབ་ཚེ་རྐྱེན་དང་འཕྲད་ན་ཉོན་མོངས་
པའི་བྱ་བ་བྱེད་ངེས་པ་གོང་བཞིན་ནོ། །
ཡང་སྟོད་ལུང་ཕ་གིར་སྒོམ་ཆེན་པ་ཞིག་ཡོད་པ་དགོང་མོར་ཆུ་ཟངས་
བུམ་གང་སྤྱི་བོར་བཞག་ནས་བསྒོམས་ཚེ། ནངས་པར་ཚུན་ཆད་ད་དུང་ཆུ་
དེ་ཕྲག་པ་གཅིག་ཀྱང་མི་འོང་བ་སྟེ་འགུལ་ནས་ཆུ་ཐིགས་པ་གཅིག་ཀྱང་ཕྱི་
ལ་མི་ཐིགས་པའི་ཏིང་ངེ་འཛིན་གྱི་ཚད་དེ་ཙམ་ཡོད་པ་ལ། དེ་ཡང་ཉོན་
མོངས་ཀྱི་མགོ་གནོན་མ་ཐུབ་པས་མཚམས་ཁོངས་སུ་འདུན་མ་བྱས་ནས་སྡེ་
འཁྲུག་གི་དཔོན་པོ་ཞིག་ལས་མ་བྱུང་གསུངས། ངེད་ཅག་སྟེ་ཕུ་ཆུང་བ་དང་
སྤྱན་སྔ་བ་ཀུན་གྱིས་སོ་སོར་རྟོག་པ་ལ་བརྟེན་ནས་ཏེ་སྟོང་ཉིད་རྟོགས་པའི་
ཤེས་རབ་ལ་བརྟེན་ནས་བློ་སྦྱངས་པས། དེ་རང་གཉེན་པོར་ཆེ་བ་སྟེ་རང་
རྒྱུད་ཀྱི་ཉོན་མོངས་མགོ་གནོན་པའི་གཉེན་པོར་འགྲོ་ཚབས་ཆེ་བས་བརྟན་
པར་བྱུང་གསུངས། དེ་བས་སོ་སོར་རྟོག་པའི་ལྷག་མཐོང་གི་ས་བོན་གདབ་
པ་གལ་ཆེ་བས། ཐོས་བསམ་གྱི་ཤེས་རབ་ཀྱིས་ཆོས་རྣམས་ལ་སོ་སོར་རྟོག་
པས་ཡང་དང་ཡང་དུ་འདྲིས་པས་གནས་པར་བྱ་བ་གལ་ཆེ། ཐོས་བསམ་གྱི་
སོ་སོར་རྟོག་པ་མེད་པ་སྟེ། ཐོས་བསམ་གྱི་ཡོན་ཏན་ཅི་ཡང་མེད་པར་ཆུ་
ཡང་རྡུལ་ཕྲ་རབ་ཏུ་ཐལ་ཀྱང་གཟུགས་སུ་མ་ཐལ་ཟེར་ནས་དེ་དག་ངོ་མི་་་་
ཤེས་པ་དེ་ལྟ་བུ་ཡིས་ཆོས་ཅི་ཡང་མི་འོང་ལ། དེ་བས་ན་ང་ནི་ཅུང་ཟད་
717



མཉན་ན་ཡང་རུང་ངམ་སྙམ་བྱ་བ་སྟེ། ཁོང་གིས་ཐོས་པ་རྒྱ་ཆེན་པོ་ཞིག་
ཡོད་ན་རབ་ཡིན་མོད། གལ་ཏེ་ཐོས་པ་རྒྱ་ཆེན་པོ་ཞིག་མ་འོང་ན་ཡང་ཐོས་
པ་ཅུང་ཙམ་ཞིག་མེད་དུ་མི་རུང་བས་ན། ང་ནི་ཅུང་ཟད་མཉན་ན་ཡང་
རུང་ངོ་སྙམ་མོ་ཞེས་བྱ་བ་ཡང་གསུང་སྐད། །
དེ་ལྟར་ད་རེས་ཏེ་ཚེ་རབས་འདི་ཉིད་ལ་ཏིང་ངེ་འཛིན་རྣལ་མ་ཞིག་་་་་་
རང་རྒྱུད་ལ་སྐྱེ་བར་དཀའ་བས། དེ་དག་གི་ས་བོན་གྲུང་པོ་བཏབ་ན་མ་
འོངས་པ་ན་སྐྱེ་བར་སྟོན་པ་ལ། རྩ་བ་ལས། བཤེས་དེས་དེ་གསུང་ད་ལྟ་ཅུང་
ཟད། །བསྒོམས་པ་ལ་བརྟེན་མ་འོངས་དུས་ན། །རྒྱུན་མི་ཆད་དུ་བསྒོམ་པར་
འགྱུར་བྱ། །གསུངས་པས་གཞན་ལའང་བསྒྲེ་བར་ཤེས་བྱ། །དེ་ནི་དོན་ཀུན་
འགྲུབ་པའི་ཐབས་ཆེན། །ཞེས་གསུངས། མ་འོངས་པ་ན་སྟེ་སྐྱེ་བ་ཕྱི་མ་ལ་
ཏིང་ངེ་འཛིན་སྐྱེ་བའི་མན་ངག་ཏུ། དགེ་བཤེས་སྟོན་པའི་ཞལ་ནས། ད་ལྟ་
ཇི་ལྟ་བ་བཞིན་དུ་མེད་ཀྱང་ཞེས་པ་སྟེ་སྐྱེ་བ་འདིར་ལག་ཏུ་ལོན་པ་དང་མྱོང་
བ་ཐོན་པ་དེ་འདྲ་མེད་ན་ཡང་རང་ལ་ནུས་པ་ཅི་ཡོད་ཀྱིས་ཏེ་རང་གི་ལུས་་་
ངག་ཡིད་གསུམ་གྱི་ནུས་པ་ཡོད་ཚད་ཀྱི་ཤུགས་ཕྱུང་ནས་དད་པ་དང་གུས་
པ་ཡུན་རིང་ལ་བར་མ་ཆད་པར་སངས་རྒྱས་རྗེས་སུ་དྲན་པ་སྟེ་མགོ་སྐྱབས་
འགྲོ་བསྒོམ་པར་བྱ་པའམ་བཤེས་གཉེན་བསྟེན་ཚུལ་ནས་བཟུང་གང་ཟག་་་
དང་ཆོས་ཀྱི་བདག་མེད་གཉིས་ཀྱི་བར་དུ་ཚུལ་བཞིན་དུ་ཡིད་ལ་བྱེད་པའི་
སྒོ་ནས་འབད་པ་སྟེ་ཤར་སྒོམ་དང་དཔྱད་སྒོམ་བྱེད་པ་ཚུན་དུ་འབད་པ་་་་་
བྱས་ཤིང་། མ་འོངས་པ་སྟེ་སྐྱེ་བ་ཕྱི་མར་དེ་ལྟར་འགྲུབ་པར་སྨོན་ལམ་
718



བཏབ་ན་འགྲུབ་པར་འགྱུར་བས་དེ་ལྟར་བྱ་དགོས་པར་གསུངས། དེ་ཡང་
འདིར་མཉམ་འཇོག་དགོས་པ་ནི། རང་ལ་ནུས་པ་ཅི་ཡོད་ཀྱིས་ཞེས་པ་འདི་
ཡིན་ལ། དེ་ནི་དོད་ཙམ་གྱིས་མ་ཡིན་པར་རང་ལ་སྟོབས་དང་ནུས་པ་ཡོད་
ཚད་ཀྱིས་དད་གུས་ཡུན་རིང་ལ་བར་མ་ཆད་པར་ཐོས་བསམ་གྱིས་བག་་་་་་
ཆགས་ཟབ་མོ་གཞག་པ་ལ་འབད་ཚེ། མ་འོངས་པ་སྐྱེ་བ་ཕྱི་མ་ལ་སྨོན་ལམ་
བཏབ་པ་བཞིན་དུ་འགྲུབ་པར་འགྱུར་བ་ཡིན་ཞེས་པ་དེ་ཡིན་ནོ། །དེ་བས་
ང་ཚོ་ཉིན་རེ་བཞིན་ལམ་ཡོངས་རྫོགས་ལ་བག་ཆགས་ཅི་ཐེབས་བྱ་རྒྱུ་དེ་ཧ་
ཅང་གལ་ཆེ་བས། འོ་ན་ལམ་ཡོངས་རྫོགས་ལ་བག་ཆགས་འཇོག་ཚུལ་ཇི་
འདྲ་ཞིག་ལ་ངོས་འཛིན་བྱེད་དགོས་ཤེ་ན། སྟབས་བདེ་བའི་དབང་དུ་
བཏང་ན། ལམ་མཆོག་སྒོ་འབྱེད་དེ་ཡོན་ཏན་གཞིར་གྱུར་མ་ལྟ་བུ་ཉིན་རེ་
བཞིན་མ་ཆག་པར་ཚར་རེ་བཏོན་པ་དང་དོན་གོ་ཚོད་རེ་ཡིད་ལ་ཡང་དང་
ཡང་དུ་བསམ་ཞིང་དྲན་ན། ལམ་ཡོངས་རྫོགས་ཚང་ཡོད་དེ། སྐྱེ་བ་ཀུན་ཏུ་
ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་ལ་ལོངས་སྤྱོད་ཅིང་། །ས་
དང་ལམ་གྱི་ཡོན་ཏན་རབ་རྫོགས་ནས། །རྡོ་རྗེ་འཆང་གི་གོ་འཕང་མྱུར་ཐོབ་
ཤོག །ཅེས་པས། སྐྱེ་བ་ཀུན་ཏུ་ཐེག་པ་ཆེན་པོའི་དགེ་བའི་བཤེས་གཉེན་
མཚན་ཉིད་དང་ལྡན་པ་དང་མཇལ་ཞིང་། དུས་དང་རྣམ་པ་ཀུན་ཏུ་འབྲལ་
བ་མེད་པར་ཆོས་ཀྱི་དཔལ་ལ་ལོངས་སྤྱོད་པ་སྟེ་ཐོས་བསམ་གང་ལེགས་བྱེད་
པ་ལ་བརྟེན་ནས། ས་དང་ལམ་གྱི་རྟོགས་པ་མ་ལུས་པ་རང་རྒྱུད་ལ་སྐྱེས་
ཤིང་མི་སློབ་ཟུང་འཇུག་རྒྱལ་བ་རྡོ་རྗེ་འཆང་གི་གོ་འཕང་འཐོབ་པར་ཤོག་་་་
719



ཅེས་ལམ་ཡོངས་རྫོགས་རྒྱུད་ལ་སྐྱེ་བའི་སྨོན་ལམ་ཚང་ཡོད་པས། ཉིན་རེ་
བཞིན་དུ་ཡོན་ཏན་གཞིར་གྱུར་མ་ལྟ་བུ་ཚར་རེ་འདོན་པ་དང་། དེའི་དོན་
ཡིད་ལ་དྲན་ཐུབ་པ་བྱུང་ན་རབ་དང་། གལ་ཏེ་དོན་དྲན་པ་མ་བྱུང་ན་ཡང་
གཞུང་འདི་ལས་ཇི་སྐད་གསུང་བ་བཞིན་དུ་འགྲུབ་པར་ཤོག་སྙམ་པའི་སྨོན་
ལམ་རེ་བཏབ་ནའང་ཕུན་སུམ་ཚོགས་པ་ཡིན། དེ་ཡང་བླ་མ་མཆོད་པ་ལྟ་བུ་
ལ་མཚོན་ན། བྱང་མཆོག་དམ་པ་རྗེ་བཙུན་བླ་མ་ལ། །ཞེས་པ་ནས། འབད་
མེད་ལྷུན་གྱིས་འགྲུབ་པའི་བཀྲ་ཤིས་སྩོལ། །ཅེས་པའི་བར་དུ་མདོ་སྔགས་
གཉིས་ཀའི་ལམ་གྱི་ཆ་ཡོངས་སུ་ཚང་བ་ལྟ་བུའི་སྟེང་ནས་སྨོན་ལམ་རེ་
བཏབ་ན་ཡང་ལམ་ཡོངས་རྫོགས་ལ་བག་ཆགས་བཞག་པ་ཡིན་ནོ། །དེ་ཡང་
སྒོམ་པ་གཅིག་པུར་མ་ཟད་སྦྱིན་པ་ལ་སོགས་པ་དགེ་བའི་ཕྱོགས་ཐམས་ཅད་
ལ་རིགས་བསྒྲེ་བྱས་ནས་ཤེས་པར་བྱ་དགོས་ཏེ། ད་ལྟ་ནུས་པ་ཅི་ཡོད་ཀྱིས་
ཅུང་ཟད་ཙམ་བྱས་པ་ལ་བརྟེན་ནས། མ་འོངས་པ་ན་རྒྱ་ཆེན་པོ་བྱེད་པར་
གྱུར་ཅིག་བྱས་ན་འགྲུབ་པས། དེ་ལྟར་བྱེད་པ་དེ་ནི་དོན་ཐམས་ཅད་འགྲུབ་
པའི་ཐབས་ཡིན་གསུངས་སོ། །དེ་ལྟར་རྒྱུ་བསགས་ཤིང་སྨོན་ལམ་བཏབ་པས།
མ་འོངས་པའི་དུས་སུ་དོན་འགྲུབ་པ་དེ་ཡང་ཇི་ལྟ་བུ་ཡིན་ཞེ་ན། དེ་སྟོན་པ་
ལ། རྩ་བ་ལས། དགེ་བའི་རྩ་བ་བཏང་བའི་སྐབས་སུ། །ད་ལྟ་སྣ་ཚོགས་ཚུལ་
གྱིས་བསྒོམ་ལ། །ཚུལ་ཁྲིམས་དག་ཅིང་སྨོན་ལམ་བཏབ་ན། །འདི་ཡི་འོག་
རོལ་སྐྱེ་བ་དྲན་པས། །རང་བཞིན་རྣལ་འབྱོར་འོང་བ་ཆོས་ཉིད། །དེར་མ་
གྱུར་ཀྱང་བློན་པོའི་བུའམ། །ལྷ་ཅིག་བྱིན་རླབས་བླ་མ་དེའམ། །དཔོན་དྲུང་
720



ཆས་ལྟའི་དགེ་ཚུལ་དེ་བཞིན། །བླ་མས་འབུག་བྱས་ཙམ་གྱིས་ཨ་དྷུ། །དེར་མ་
གྱུར་ཀྱང་བླ་མས་ཁྲིད་དུས། །ཇི་ལྟར་ཁྲིད་བཞིན་སྐྱེ་བ་ཆོས་ཉིད། །དེ་བས་
ཁྲིམས་དག་རྟག་ཏུ་བློ་སྦྱང་། །སྨོན་ལམ་དག་གིས་ཁ་ལོ་བསྒྱུར་བྱ། །དེ་ལྟ་ན་
ནི་དེ་འགྲུབ་ཐབས་ཆེན། །ཞེས་གསུངས་ཤིང་། དེ་ཡང་བསླབ་པ་ཀུན་ལས་
བ ཏུས་པའི་དགེ་བའི་རྩ་བ་བཏང་བའི་སྐབས་སུ་འདི་གསུངས་ཏེ། ད་ལྟ་ཚེ་
འདི་ཉིད་ལ་ནུས་པ་ཡོད་ཚད་དང་ཐབས་ཚུལ་སྣ་ཚོགས་ཀྱིས་སྐྱེས་བུ་གསུམ་
ལ་བློ་སྦྱངས་ནས། གཞི་མ་ཚུལ་ཁྲིམས་རྣམ་པར་དག་པ་བསྲུངས་ཤིང་། སྐྱེ་
བ་ཕྱི་མ་ལ་རང་རྒྱུད་ལ་སྐྱེས་བུ་གསུམ་གྱི་ལམ་གྱི་རིམ་པ་མཐའ་དག་སྐྱེ་བའི་
སྨོན་ལམ་བཏབ་ན་མ་འོངས་པ་ན་འགྲུབ་པར་འགྱུར་ལ། སྐྱེ་བ་འདིའི་
འོག་རོལ་ཏུ་སྐྱེ་བ་དྲན་པ་སྟེ་སྐྱེ་བ་སྔ་མ་དྲན་པའམ་སྔོན་གནས་རྗེས་དྲན་གྱི་
མངོན་ཤེས་འཐོབ་པར་འགྱུར་བས། བླ་མས་གདམས་ངག་བསྟན་པ་ལ་མ་
ལྟོས་པར་ཏིང་ངེ་འཛིན་ལ་སོགས་པ་རང་བཞིན་དུ་རང་འཁྲུངས་སུ་སྐྱེ་བའི་
རང་བཞིན་གྱི་རྣལ་འབྱོར་པ་ཞིག་འོང་བ་ནི་རྒྱུ་འབྲས་མི་བསླུ་བའི་ཆོས་་་་་
ཉིད་ཡིན་པར་གསུངས། དེ་ལྟར་འོང་བ་ལ་ཇོ་བོའི་ཞལ་ནས། བག་ཆགས་
སློང་ངེས་ཏེ་བག་ཆགས་སད་ནུས་པ་དང་བག་ཆགས་ཇེ་གསལ་དུ་སློང་ནུས་
པའི་བསྒོམ་པ་ཞིག་དགོས་པ་ཡིན་གསུངས་སྐད། གལ་ཏེ་དེ་འདྲ་བར་མ་
གྱུར་ཀྱང་རྐྱེན་ཅུང་ཟད་ཙམ་གྱིས་བསྐུལ་བ་ལ་བརྟེན་ནས་ཆོག་པའང་འོང་།
དེ་ཡང་དཔེར་ན། སྔོན་སྒོམ་པ་བ་ཞིག་བློན་པོའི་བུར་སྐྱེས་ཏེ། རང་གི་
ཕ་ཤི་བའི་རྗེས་སུ་བློན་པོ་བྱེད་ཅིང་ཚོགས་མང་པོའི་མདུན་ས་ན་ཡོད་པའི་
721



དུས་ཤིག་ལ། རྣལ་འབྱོར་པ་མངོན་པར་ཤེས་པ་རྒྱ་ཆེན་པོ་དང་ལྡན་པ་ཞིག་
དེར་ཕེབས་ནས། བློན་པོ་དེའི་རྣ་བར་ཁྱོད་ཀྱི་སྐྱེ་བ་སྔ་མའི་སྒོམ་འཕྲོ་འདི་
འདྲ་བ་ཡིན་པ་ལ། དེ་མི་སྒོམ་པར་བློན་པོ་བྱེད་པ་ལ་ཅི་འོང་ཞེས་དྲན་སྐུལ་
གྱི་ཚིག་དེ་ཙམ་གྱིས་དེ་མ་ཐག་ཏུ་ཏིང་ངེ་འཛིན་མངོན་དུ་གྱུར་ཏེ་རྣལ་་་་་་
འབྱོར་པར་གྱུར་པ་དང་། ཡང་ཇོ་བོ་ལ་བྱིན་གྱིས་བརླབས་པའི་བླ་མ་གྲུབ་
ཆེན་པ་ཌོམ་བྷི་ཧེ་རུ་ཀ་ཞེས་བྱ་བ་དེས་གྲུབ་ཆེན་ནཱ་རོ་པ་ལ་ཆང་བུམ་པ་་་་
གང་ཕུལ་ནས་དད་པ་རྣམ་པར་དག་པས་བལྟས་པ་ཙམ་གྱིས་ཏིང་ངེ་འཛིན་
གྱི་མངོན་པར་ཤེས་པ་རྒྱ་ཆེན་པོ་དང་ལྡན་པའི་རྣལ་འབྱོར་པར་གྱུར་ལ། དེ་
ཡང་སྐྱེ་བ་སྔ་མའི་བག་ཆགས་སད་པ་ཡིན་ནོ། །ཡང་དགེ་ཚུལ་ཞིག་གི་དྲུང་
ནས་ཆོས་ཀྱི་གླེགས་བམ་བླངས་ཀྱིན་ལེགས་པར་བལྟས་ནས་ཡང་སྐུ་རགས་
ཏེ་གླེགས་ཐག་ལ་སོགས་པ་ལེགས་པར་བཅིངས་ནས་སྐྱེལ་ནས་འདུག་་་་་་
ཞིག་ཡོད་པ་ལ། ལན་ཅིག་དེའི་དྲུང་དུ་རྣལ་འབྱོར་པ་ཞིག་ཕེབས་ཏེ། ཁྱོད་
ཀྱི་སྒོམ་འཕྲོ་འདི་ཡིན་ཞེས་ངོ་སྤྲད་པ་ཙམ་པ་ལ་བརྟེན་ནས་ཏིང་ངེ་འཛིན་
རྒྱུད་ལ་སྐྱེས་ཏེ། ཆོས་རང་ལྷུག་ལྷུག་ཏུ་བཞག་པ་སྟེ་སྣང་ལ་རང་བཞིན་མེད་
པར་རྟོགས་པའི་ལྟ་བའི་ངང་ནས་བཞག མིག་སུན་རང་རས་སེ་རིས་སེ་སྟེ་
མིག་ཟུམ་མ་ཟུམ་རེ་བྱས་ནས། རྩིག་པ་ཀུན་ལ་ཐོགས་རྡུགས་མེད་པར་གྱུར་
ནས་ནགས་སུ་སྟེ་དབེན་པར་གཤེགས་པ་ཡིན་གསུངས། དེ་ལྟ་བུ་ཞིག་ཏུ་མ་
གྱུར་ཀྱང་། སྐྱེ་བ་ཕྱི་མ་ལ་བླ་མ་ཞིག་བསྟེན་ཞིང་བློ་རིམ་གྱིས་ཁྲིད་པའི་
སྐབས་སུ་དགེ་བཤེས་རིན་པོ་ཆེ་ཡབ་སྲས་ལྟར་ཏེ་འབྲོམ་སྟོན་པ་རྒྱལ་བའི་་་་
722



འབྱུང་གནས་དང་དགེ་བཤེས་པོ་ཏོ་བ་དང་ཕུ་ཆུང་བ་ལྟ་བུའི་བླ་མས་ཇི་་་་་
ལྟར་བསྟན་པ་ལྟར་རྒྱུད་ལ་ལམ་ལམ་སྟེ་གསལ་བོར་སྐྱེ་བ་ཆོས་ཉིད་ཡིན་་་་་་
གསུངས། དེ་བས་ན་མ་འོངས་པའི་སྐྱེ་བ་ཕྱི་མ་ལ་དེ་ལྟར་འབྱུང་བར་འདོད་
ཚེ། ད་ལྟའི་སྐྱེ་བ་འདི་ལ་མི་དགེ་བཅུ་སྤོང་གི་ཚུལ་ཁྲིམས་རྣམ་དག་བསྲུང་
བ་ཤིན་ཏུ་གལ་ཆེ་སྟེ། མ་འོངས་པ་ན་ཆོས་སྒྲུབ་པའི་རྟེན་ཡང་དལ་འབྱོར་
གྱི་ལུས་རྟེན་འདི་ལ་བརྟེན་ནས་འགྲུབ་པར་འགྱུར་ལ། ཚུལ་ཁྲིམས་ལྡན་པ་
སྨོན་པས་འགྲུབ་ཅེས་གསུངས་པ་ལྟར། སྨོན་ལམ་ཡང་འདི་དང་ལྡན་པས་
བཏབ་ན་འགྲུབ་པར་བསླབ་བཏུས་ལ་སོགས་གཞུང་ཀུན་ལས་གསུངས།
གཞི་མའམ་རྨང་གཞི་ནི་མི་དགེ་བཅུ་སྤོང་གི་ཚུལ་ཁྲིམས་བསྲུང་བ་ལ་བརྟེན་
ནས་སྐྱེས་བུ་གསུམ་གྱི་ལམ་གྱི་རིམ་པ་ལ་བློ་སྦྱོང་བ་འདི་གལ་ཆེ་བས་དེ་ལྟར་
བློ་སྦྱང་དགོས་ལ། དེ་ཡང་བཟང་སྤྱོད་སྨོན་ལམ་ལས། སྤྱོད་པ་དག་དང་
སྨོན་ལམ་གཅིག་ཏུ་སྤྱད། །ཅེས་པ་བཞིན་བྱ་དགོས་ཤིང་། མཇུག་ཏུ་སྨོན་
ལམ་གྱིས་ཁ་ལོ་བསྒྱུར་བ་གལ་ཆེ་སྟེ། དགེ་བ་ནི་རྟ་ལྟ་བུ་དང་། སྨོན་ལམ་ནི་
སྲབ་ལྟ་བུ་ཡིན་པས། ཇོ་བོ་ཉིད་ཀྱང་དགེ་བ་མཛད་པའི་རྗེས་སུ། དགེ་བའི་
རྩ་བ་འདིས་བདག་སྐྱེ་བ་འདིའི་འོག་རོལ་ཏུ་སྐྱེ་བ་གཞན་གྱིས་བར་མ་ཆོད་
པར་དལ་འབྱོར་གྱི་མི་ལུས་རིན་པོ་ཆེ་ཐོབ་པར་གྱུར་ཅིག། ཉོན་མོངས་པ་
ཐམས་ཅད་ཆུང་བར་གྱུར་ཅིག བརྩོན་འགྲུས་དཔག་ཏུ་མེད་པ་རྩོམ་ནུས་
པར་གྱུར་ཅིག ཏིང་ངེ་འཛིན་དཔག་ཏུ་མེད་པ་རྒྱུད་ལ་སྐྱེ་བར་གྱུར་ཅིག
སེམས་ཅན་ཐམས་ཅད་ཀྱི་དོན་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་་་་་་
723
ཨ
--
--
-



འཐོབ་པར་གྱུར་ཅིག་གསུངས་ནས་སྨོན་ལམ་འདེབས་སྐད། དེ་ལྟར་ད་ལྟའི་
ཚེ་འདི་ལ་འབད་པ་བྱས་ན། ཕྱི་མ་ལ་དོན་ཆེན་པོ་འགྲུབ་པའི་ཐབས་ཆེན་
པོ་ཡིན་ལ། ཚེ་འདི་ལ་འབད་པ་མ་བྱས་ན། ཚེ་ཕྱི་མའི་དོན་འགྲུབ་པའི་
ཐབས་ཆེན་པོ་མི་འོང་བར་གསུངས་སོ། །
དེ་བས་ན་ད་རེས་སྒོ་སྣ་ཚོགས་ནས་རྒྱུ་བསགས་ན་ཕྱི་མ་ལ་དོན་འགྲུབ་
ལ། རྒྱུ་མེད་པ་ལ་གང་ཡང་མི་འགྲུབ་པར་སྟོན་པ་ལ། རྩ་བ་ལས། རིན་ཆེན་
ཕྲེང་པའི་ནགས་སྦྱིན་སྐབས་སུ། །སྣ་ཚོགས་རྒྱུ་ཡིས་ཏིང་འཛིན་འགྲུབ་
འགྱུར། །ཚུལ་ཁྲིམས་ཤེས་རབ་དག་ཀྱང་དེ་བཞིན། །དེ་ལ་བློ་སྦྱང་དེ་ཡི་རྐྱེན་
སྦྱར། །གཞན་ཡང་དེ་ཉིད་ལ་སྦྱར་ལ་སོགས། །མཐུན་པའི་རྐྱེན་སྒྲུབ་འགལ་
བའི་རྐྱེན་སྤང་། །རྒྱུ་མེད་པར་ནི་གང་ཡང་མི་འགྲུབ། །ཅུང་ཟད་བསྒོམས་
པས་དེ་མ་བྱུང་ན། །མན་ངག་ལན་སྙམ་གཞན་དུ་དེ་ཚོལ། དེས་ཀྱང་མ་བྱུང་
གཞན་དུའང་དེ་ཚོལ། །དེ་བཞིན་བྱེད་ན་ཁྱི་བྱ་སྙེག་བཞིན། །ཐ་མར་དེ་འགྲོ་
ཅི་ཡང་མི་འོང་། །ཞེས་གསུངས་ཤིང་། འདིར་ཚན་ཅིག་སྟེ་ཁ་ཅིག་ན་རེ།
སློབ་དཔོན་ཀླུ་སྒྲུབ་ཀྱིས་རྒྱལ་པོ་བདེ་སྤྱོད་བཟང་པོ་ལ་ཏིང་ངེ་འཛིན་དོན་
དུ་གཉེར་བ་ལ་ནག་ཆགས་ཏེ་ཆུང་མ་བྱིན་ཅིག་དང་ཏིང་ངེ་འཛིན་འགྲུབ་
པའི་རྒྱུ་ཡིན་ཞེས་བྱ་བ་གསུངས་ཟེར་ཏེ། དེ་ལྟ་བུ་གསུངས་པ་མེད་ལ།
འདིར་ནི་ནག་ཆགས་བུད་མེད་སྦྱིན་པར་བཏང་བས། ཏིང་ངེ་འཛིན་སྐྱེ་
བར་གསུངས་པ་ཡིན་ཏེ། བུ་མོ་གཟུགས་མཛེས་ལེགས་བརྒྱན་པ། །དེ་དོན་
གཉེར་ལ་རྣམ་བསྩལ་ན། །དེས་ནི་དམ་ཆོས་འཛིན་པ་ཡི། །གཟུངས་ནི་སོ་
724



སོར་འཐོབ་པར་འགྱུར། །ཞེས་པའི་སྐབས་སུ་གསུངས་པ་ཡིན་གསུངས། འོ་
ན་བུད་མེད་བྱིན་པས་ཏིང་ངེ་འཛིན་ཡང་འགྲུབ་བམ་སྙམ་ན། དེ་ནི་རྒྱུ་ཡིན་
པས་བཅོམ་ལྡན་འདས་ཉིད་ཀྱིས་ཀྱང་སྔོན་བྱིན་པ་ཡིན་ཏེ། བུ་དང་བུ་མོ་
ཆུང་མ་དང་། །ནོར་དང་གླང་ཆེན་ཤིང་རྟ་དང་། །རིན་ཆེན་བྱང་ཆུབ་ཕྱིར་
བཏང་བས། །ཞེས་དང་། རྒྱན་རྣམས་ཀུན་དང་ལྡན་པ་ཡི། །བུ་མོ་སྟོང་ཕྲག་
བརྒྱད་ཅུ་དག །ཡོ་བྱད་ཀུན་དང་ལྷན་ཅིག་ཏུ། །ཐུབ་པ་ཡིས་ནི་སྔོན་བསྩལ་
ཏོ། །ཞེས་གསུངས་ཏེ། དེ་ཡང་ཟླ་བ་སྒྲོན་མེའི་མདོ་སྟེ་ཏིང་ངེ་འཛིན་རྒྱལ་
པོའི་མདོ་ལས། ངས་ནི་ཏིང་འཛིན་ཞི་མཆོག་འདི་ཚོལ་བས། །སྔོན་ཚེ་ཞུས་
པ་མེད་པའི་ཡིད་ཀྱིས་སུ། །བུ་མོ་གཟུགས་མཛེས་བལྟ་ན་རབ་སྡུག་པ། ། ་
ལེགས་པར་ལུས་རྒྱན་ཡིད་དུ་འོང་བ་བྱིན། །ཞེས་གསུངས་པས་སོ། །དེ་ལྟར་
ཏིང་ངེ་འཛིན་རང་རྒྱུད་ལ་སྐྱེ་བར་བྱ་བ་ལ་རྒྱུ་དུ་མ་ཞིག་བསག་དགོས་པས།
རྒྱུ་གཅིག་གིས་མི་ཆོག་པར་རྒྱུ་རྐྱེན་དུ་མ་དགོས་པ། དཔེར་ན། ལྷ་ཚངས་པ་
བརྒྱ་བྱིན་ལྟ་བུའི་སྤྲུལ་བ་ཡིན་ནའང་རྐྱེན་རྣམས་གཞན་ལ་ལྟོས་པ་ཡོད་ཅེས་
གསུངས་ཡོད་དེ། རྒྱུ་གཅིག་གིས་ནི་འགྲུབ་པ་ཡི། །འབྲས་བུ་གང་ཡང་ཡོད་
མ་ཡིན། །ལྷ་རྣམས་ཀྱིས་ནི་བྱས་པ་ཡང་། །རྐྱེན་རྣམས་གཞན་ལ་ལྟོས་པ་
ཡོད། །ཅེས་གསུངས་པ་བཞིན་ཡིན། དེ་ཡང་ཏིང་ངེ་འཛིན་གཅིག་པུར་མ་
ཟད། ད་དུང་ཚུལ་ཁྲིམས་དང་ཤེས་རབ་ལ་སོགས་པ་ཐམས་ཅད་རྒྱུ་སྣ་
ཚོགས་ཀྱིས་འགྲུབ་པས་ན་གཙོ་བོར་རང་སྐྱེས་བུ་གསུམ་གྱི་ལམ་གྱི་རིམ་པ་
ལ་བློ་སྦྱང་། གཞན་བློ་སྦྱང་ལ་མཐུན་རྐྱེན་སྦྱར། ཏིང་ངེ་འཛིན་གྱི་བསྔགས་
726



པ་བརྗོད་ཅིང་གཞན་ཡང་ཏིང་ངེ་འཛིན་བསྒོམ་པ་སོགས་ལ་སྦྱར་བ་དང་།
གཞན་གྱིས་སྐྱེས་བུ་གསུམ་གྱི་ལམ་གྱི་རིམ་པར་བློ་སྦྱོང་བ་ལ་རྗེས་སུ་ཡི་རང་
བ་ལ་སོགས་པའི་སྒོ་ནས་མཐུན་པའི་རྐྱེན་སྒྲུབ་ཅིང་འགལ་རྐྱེན་རྣམས་སྤང་
དགོས་ཏེ། ཇོ་བོ་ཡང་ཉག་མོར་སྒོམ་ཆེན་པ་ལ་ས་ཏྲ་བཙུགས་ནས། ཁོ་བོ་
སྒོམ་ཆེན་པ་ལ་བལྟ་བར་འགྲོ། ཁོང་དགའ་བར་བགྱིད། དེ་ལྟར་བྱས་པས་
ཁོ་བོ་ཡང་མ་འོངས་པ་ན་སྒོམ་པར་འགྱུར་བ་ཡིན་གསུངས། དེ་བཞིན་དུ་
ཚུལ་ཁྲིམས་དང་ཤེས་རབ་དོན་དུ་གཉེར་བས་རང་ཡང་ཚུལ་ཁྲིམས་སྲུང་།
གཞན་ཡང་དེ་ལ་སྦྱོར། དེའི་བསྔགས་པ་བརྗོད་ཅིང་ཆོས་མཐུན་པས་དག་
བ་དང་རྗེས་སུ་ཡི་རང་བར་བྱེད། མཐུན་རྐྱེན་སྒྲུབ་ཅིང་འགལ་རྐྱེན་སྤོང་
བར་བྱེད། དེ་བཞིན་དུ་དད་པ་ལ་སོགས་པ་དགེ་བའི་ཆོས་ཐམས་ཅད་ལ་
སྦྱར་དུ་བཏུབ་བམ་སྙམ་པ་ཡིན་གསུངས། དེ་ལྟར་རྒྱུ་མ་བསགས་པར་སྐྱེ་བ་
ཕྱི་མའི་ཆོས་པས། ཆོས་འགྲུབ་པ་ལྟ་ཞོག་ཚེ་འདིའི་བཟའ་རྒྱུ་ཡང་མི་འགྲུབ་
གསུངས། དེ་བས་པོ་ཏོ་བའི་ཞལ་ནས། འདིར་ཚོགས་པ་རྣམས་ཀྱང་སྒོམ་ཁོ་
ནའམ་ཤ་སྟག་འདོད་ཟེར་མོད་ཀྱི། སྒོམ་དེ་ལ་ཡང་སངས་རྒྱས་ཀྱིས་ཡ་
བཏགས་དཀའ་མོ་སྟེ་ཧ་ཅང་དཀའ་མོ་ཤ་སྟག་གསུངས་ཡོད་པས། ཧམ་པ་
མ་ཆེ་བར་འདོད་པ་ཆུང་བར་གྱིས། ཚོད་ཟིན་པའི་ཆོག་ཤེས་པར་གྱིས།
ཚུལ་ཁྲིམས་རྣམ་པར་དག་པར་གྱིས། ཞི་གནས་འདོད་པས་འདུ་འཛི་སྤོངས་
ཤིག་ ལྷག་མཐོང་འདོད་པས་ཆོས་ལ་སོ་སོར་རྟོག་པ་སྟེ་དོན་དམ་དཔྱོད་
བྱེད་ཀྱི་རིགས་པས་དཔྱད་པ་མང་དུ་གྱིས་ཤིག་ཅེས་གསུངས་ཏེ། རང་ཅག་
726



ལ་རྒྱུ་དེ་རྣམས་གང་ཡང་མེད་པར་མན་ངག་རེ་ཞུས་ནས། དེ་རེ་རེ་སྒོམ་
པའི་ཚུལ་རེ་བསྟན་པས། རྒྱུད་ལ་མ་བྱུང་བ་སྟེ་ཅང་མ་སྐྱེས་ཙ་ན། མན་ངག་
གིས་ལན་པ་སྟེ་མན་ངག་མ་འགྲིག་པར་བསམས་ནས་གཞན་དུ་མན་ངག་་་་་
ཚོལ་དུ་འགྲོ་ལ། དེས་ཀྱང་མ་བྱུང་བ་སྟེ་རྒྱུད་ལ་ཅང་མ་སྐྱེས་པ་ལ་དེ་ནས་
གཞན་དུ་ཚོལ་བར་སོང་ཙ་ན། ཐ་མར་ཁྱི་ཡིས་བྱ་སྙེག་པ་སྟེ་བྱ་འདེད་པ་
བཞིན་དུ་འགྲོ་སྟེ། བྱ་ཡིས་བོང་བ་སྟེ་སའི་གོང་བུ་ཞིག་ལ་མཆུ་ཡིས་ཏོག་
ཏོག་བྱས་པས། ཁྱི་ཡིས་དེར་ཟ་རྒྱུ་ཡོད་པར་སྙམ་ནས་བརྒྱུགས་པ་ལ། བྱ་
འཕུར་ལ་ཤུལ་དུ་ཟ་རྒྱུ་ཅི་ཡང་མེད་པ་ལ་ངོ་ཚ་བའམ་སྐྱེངས་ནས་བྱ་འཕུར་
བའི་ཤུལ་དུ་སྣོམ་སྣོམ་བྱས་ནས། ཅི་ཡང་མེད་ཀྱང་ཡོད་པའི་ཚུལ་སྟོན་པར་
བྱེད་པ་དེ་བཞིན་དུ་སྒོམ་ཡོད་ཚུལ་སྟོན་པར་འགྲོ་སྟེ། དེ་ལ་ཡོན་ཏན་ཅི་
ཡང་མི་ཡོང་བར་གསུངས་སོ། །དེ་ལྟར་མན་ངག་བཙལ་བས་འཇིག་རྟེན་
པའི་བསམ་གཏན་དམིགས་པ་ལ་རི་རབ་དང་འདྲ་བ་ཡོད་ཀྱང་གོ་མི་ཆོད་་་་
པར་སྟོན་པ་ལ། རྩ་བ་ལས། དགེ་བཤེས་དེས་གསུངས་ད་ལྟ་ངེད་ཅག །
སེམས་ཤིག་གནས་གནས་པུ་ཅིག་འདོད་དེ། །དེ་དང་ངེད་ཅག་འཁོར་བར་
འཁྱམས་ཚེ། །སྲིད་རྩེའི་ཏིང་འཛིན་མན་ཆད་ལན་མང་། །མ་ཐོབ་མ་མྱོང་
གང་ཞིག་ཡོད་དེ། །འོན་ཀྱང་དེས་ཀྱང་ཐར་པ་མ་ཐོབ། །བྱང་ཆུབ་སེམས་དེ་
སྔོན་ཆད་མ་སྐྱེས། །འབྲིང་བློ་རྣལ་མའང་སྐྱེས་པར་མ་གྱུར། །སྐྱེས་ན་ཐེག་
ཆུང་ལམ་སྣ་ཟིན་ཡིན། །ད་ལྟ་བདག་ཅག་འདི་ལྟར་མི་འགྱུར། །དེ་བས་ད་
རེས་སྔར་མ་མྱོང་བའི། །བྱང་ཆུབ་སེམས་དེ་ཅི་སྐྱེ་བྱས་ལ། །སྣ་ཚོགས་ཚུལ་
727



གྱིས་ཚོགས་རྣམས་བསགས་ཏེ། །མ་འོངས་དུས་ན་འཁོར་ལོ་བཞི་ལྡན། །ཅི་
ཡོད་བྱ་ཕྱིར་སྨོན་ལམ་རྒྱུ་བསགས། །མ་འོངས་དུས་ན་མུར་བཅུག་འགྲོར་
རུང་། །ཚེ་འདིར་ཁྱད་པར་ཅན་ནི་རབ་དཀའ། །ཞེས་གསུངས་ཤིང་། དགེ་
བཤེས་འབྲོམ་སྟོན་པའི་གསུང་ནའང་ད་ལྟ་འོ་སྐོལ་ནི་སེམས་གནས་པ་ཀྱལ་
ཀྱིལ་སྟེ་ཕྲན་ཚེགས་སམ་ཅུང་ཟད་རེ་ཡོད་ན། དེ་གཅིག་པུ་སྟེ་ཏིང་ངེ་འཛིན་
རྩེ་གཅིག་པ་གཅིག་པུ་ཡོད་ན་དེས་ཆོག་པར་བརྩིས་ནས་དེ་ལྟ་བུ་ཁོ་ན་་་་་་་
འདོད་པ་ལ་དེས་ཀྱང་ཐམས་ཅད་མཁྱེན་པའི་ས་ལ་ཕྱིན་མི་ཐུབ། གལ་ཏེ་དེ་
ཡིས་ཕྱིན་ནུས་ན་ངེད་ཅག་འཁོར་བར་འཁྱམས་རིང་ལ། སྲིད་པའི་རྩེ་མོ་
མན་ཆད་ཀྱི་ཏིང་ངེ་འཛིན་ཏེ་འཁོར་བའི་ཕུན་ཚོགས་ཐམས་ཅད་ཀྱི་ཡང་་་་
རྩེར་གྱུར་པ་སྲིད་རྩེ་སྙོམས་འཇུག་གི་བདེ་བ་དེ་ལན་ཐེངས་རེ་གཉིས་རེ་མ་
ཐོབ་པ་གཅིག་ཀྱང་མེད་ན་ཡང་། དེ་དག་གིས་ཀྱང་ཐར་བའི་རྒྱུར་གཏན་
ནས་མ་སོང་བར་མར་ལ་ལྟབ་ཀྱིས་བསླུས་པ་སྟེ། དཔེར་ན། གཉིད་ལོག་
པའི་སྐབས་སུ་དགའ་བདེ་སོགས་ལ་རོལ་ན་ཡང་གཉིད་དེ་ལས་སད་པ་ན་
ཅི་ཡང་མེད་པ་བཞིན་དུ་བསླུས་པ་ལྟ་བུ་ཡིན་གསུངས། བྱང་ཆུབ་ཀྱི་སེམས་
ཞེས་བྱ་བ་དེ་སྔ་མ་སྐྱེ་མ་མྱོང་སྟེ། ལམ་འདི་ལྟ་བུ་ལ་སྔར་གཏན་ནས་ཞུགས་
མ་མྱོང་གསུངས། དེ་བས་འཁོར་བ་ལས་ཡིད་བྱུང་ནས་ཐར་བ་མྱ་ངན་ལས་
འདས་པ་དོན་དུ་གཉེར་བའི་སྐྱེས་བུ་འབྲིང་གི་བློ་སྟེ་འཁོར་བའི་ཕུན་ཚོགས་
ལ་སྐྱོ་བ་སྐྱེས་པ་ཐར་བ་མྱ་ངན་ལས་འདས་པ་དོན་དུ་གཉེར་བའི་བློ་ཡིན་་་་་
མོད་ཀྱང་དེ་འདྲའི་བློ་རྣལ་མ་ཡང་སྐྱེས་མ་མྱོང་། གལ་ཏེ་དེ་འདྲའི་བློ་རྣལ་
728



མ་ཞིག་སྐྱེས་ན་ཐེག་པ་ཆུང་ངུའི་ལམ་སྣ་ཟིན་པས་ཐར་ཟིན་ཏེ། ད་ལྟའི་
སྤྱོད་པ་དམན་པ་ཆོས་ཤིག་བྱ་སྙམ་པའི་བསམ་པ་ཆུང་བའི་གནས་སྐབས་་་་
འདི་ལྟ་བུ་ཞིག་ཏུ་མི་འགྱུར་བར་རང་གི་མགོའམ་གོས་ལ་མེ་ཤོར་བ་གསོད་
པར་བྱེད་པ་བས་ཀྱང་རིངས་པ་སྟེ་བྲེལ་བའི་བརྩོན་འགྲུས་སྐྱེད་པ་ལྟ་བུ་་་་་
འོང་ངེས་པ་ཡིན་གསུངས། དེ་ལྟ་བུའི་བློ་མེད་པ་ནི་སྐྱེ་བ་སྔ་མར་བྱང་ཆུབ་
ཀྱི་སེམས་སྐྱེས་མ་མྱོང་བའི་རྟགས་ཡིན་ལ། དེ་ཡང་བྱང་ཆུབ་ཀྱི་སེམས་རྒྱུད་
ལ་སྐྱེས་པ་ནི། རིན་པོ་ཆེ་རིན་ཐང་མ་མཆིས་པ་ཞིག་རྙེད་པ་དང་ཀུན་ནས་
མཚུངས་ཏེ། སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ། །རླབས་ཆེན་
སྤྱོད་པ་རྣམས་ཀྱི་གཞི་དང་རྟེན། །ཚོགས་གཉིས་ཀུན་ལ་གསེར་འགྱུར་རྩི་ལྟ་
བུ། །རབ་འབྱམས་དགེ་ཚོགས་སྡུད་པའི་བསོད་ནམས་གཏེར། །ཞེས་
གསུངས་པའི་ཕྱིར་རོ། དེ་ཡང་བྱང་ཆུབ་ཀྱི་སེམས་དེ་སྐྱེ་དགོས་ན་ཚོགས་
བསག་པ་དང་སྒྲིབ་པ་སྦྱང་བ་ལ་རག་ལས་པས་ན་ད་རེས་དལ་འབྱོར་གྱི་མི་
ལུས་ཐོབ་པའི་དུས་འདིར། སྔ་མར་སྐྱེ་མ་མྱོང་བའི་བྱང་ཆུབ་ཀྱི་སེམས་ཅི་སྐྱེ་
བྱ་བའི་ཐབས་སུ་སྒོ་སྣ་ཚོགས་ནས་ཚོགས་བསགས། ཚོགས་གསོག་པའི་
དུས་སུ་ཡང་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ་བྱ་དགོས་ཏེ། མ་
འོངས་པའི་དུས་སུའང་བྱང་ཆུབ་ཀྱི་སེམས་མི་ཉམས་ཤིང་སྒྲུབ་པ་སྟེ་མཐུན་
པར་གྱུར་པའི་ཡུལ་དུ་གནས་པ་དང༌། དེའི་གདམས་ངག་སྟོན་པར་བྱེད་
པའི་སྐྱེས་བུ་དམ་པ་དང་མཇལ་བ་དང་། གདམས་ངག་བསྟན་པའི་སྣོད་དུ་
རུང་བའི་ལེགས་པར་སྨོན་པ་དང་། གདམས་ངག་ཉམས་སུ་ལེན་པར་བྱེད་
729



པ་ལ་འགལ་བའི་རྐྱེན་མེད་ཅིང་། མཐུན་པའི་རྐྱེན་དང་ལྡན་པའི་རྒྱུ་བསོད་
ནམས་བསགས་པ་ལ་སོགས་པ་མ་འོངས་པའི་དུས་ན་ཐེག་མཆོག་འཁོར་ལོ་
བཞི་དང་ལྡན་པའི་ལུས་རྟེན་ཁྱད་པར་ཅན་ཞིག་འགྲུབ་ངེས་པའི་རྒྱུ་རྣམས་
བསགས་ལ། སྨོན་ལམ་གྱིས་ཁ་ལོ་བསྒྱུར་བས་མ་འོངས་པའི་དུས་ན་འཁོར་
ལོ་བཞི་ཚང་བའི་ལུས་རྟེན་ཞིག་ཐོབ་པར་གྱུར་ན། དགེ་བའི་ཕྱོགས་ལ་མུ་
སྲང་སྟེ་ཡར་མར་གང་དུ་ཡང་གཞོལ་མི་ནུས་པའི་སྲང་ལམ་དུ་བཅུག་ནས་་་
ལམ་མི་འཁྱོག་པར་གོང་ནས་གོང་དུ་ཁྱད་པར་ཅན་དུ་འགྲོར་རུང་ལ། རྟེན་
དེ་ལྟ་བུ་བསྒྲུབ་རྒྱུ་ནི་སྐྱེ་བ་འདི་ཉིད་ལ་རག་ལས་ཡོད་ཅིང་། ཚེ་འདི་ཁོ་ནར་
ཁྱད་པར་ཅན་དུ་འགྲོ་བ་ལ་སྔ་མའི་རྒྱུ་སྟེ་སྟོང་ཉིད་རྟོགས་པའི་ལྟ་བ་རྒྱུད་ལ་
སྐྱེས་པ་དང་། ཞི་ལྷག་ཟུང་འབྲེལ་དུ་རྒྱུད་ལ་སྐྱེས་པ། ལམ་གྱི་སློབ་པ་རྒྱུད་
ལ་སྐྱེས་པ་རྣམས་ཚེ་རབས་སྔ་མའི་རྒྱུ་མེད་ན་དཀའ་བར་གསུངས་སོ། །
བཅོ་བརྒྱད་པ། ཤེས་རབ་ལ་སློབ་ཚུལ།
དེ་ཡན་ཆད་ཀྱིས་ཐབས་བརྟན་པར་བྱ་བ་གསུངས་ནས། ད་ནི་ཐབས་
ཏེ་བྱང་ཆུབ་ཀྱི་སེམས་རྒྱུད་ལ་སྐྱེ་བའི་ཐབས་གང་ཡིན་ཞེ་ན། དེ་ནི་སྐྱེས་བུ་
ཆུང་འབྲིང་གི་ལམ་ཡིན་ལ། ཐོག་མར་སྐྱེས་བུ་ཆུང་ངུའི་ལམ་རང་རྒྱུད་ལ་
སྐྱེད་པར་བྱེད་ཅིང་། དེ་ནས་སྐྱེས་བུ་འབྲིང་གི་ལམ་རང་རྒྱུད་ལ་སྐྱེད་པ་ལ་
འབད། དེ་ནས་སྐྱེས་བུ་ཆེན་པོའི་ལམ་རང་རྒྱུད་ལ་སྐྱེད་པར་བྱེད་པ་སྟེ།
མར་ཤེས། དྲིན་དྲན། དྲིན་གཟོ། ཡིད་འོང་གི་བྱམས་པ། སྙིང་རྗེ་ཆེན་པོ།
730



ལྷག་བསམ་རྣམ་དག་ཐེག་ཆེན་སེམས་བསྐྱེད་སོགས་རང་རྒྱུད་ལ་བསྐྱེད་་་་་
དགོས། དེ་རང་རྒྱུད་ལ་བསྐྱེད་པར་བྱ་བ་ལ་ཉེར་ལེན་དང་ལྷན་ཅིག་བྱེད་
རྐྱེན་གཉིས་ཚང་དགོས་པས། ཉེར་ལེན་ནི་བྱང་ཆུབ་ཀྱི་སེམས་རང་རྒྱུད་ལ་
སྐྱེད་པ་དང་མྱོང་འདོན་བྱེད་པ་དེ་ཡིན། ། ་ ལྷན་ཅིག་བྱེད་རྐྱེན་ནི་ཚོགས་
གསོག་པ་དང་སྒྲིབ་པ་སྦྱོང་བར་བྱེད་པ་དེ་ཡིན། འདི་ནི་ཐབས་ཤེས་གཉིས་
སུ་ཕྱེས་པའི་ཐབས་ཀྱི་ཕྱོགས་ཡིན་ལ། འདིའི་མན་ཆད་དེ་འདྲའི་ཐབས་དེ་
ཉིད་མཐར་ཕྱིན་པར་བྱེད་པ་ཤེས་རབ་ཡིན་པས། ཤེས་རབ་ལ་ཇི་ལྟར་
བསླབ་པར་བྱ་བ་སྟོན་པ་ལ། རྩ་བ་ལས། ཤེས་རབ་ལེའུའི་སྐབས་སུ་
གསུངས་པ། །དང་པོ་སྐྱབས་སུ་འགྲོ་བ་ནས་བཟུང༌། །འཆི་དང་ལས་འབྲས་
བདེན་པ་བཞི་དང༌། །བྱམས་དང་སྙིང་རྗེ་བྱང་ཆུབ་སེམས་དང་། །ཕ་རོལ་
ཕྱིན་དྲུག་ལ་སོགས་མཐའ་དག །ཤེས་རབ་མེད་ན་ལམ་དུ་མི་འགྱུར། །དེ་
བས་བླ་མ་དམ་པར་བསྟེན་པས། །དང་པོར་ཐོས་བྱ་དེ་ནས་བསམ་སྒོམ། །དེ་
ལྟའི་ཤེས་རབ་ཀུན་གྱི་གྲོགས་ཡིན། །ཤེས་རབ་ལྡན་ལ་ཡོན་ཏན་ཀུན་
བརྟེན། །ཞེས་གསུངས་ཤིང་། དེ་ཡང་སྤྱོད་པ་ལ་འཇུག་པའི་ལེའུ་དགུ་བ་
ཤེས་རབ་ཀྱི་ལེའུ་ལས། བདོག་པ་འདི་དག་ཐམས་ཅད་ནི། །བདག་དང་
གཞན་གྱི་ཤེས་རབ་དོན། །དེ་བས་མྱ་ངན་འདས་པ་དང་། །བདེ་བ་འདོད་
པས་ཤེས་རབ་བསྐྱེད། །ཅེས་པའི་སྐབས་སུ་པོ་ཏོ་བས་འདི་ལྟར་གསུངས་ཏེ།
འོ་ན་བསམ་གཏན་མན་ཆད་ཅེས་པ་དེ་དང་པོ་བཤེས་གཉེན་བསྟེན་ཚུལ་་་་
ནས་བཟུང་སྐྱེས་བུ་ཆུང་དུ། སྐྱེས་བུ་འབྲིང་། སྐྱེས་བུ་ཆེན་པོ། སྐྱེས་བུ་ཆེན་
731



པོ་ལས་ཀྱང་དང་པོར་བྱང་ཆུབ་ཀྱི་སེམས། དེ་ནས་སྦྱིན་པ། ཚུལ་ཁྲིམས།
བཟོད་པ། བརྩོན་འགྲུས། བསམ་གཏན་མན་ཆད་ཐམས་ཅད་ཤེས་རབ་
རྒྱུད་ལ་སྐྱེད་པའི་ཐབས་སུ་གསུངས་པ་ཡིན་ལ། དེ་ཡང་སྐབས་འདིར་
གསུངས་པའི་ཤེས་རབ་ནི་ཤེས་རབ་གང་ཡིན་ལ་མི་བཤད་པར་སྟོང་ཉིད་་་་
རྟོགས་པའི་ཤེས་རབ་ལ་གོ་དགོས། དེ་ཡང་སྟོང་ཉིད་རྟོགས་པའི་ཤེས་རབ་
གསུངས་པའི་རྒྱུ་མཚན་གང་ཡིན་ཞེ་ན། གལ་ཏེ་ཤེས་རབ་མེད་ན་དེ་ཐམས་
ཅད་ལམ་དུ་མི་འགྱུར་ལ། ཤེས་རབ་ཡོད་ན་ལམ་དུ་འགྱུར་བ་ཡིན་པས་དེ་
སྐྱེད་པའི་ཐབས་སུ་གསུངས། དེ་བས་འདི་ལ་ཤེས་རབ་ཀྱིས་དེ་རྣམས་ལམ་
དུ་བྱེད་པའི་ཚུལ་དང་། དེ་རྣམས་ཀྱིས་ཤེས་རབ་ཀྱི་རྒྱུ་བྱེད་པའི་ཚུལ་གཉིས་
ལས། དང་པོ་ཤེས་རབ་ཀྱིས་དེ་རྣམས་ལམ་དུ་བྱེད་པ་ལ་ཡང་གཉིས་ཏེ།
ཐོས་བསམ་གྱི་ཤེས་རབ་ལ་བརྟེན་ནས་དེ་ཐམས་ཅད་ལམ་དུ་འགྱུར་བར་་་་་
བྱེད་པ་དང་། སྒོམ་བྱུང་རྣམ་པར་མི་རྟོག་པས་དེ་རྣམས་ཀྱི་གྲོགས་བྱས་པས་
ལམ་དུ་བྱེད་པའོ། །དེ་ལྟར་གཉིས་ལས། དང་པོའི་དབང་དུ་བྱས་ན། སངས་
རྒྱས་ཀྱི་ཡོན་ཏན་དྲན་པའི་སྒོ་ནས་ཏེ་བཀའ་གདམས་བེའུ་བུམ་སྔོན་པོའི་་་་
དབང་དུ་བྱས་ཚེ། ཐོག་མར་སྐྱབས་འགྲོ་ནས་དབུ་བརྩམས་པས་ཐོག་མར་
སངས་རྒྱས་ཀྱི་ཡོན་ཏན་དྲན་པའི་སྒོ་ནས་སྐྱབས་སུ་འགྲོ་བར་བྱེད་པ་ལ།
སྐྱབས་སུ་མ་སོང་བའི་ཉེས་དམིགས་ཏེ་སྐྱོན་ཆ་དང་། སྐྱབས་སུ་སོང་བའི་
ཕན་ཡོན་ཏེ་བཟང་ཆ། སྐྱབས་འགྲོའི་བསླབ་བྱ་གང་ལ་བསླབ་དགོས་པ།
གལ་ཏེ་སྐྱབས་འགྲོའི་བསླབ་བྱ་དང་འགལ་ཞིང་ཉམས་པ་བྱུང་ན་ཇི་ལྟར་་་་
732



བཤགས་པ་བྱ་དགོས་ཚུལ་སོགས་ཐོས་བསམ་གྱི་ཤེས་རབ་ཀྱིས་ཤེས་པར་་་་་
བྱས་ཚེ་ལམ་དུ་འགྱུར་བ་ཡིན་གསུངས། དེ་ལྟར་སངས་རྒྱས་བཅོམ་ལྡན་
འདས་ཚད་མའི་སྐྱེས་བུ་མཐར་ཐུག་ཡིན་པར་ཡིད་ཆེས་རྣལ་མ་བྱུང་ཙ་ན། །
དེས་གསུངས་པའི་ཆོས་ལ་ཡང་ཡིད་ཆེས་རྙེད་ཅིང་འཐོབ་པར་འགྱུར་བས།
དེ་འདྲའི་ཆོས་ཀྱི་ཐོག་མ་དེ་གང་ཡིན་ཞེ་ན། དལ་འབྱོར་རྙེད་དཀའ་བ་
ཡིན་ལ། དེ་ཡང་དལ་འབྱོར་རྙེད་དཀའ་བ་དང་རྙེད་ན་དོན་ཆེ་བ་རྣམས་
ཀྱང་ཐོས་བསམ་གྱི་ཤེས་རབ་ཀྱིས་ཤེས་པར་བྱེད་དགོས་ལ། དལ་འབྱོར་
རྙེད་དཀའ་བ་ཐོབ་ནས་ཆུད་ཟོས་དང་དོན་མེད་དུ་གཏོང་མི་རུང་བའི་ཚུལ་
རྣམས་ཀྱང་ཐོས་བསམ་གྱི་ཤེས་རབ་ལ་བརྟེན་ནས་ཤེས་བཞིན་དུ་སྒྲུབ་པ་ལ་
ཞུགས་པས་ལམ་དུ་འགྱུར་བ་ཡིན་ནོ། །དེ་ལྟར་རྙེད་པར་དཀའ་བར་མ་ཟད་
འཇིག་པ་ཡང་ཤིན་ཏུ་སླ་བས་ཚེ་རིང་བོར་མི་ཐོགས་པར་འཆི། དེ་ཡང་
ནམ་འཆི་ངེས་པ་མེད་པས་བྱང་ཆུབ་ལམ་རིམ་ཆེན་མོ་ལྟ་བུ་ལ་ཐོས་བསམ་
བགྱིས་ཚེ། ཤེས་པའི་ལམ་དུ་འགྱུར་ཞིང་། ཤི་བའི་རྗེས་སུ་ཅང་མེད་དམ་
གཏན་མེད་དུ་མི་འགྲོ་ལ། སེམས་མེད་ས་རྡོ་བཞིན་དུ་བེམ་པོར་ཡང་མི་
འགྱུར་བར། མི་དགེ་བའི་ལས་ཀྱིས་སེམས་ཀྱི་རྒྱུན་ངན་འགྲོ་དང༌། དགེ་
བའི་ལས་ཀྱིས་སེམས་ཀྱི་རྒྱུན་བདེ་འགྲོར་འཁྲིད་ངེས་ལ། སེམས་ཀྱི་རྒྱུན་
འདི་ལ་སྔགས་ཀྱི་གཞུང་ནས་མི་ཤིགས་པའི་རླུང་སེམས་ཕྲ་མོ་ཟེར་ཞིང༌།
འདིས་སྐྱེ་བ་སྔ་ཕྱི་རྒྱུན་མི་ཆད་དུ་བརྒྱུད་པ་ཡིན་ནོ། །དེ་བས་ལས་ཀྱིས་དེ་
ལྟར་སྐྱེ་བ་སྔ་ཕྱི་རྒྱུན་མི་ཆད་དུ་བརྒྱུད་པར་བྱེད་པའི་ཆོས་ལ་ཐོས་བསམ་གྱི་
733



སྒོ་ནས་ཤེས་པར་བྱས་ནས། འཇིག་རྟེན་ཕ་རོལ་ཏུ་ངན་སོང་གསུམ་སྟེ་
དམྱལ་བ། ཡི་དྭགས། དུད་འགྲོའི་གནས་སུ་སོང་ན། གཞན་གྱི་དོན་སྒྲུབ་པ་
ལྟ་ཞོག་རང་དོན་ཀྱང་སྒྲུབ་པར་མི་ནུས་སོ་སྙམ་ནས་སྲོག་ལ་བབ་ཀྱང་སྡིག་
པའི་ལས་གཏན་ནས་མི་བྱེད་ཅིང་དེ་ལ་འཛེམ་པའི་ཚེ་ན་བདེ་འགྲོའི་ལམ་
དུ་འགྱུར་བ་དང་། དེ་བཞིན་དུ་ཐོས་བསམ་གྱི་ཤེས་རབ་ཀྱིས་ཁམས་གསུམ་
འཁོར་བ་གང་དུ་སྐྱེས་ཀྱང་སྡུག་བསྔལ་གྱི་རང་བཞིན་ཅན་ཡིན་པའི་ཉེས་་་་
དམིགས་ཤེས་པར་བྱས་ནས། དེ་སྤང་བའི་ཆེད་དུ་འཕགས་པའི་ལམ་ཚུལ་
ཁྲིམས་ཀྱི་བསླབ་པ་དང་། ཏིང་ངེ་འཛིན་གྱི་བསླབ་པ། ཤེས་རབ་ཀྱི་བསླབ་
པ་གསུམ་བསྒྲུབས་པས། ཐེག་དམན་གྱི་ལམ་དུ་འགྱུར་བར་བྱེད་ལ། ཐེག་
དམན་གྱི་ལམ་གྱི་གཙོ་བོ་ནི་ངེས་འབྱུང་གི་བསམ་པ་ཡིན་ནོ། །དེ་བཞིན་དུ་
ཐོས་བསམ་གྱི་ཤེས་རབ་ལ་བརྟེན་ནས། རང་ཇི་ལྟར་སྡུག་བསྔལ་བ་སྟེ་ལས་
ཉོན་གྱི་གཞན་དབང་ཅན་ཡིན་པ་ལས་རང་དབང་མེད་པ་དང༌། རང་ཇི་
ལྟར་སྡུག་བསྔལ་བ་བཞིན་དུ་གཞན་ཡང་དེ་ལྟར་ཤེས་པས། དེ་དག་ལ་བྱས་
པ་ཤེས་པ་སྟེ་ཐོག་མར་སེམས་ཅན་ཐམས་ཅད་རང་གི་མར་གྱུར་པ་ཤེས། དེ་
ནས་དྲིན་དྲན་པ་དང་དྲིན་གཟོ་བ་ཤེས་པ་ནས་བརྩམས་ཏེ་རྒྱུ་འབྲས་མན་་་་
ངག་བདུན་རྫོགས་ཤིང་། བྱང་ཆུབ་ཀྱི་སེམས་ཀྱིས་ཟིན་པའི་སྒོ་ནས་ཕ་རོལ་
ཏུ་ཕྱིན་པ་དྲུག་བསྒྲུབ་ཚེ་ཐེག་པ་ཆེན་པོའི་ལམ་དུ་འགྱུར་ལ། བྱང་ཆུབ་ཀྱི་
སེམས་ཀྱིས་མ་ཟིན་པའི་སྒོ་ནས་སྦྱིན་སོགས་དྲུག་བསྒྲུབས་ཀྱང་ཐེག་པ་ཆེན་
པོའི་ལམ་དུ་མི་འགྱུར་བར་གསུངས་སོ། །
734



གཉིས་པ་སྒོམ་བྱུང་རྣམ་པར་མི་རྟོག་པའི་ཤེས་རབ་སྟེ་ཐོས་པ་ལ་་་་་་་
བརྟེན་ནས་ཐོས་བྱུང་གི་ཤེས་རབ་དང་། བསམ་པ་ལ་བརྟེན་ནས་བསམ་
བྱུང་གི་ཤེས་རབ་གཉིས་སྔོན་དུ་སོང་བ་ལས། ད་གཟོད་སྒོམ་པ་ལས་བྱུང་
བའི་རྣམ་པར་མི་རྟོག་པའི་ཤེས་རབ་འབྱུང་ལ། ་དེ་ཡང་རྣམ་པར་མི་རྟོག་
པའི་ཤེས་རབ་ཅེས་པ་སྟོང་ཉིད་རྟོགས་པའི་ཤེས་རབ་ལ་གོ་དགོས། །དེ་ལྟར་
རྣམ་པར་མི་རྟོག་པའི་ཤེས་རབ་ཀྱིས་གྲོགས་བྱས་པས་ལམ་དུ་འགྱུར་བར་་་་་
བྱེད་པ་ནི། སངས་རྒྱས་ཀྱི་ཡོན་ཏན་རྗེས་སུ་དྲན་པ་ཡང་བསྒོམ་ལ། དེ་ཉིད་
ཆོས་ཀྱི་སྐུའི་བདག་ཉིད་དུ་ཡང་བསྒོམ་ཞེས་པ་རང་བཞིན་གྱིས་སྟོང་པར་་་་་
བསྒོམ་ཞེས་པའི་དོན་དུ་གོ་དགོས། དེ་ཡང་ཆོས་སྐུ་ལ་གཞིའི་ཆོས་སྐུ། ་ལམ་
གྱི་ཆོས་སྐུ། འབྲས་བུའི་ཆོས་སྐུ་གསུམ་ལས་སྐབས་འདིར་བསྟན་གྱི་ཆོས་སྐུ་
ནི་ཆོས་སྐུ་མཚན་ཉིད་པ་མིན་ཏེ། ཆོས་སྐུ་མཚན་ཉིད་པ་ཡིན་ན་འབྲས་བུ་
ཆོས་སྐུ་ཡིན་པས་ཁྱབ་ཅིང་། འབྲས་བུ་ཆོས་སྐུ་ནི་སངས་རྒྱས་ཀྱི་ས་ཁོ་ནར་
ཡོད། གཞིའི་ཆོས་སྐུ་དང་ལམ་གྱི་ཆོས་སྐུ་ནི་ཆོས་སྐུ་མིན། དེ་ལྟར་དལ་
འབྱོར་རྙེད་དཀའ་སྒོམ་པ་ནས་བྱང་ཆུབ་ཀྱི་སེམས་ཀྱི་བར་དུ་བསྒོམ། དེ་
དག་སྟོང་པ་ཉིད་དུ་ཡང་བསྒོམ་ཞེས་པ་དེ་དག་རང་བཞིན་གྱིས་མ་གྲུབ་་་་་
པའམ་རང་བཞིན་གྱིས་སྟོང་པར་བསྒོམ་ཞེས་པའོ། །བྱང་ཆུབ་ཀྱི་སེམས་
ཀྱིས་འཕངས་པའི་སྤྱོད་པ་ཕ་རོལ་ཏུ་ཕྱིན་པ་དྲུག་ཀྱང་བསྒྲུབ། ཕ་རོལ་ཏུ་
ཕྱིན་པ་དེ་རྣམས་འཁོར་གསུམ་ཡོངས་སུ་དག་པ་སྟེ། སྦྱིན་པ་ལ་མཚོན་ན།
སྦྱིན་པ་པོ་དང་། སྦྱིན་བྱའི་རྫས། སྦྱིན་པ་ལེན་པ་པོ་དེ་གསུམ་ག་ཡང་རང་
735



བཞིན་གྱིས་མེད་པའམ་རང་བཞིན་གྱིས་སྟོང་པར་ལྟ་བའི་ཤེས་པར་བྱེད་་་་་
པས་ན། སྒོམ་བྱུང་རྣམ་པར་མི་རྟོག་པ་ཟག་མེད་ཀྱི་ཤེས་རབ་ཀྱིས་དེ་རྣམས་
ཀྱི་གྲོགས་བྱས་པས་ལམ་དུ་འགྱུར་བར་བྱེད་པ་ཡིན། དེ་ཡང་སྐབས་འདིར་
བསྟན་གྱི་རྣམ་པར་མི་རྟོག་པ་ཞེས་པ་དང་ཟག་མེད་ཀྱི་ཤེས་རབ་ཅེས་པ་
གཉིས་དོན་གཅིག་ལ་གོ་དགོས་ལ། ཟག་བཅས་དང་ཟག་མེད་ཅེས་པའི་
ཟག་པ་ནི། ཉོན་མོངས་དང་། ཟག་མེད་ནི་ལམ་བདེན་ལ་གོ་དགོས། ཡང་
ཟག་པའི་སྒོ་དྲུག་དང་འབྲེལ་མ་འབྲེལ་གྱི་སྒོ་ནས་དང་། དམིགས་པ་དང་
མཚུངས་ལྡན་གང་རུང་གི་སྒོ་ནས་ཟག་པ་རྒྱས་སུ་རུང་མི་རུང་གིས་ཟག་་་་
བཅས་ཟག་མེད་དུ་འཇོག་ཚུལ་གཉིས་ཡོད་པ་ལས། སྐབས་འདིར་བསྟན་གྱི་
ཟག་བཅས་ཟག་མེད་གཉིས་ནི་ཕྱི་མ་ལྟར་འཇོག་པ་དེ་ཡིན་ནོ། །དེ་ཡང་
ལམ་དུ་འགྱུར་མི་འགྱུར་ཞེས་པ་ཡང་ཁ་སྐད་དུ་བྱ་བ་ལམ་དུ་སོང་མ་སོང་་་་
ཞེས་ཟེར་བ་དེ་ཡིན་ལ། དཔེར་ན། ཚོང་བས་ཚོང་བྱེད་པ་ལ་ཚོང་ལེགས་པོ་
བྱུང་ན་བྱ་བ་ལམ་དུ་སོང་ཞེས་ཟེར་ལ། ཚོང་ལེགས་པོ་མ་བྱུང་ན་བྱ་བ་ལམ་
དུ་མ་སོང་ཞེས་བརྗོད་པ་ལྟ་བུའོ། །
ལམ་དུ་མ་གྱུར་པ་ཡང་དེ་རྣམས་མེད་པས་ལམ་དུ་མ་གྱུར་པ་ཡིན་ཞེས་
པ་ཡང་འཁོར་གསུམ་ཡོངས་སུ་དག་པ་མ་རྟོགས་པ་དང་ཤེས་རབ་ཀྱི་གྲོགས་
མེད་པས་ལམ་དུ་མ་གྱུར་པ་ཡིན་གསུངས། སྐབས་འདིར་ལམ་དུ་གྱུར་མ་
གྱུར་རམ་ལམ་དུ་སོང་མ་སོང་གི་ཁྱད་པར་རམ་ ཚད་གང་ནས་འཇོག་ཅེ་ན།
ཐེག་པ་ཆེན་པོའི་ལམ་དུ་གྱུར་མ་གྱུར་གྱི་སྟེང་ནས་འཇོག་དགོས་སོ། །ཡང་
736



སྐབས་འདིར་བསྟན་གྱི་འཁོར་གསུམ་ཡོངས་སུ་དག་པའི་མི་དམིགས་པའི་་་
ཤེས་རབ་ཅེས་པ་ཡང་། སྟོང་ཉིད་རྟོགས་པའི་ཤེས་རབ་ཙམ་ལ་བརྗོད་
པ་མ་ཡིན་པར་ཀུན་རྫོབ་བྱང་ཆུབ་ཀྱི་སེམས་བསྐྱེད་ཀྱིས་ཟིན་པས་སྟོང་ཉིད་
རྟོགས་པའི་ཤེས་རབ་ལ་གོ་དགོས་ལ། དེ་འདྲའི་སེམས་བསྐྱེད་ཀྱིས་ཟིན་
པའི་ཤེས་རབ་ཀྱི་གྲོགས་མེད་པས་ན་ལམ་དུ་མ་གྱུར་པ་སྟེ་རྫོགས་པའི་བྱང་
ཆུབ་འཐོབ་པའི་རྒྱུར་མ་གྱུར་པའམ་ཐེག་པ་ཆེན་པོའི་ལམ་དུ་མ་གྱུར་པ་་་་་་
ཡིན་གསུངས་སོ། །ད་ནི་གཉིས་པ་དེ་རྣམས་ཀྱིས་རང་གཞན་གྱི་ཤེས་རབ་ཀྱི་
རྒྱུ་བྱེད་པ་ནི། དེ་རྣམས་མེད་པར་ཤེས་རབ་མི་འོང་སྟེ། ད་ལྟ་འོ་ཅག་ཤེས་
རབ་མེད་ན་ལམ་དུ་མི་འགྱུར་བ་འདི་ཉིད་རྒྱུ་མཚན་དུ་བྱས་ནས། ཤེས་
རབ་སྟེ་སྟོང་ཉིད་རྟོགས་པའི་ཤེས་རབ་ཁོ་ནས་ཆོག་ཅེས་སྐྱབས་སུ་འགྲོ་བ་
ལ་སོགས་པ་སྟེ་དལ་འབྱོར་རྙེད་དཀའ་བསམ་པ་དང་། འཆི་བ་མི་རྟག་པ་
བསམ་པ། ལས་འབྲས་བསམ་པ། འཁོར་བའི་ཉེས་དམིགས་བསམ་པ་
སོགས་ཐབས་ཀྱི་ཆ་རྣམས་ཁྱད་དུ་གསོད་ཅིང་གཡེལ་བར་བྱེད་པའམ་དེ་་་་
རྣམས་མི་དགོས་ཞེས་སྣང་མེད་དུ་བྱེད་དེ། ཐབས་མེད་པའི་ཤེས་རབ་མི་
འོང་བ་སྟེ་ཐབས་དང་བྲལ་བའི་ཤེས་རབ་མི་འོང་བའམ་རྫོགས་པའི་བྱང་་་་་
ཆུབ་ཐོབ་པར་མི་འགྱུར་བ། དཔེར་ན། བྱ་ལྟ་བུ་ལ་མཚོན་ན་གཤོག་པ་
གཉིས་ཀ་མ་ཚང་བར་གཤོག་པ་ཡ་གཅིག་གིས་མཁའ་ལ་འཕུར་མི་ནུས་པ་་་
བཞིན་དུ། ཐབས་དང་བྲལ་བའི་ཤེས་རབ་དང་། ཤེས་རབ་དང་བྲལ་བའི་
ཐབས་ཀྱིས་མི་འོང་བས། ཐབས་ཤེས་གཉིས་ཀ་ཚང་དགོས་སོ། །དེ་ཡང་
737



དཔེར་ན། ཟན་རྡོག་སྟེ་རྩམ་པ་བརྫིས་ཏེ་གོང་བུ་ཞིག་བྱེད་པ་རང་ལའང་
ལག་ཆ་སུམ་ཅུ་རྩ་གཉིས་ལས་གང་རུང་ཞིག་མེད་པར་ཟན་རྡོག་མི་འོང་སྟེ།
རྒྱུ་རྐྱེན་ཐམས་ཅད་ཚོགས་དགོས་ལ། ། གལ་ཏེ་རྒྱུ་རྐྱེན་མ་ཚོགས་པར་ཨེ་རེ་
འདོད་ལ་སྟེ་གང་འདོད་དུ་འུར་རིངས་སམ་བྲེལ་འཚུབ་བྱས་པས་ཀྱང་མི་་་
ཕན་ཞིང་འགྲུབ་པར་མི་འགྱུར་བས། སྔ་མ་སྔ་མ་ནས་རིམ་གྱིས་བྱ་དགོས་པ་
ལྟར། ཤེས་རབ་ཀྱང་སློབ་མ་དབང་བོ་རྟུལ་ལ་དམ་པའི་ཆོས་ཀྱི་བག་ཆགས་
ཞན་པ་ངན་སོང་ནས་ཐར་མ་ཐག་པ་ཞིག་ལ་དང་པོ་ནས་སྟོང་པ་ཉིད་ཡིན་
ཞེས་བསྟན་ན་དེར་ཕན་པ་མི་འབྱུང་བས། དང་པོར་སངས་རྒྱས་ཀྱི་ཡོན་
ཏན་རྗེས་སུ་དྲན་པ་སྐྱབས་འགྲོ་ནས་བཟུང་བྱང་ཆུབ་ཀྱི་སེམས་བསྐྱེད་པའི་
བར་དུ་རིམ་པ་བཞིན་དུ་སྟེ། བྱང་ཆུབ་ལམ་རིམ་ཆེན་མོ་བཞིན་ཐོག་མར་
སྐྱེས་བུ་ཆུང་ངུའི་ལམ་ལ་བློ་སྦྱང་། དེ་ནས་སྐྱེས་བུ་འབྲིང་གི་ལམ་ལ་བློ་སྦྱང་།
དེ་ནས་སྐྱེས་བུ་ཆེན་པོའི་ལམ་ལ་བློ་སྦྱང་དགོས་པར་གསུངས་པ་ལྟར་རིམ་
གྱིས་བསླབ་ཅིང་གོམས་པར་བྱས་པས། ད་གཟོད་བདག་མེད་རྟོགས་པའི་
ཤེས་རབ་རྒྱུད་ལ་སྐྱེ་ཞིང་ཕན་པའི་དོན་འགྲུབ་པར་འགྱུར་བ་ཡིན་གསུངས།
དེ་བས་ན་དགེ་བཤེས་པོ་ཏོ་བའི་ཞལ་ནས། གཅིག་ཏུ་ངེས་པ་མི་འོང་ཆོས་
ཐམས་ཅད་ས་ཟིན་ཀོ་འཐས་མེད་པ་སྟེ་སྲ་འཐས་ཐེར་ཟུག་མེད་པའམ་མི་་་
འགྱུར་རྟག་བརྟན་མེད་པར་འདི་ལྟར་ཡང་ཡིན། ། འདི་ལྟར་ཡང་ཡིན་བྱ་
བར་དགུ་བཞུར་དུ་གོ་དགོས་གསུངས། （དགུ་བཞུར་ནི་རྡེའུ་དགུ་ལྟ་བུས་རྩེད་རྒྱུ་
ཞིག་ཡིན་པར་སེམས་ཞེས་བཀོད་ཡོད་ཀྱང་། འཕན་པོའི་ཡུལ་སྐད་ཡིན་པས་གསལ་
738



བོར་མི་ཤེས།)་་ དགེ་བཤེས་ཕུ་ཆུང་བའི་ཞལ་ནས། ཆོས་ཐམས་ཅད་དྲ་ལེབ་
བཞིན་དུ་གོ་དགོས་གསུངས། དགེ་བཤེས་སྤྱན་སྔ་བའི་ཞལ་ནས། ཆོས་
ཐམས་ཅད་ལ་ཁ་མཐོན་པོ་སྟེ་སྒང་མཐོན་པོར་ཕྱིན་ཚེ་ཕྱོགས་ཐམས་ཅད་་་་
མཐོང་བས་ཁ་མཐོན་པོར་ཕྱིན་པའི་མི་བཞིན་དུ་ཕྱོགས་ཡོ་སྟེ་ཕྱོགས་ཐམས་
ཅད་མཐོང་བར་གོ་དགོས་གསུངས། དེ་བས་ན་ཐབས་དང་ཤེས་རབ་བསྒོམ་
པ་ལ་གནས་སྐབས་མི་འདྲ་བ་ཡོད་པས། ཐོག་མར་ཐབས་བརྟན་པོར་ཡོང་
བ་ལ་ཤེས་རབ་སྐྱེ་བའི་ཕྱིར། དང་པོ་བླ་མ་དམ་པ་སྟེ་བླ་མ་མཚན་ཉིད་ཚང་
བ་ཞིག་བཙལ་ནས་ཐོས་པའམ་སྦྱང་བ་བྱ་དགོས་ལ། ཐོས་པ་མ་བྱས་པར་
བསྒོམ་རྒྱུ་མི་འོང་། ཐོས་པའི་འཕྲོར་རང་གིས་ཡང་དང་ཡང་དུ་བསམ་བློ་
བཏང་ན་ད་གཟོད་ཐེ་ཚོམ་ཆོད་པར་བྱེད་པ་ཡིན། ། ཐོབས་ཏེ་བྱང་ཆུབ་ཀྱི་
སེམས་ཀྱིས་ཟིན་པའི་སྟོང་ཉིད་རྟོགས་པའི་ཤེས་རབ་དེས་ཆོས་ཐམས་ཅད་
བརྟན་ཞིང་འཕེལ་བར་འགྱུར་བ་ཡིན་ལ། དེ་ཡང་ཆོས་ཐམས་ཅད་བརྟན་
པར་བྱེད་པ་དང་འཕེལ་བར་འགྱུར་བ་གཉིས་དོན་མི་འདྲ་སྟེ། ། བརྟན་པ་
ཞེས་པ་ནི། སེམས་བསྐྱེད་ཀྱིས་ཟིན་པའི་ཤེས་རབ་ཀྱིས་ཐེག་དམན་ལམ་དུ་
ལྟུང་བའི་ཉེན་ཁ་མེད་པས་བརྟན་པ་ཞེས་བྱ་ལ། འཕེལ་བར་འགྱུར་ཞེས་པ་
ནི། བྱང་ཆུབ་ཀྱི་སེམས་ཀྱིས་ཟིན་པའི་སྟོང་ཉིད་རྟོགས་པའི་ཤེས་རབ་དེ་
ཡང་དང་ཡང་དུ་སྒོམ་པར་བྱེད་པས་རང་རྒྱུད་ཀྱི་ལོག་ཤེས་ཀྱི་སྒྲིབ་པ་སྤོང་
ཞིང་འགོག་པར་བྱེད་པས་ཤེས་རབ་འཕེལ་བར་འགྱུར་ཞེས་བའོ། །བྱང་
ཆུབ་ཀྱི་སེམས་ཀྱིས་ཟིན་པའི་ཤེས་རབ་དེ་ལྟ་བུ་ནི་འཇིག་རྟེན་དང་འཇིག་་་་
739



རྟེན་ལས་འདས་བ་སྟེ་སོ་སྐྱེ་དང་འཕགས་པའི་རྒྱུད་ཀྱི་ཡོན་ཏན་ཀུན་གྱི་་་་་
གྲོགས་སུ་འགྱུར་བ་ཡིན་ལ། རྒྱུ་དུས་ཀྱི་ཤེས་རབ་ལ་ལམ་གྱི་གནས་སྐབས་ཀྱི་
ཡོན་ཏན་མཐའ་དག་བརྟེན་ནས་བྱུང་ཞིང་། རྒྱུ་དང་ལམ་གྱི་ཡོན་ཏན་དེ་ལ་
བརྟེན་ནས་འབྲས་བུའི་ཤེས་རབ་དེ་བྱུང་བ་ཡིན། འབྲས་བུའི་ཤེས་རབ་ནི་
དག་པ་གཉིས་ལྡན་གྱི་ཆོས་དབྱིངས་མཐར་ཐུག་དེ་ཡིན་ཞིང་། འབྲས་བུ་
ཤེས་རབ་དབྱིངས་དང་ཡེ་ཤེས་གཉིས་སུ་མེད་པའི་ཆོས་སྐུ་ནི་དག་པ་གཉིས་
ལྡན་གྱི་ཆོས་ཀྱི་སྐུ་སྟེ་ངོ་བོ་ཉིད་སྐུ་ལ་གོ་དགོས། གཟུགས་སྐུ་ནི་ལོངས་སྤྲུལ་
གྱི་སྐུ་ལ་གོ་དགོས། དེ་ལྟར་འབྲས་བུའི་ཤེས་རབ་དབྱིངས་དང་ཡེ་ཤེས་
གཉིས་སུ་མེད་པའི་ཆོས་སྐུ་ལ། གཟུགས་སྐུ་དང་མཛད་པ་བཅུ་གཉིས་དང་
འཕྲིན་ལས་ཉེར་བདུན་ལ་སོགས་པའི་འཕྲིན་ལས་ཀྱི་ཡོན་ཏན་ཀུན་བརྟེན་ .
པ་ཡིན་གསུངས་པའོ། །དེས་ཐབས་དང་བྲལ་བའི་ཤེས་རབ་དང་། ཤེས་
རབ་དང་བྲལ་བའི་ཐབས་ཀྱིས་བྱང་ཆུབ་མི་འགྲུབ་པར་ངེས་པར་དུ་ཐབས་
དང་ཤེས་རབ་གཉིས་ཀ་ཚང་བའི་ཡོན་ཏན་བསྟན་ནས། ད་ནི་ཐབས་མ་
བསྟན་པའི་ཉེས་དམིགས་ཏེ་སྐྱོན་དང་བསྟན་པའི་ཕན་ཡོན་ཏེ་དགེ་བ་སྟོན་
པ་ལ། རྩ་བ་ལས། ལས་འབྲས་སྙིང་རྗེ་ལ་སོགས་དག་ལ། །ཤིན་ཏུ་བརྟན་
པར་མ་གྱུར་པ་ཡིས། །སྟོང་ཉིད་སྒོམ་ལ་འཇུག་པར་བྱས་ན། ཉེས་དམིགས་
གཉིས་ལས་གང་ཡང་རུང་འབྱུང་། །ཡིད་མ་ཆེས་ན་ཆོས་མིན་ཞེས་སྤོང་།
ཡིད་ཆེས་ན་ནི་ཆད་པར་ལྟ་འགྱུར། །དེ་ཕྱིར་དང་པོར་ཐབས་རྣམས་བརྟན་
བྱ། །བརྟན་པས་སྟོང་ཉིད་སྒོམ་པར་བྱས་ན། །ཆོས་རྣམས་སྟོང་པ་ཉིད་དུ་
740



མོས་ཀྱང་། ་ །ལས་ཀྱི་རྣམ་པར་སྨིན་ལ་ཡིད་ཆེས། །དེ་མ་རྟོགས་པའི་སེམས་
ཅན་རྣམས་ལ། །སྙིང་རྗེ་ཆེན་པོ་ངང་གིས་འབྱུང་ཡིན། །དེ་བས་དེ་ལྟར་
བསྒོམ་པ་མན་ངག །ཞེས་གསུངས་ཤིང༌། དེ་ཡང་ལས་འབྲས་ལ་སོགས་
པའི་ཐབས་ཀྱི་ཆ་རྣམས་རྒྱུད་ལ་བརྟན་པོར་མ་སྐྱེས་པར། ། སྟོང་པ་ཉིད་
བསྟན་ཏེ་སྒོམ་ན་ཉེས་དམིགས་གཉིས་ལས་གང་ཡང་རུང་བ་ཞིག་འབྱུང་སྟེ།
སྟོང་པ་ཉིད་ལ་ཡིད་ཆེས་མ་སྐྱེས་ན། རྒྱལ་པོའི་བུ་བསླབས་ཉེས་པ་བཞིན་དུ་
སྟོང་ཉིད་ཆོས་མིན་ཟེར་ནས་སྤང་བར་འགྱུར་ལ། ཐེག་པ་ཆེན་པོའི་ཆོས་
སྤངས་ན་ཉེས་དམིགས་ཤིན་ཏུ་ཆེ་གསུངས། ། དེ་ཡང་ཨོ་ཏནྟ་པུ་རི་བ་སྟེ་
འཕུར་བྱེད་ཀྱི་གྲོང་ཁྱེར་ལ་སོགས་པ་ཀུན་གྱི་རྣ་ལམ་དུ་ཐེག་པ་ཆེན་པོའི་་་་་
ཆོས་ཟབ་མོ་བསྒྲགས་ཐོས་རང་མེད་ཅེས་པ་ཐེག་པ་ཆེན་པོའི་ཆོས་ཟབ་མོ་་་་
སྟོང་པ་ཉིད་ལྟ་བུ་བསྒྲགས་མི་རུང་སྟེ། སྐབས་དེར་ཐེག་པ་ཆེན་པོའི་ཆོས་
ནུབ་ནས། ཐེག་དམན་བྱེ་བྲག་སྨྲ་བའི་ཆོས་ཧ་ཅང་དར་ཆེ་བས། གལ་ཏེ་
ཐེག་པ་ཆེན་པོའི་ཆོས་ཀྱི་པུ་ཏི་སྟེ་པོ་ཏི་མཐོང་ན་སྟོར་ཁུང་ངམ་མི་གཙང་བ་
འདོར་བའི་ཁུང་བུ་ནས་མར་ལ་བོར་ནས་གཏོང་ཟེར། ཇོ་བོ་རྗེ་ལ་ཨོ་ཏནྟྲ་
པུ་རི་བའི་དགེ་སློང་བཙུན་པ་ཞིག་གི་སློབ་མ་ཡོད་པས། ཇོ་བོས་དེ་ལ་རྫ་
གསར་པའི་ནང་དུ་ཞོ་མནན། རྫ་དེ་བཅག་ནས་མར་སྒོང་འདྲ་བ་ཞིག་
དྲངས་ནས་དེ་ལ་ཐེག་པ་ཆུང་ངུའི་ཆོས་གསུངས་པ་ལ་དད་པའི་མིག་ཆུ་་་་་
ཤུར་ཤུར་དུ་བཞུར་བཞིན་དུ་ཉན་པ་ཡིན་ལ། དེ་ནས་ཇོ་བོས་འདི་ལྟར་བྱས་
ན་རང་བཞིན་མེད་པ་ཞིག་ཡིན། བདེན་པར་མ་གྲུབ་པ་ཡང་ཡིན་ཞེས་རང་
741



བཞིན་མེད་བའི་གཏམ་ཞིག་གསུངས་པ་ལ། ་ ་ ཨ་ཙ་ཨ་སྟེ་ཨ་ཁ་ཁ་ཞེས་ཧ་ ་
ལས་པའི་ངང་ནས་ཇོ་བོ་ལ། ཁྱེད་ཀྱིས་དེ་ལྟར་མ་གསུངས་ཞོག་དང་། ང་
དྲགས་ན་ཆད་ལྟར་འགྱུར་ཏེ་ཞེས་པའི་སྐབས་འདིའི་སྟོང་པ་ནི་ལོག་པའི་
སྟོང་པའམ་ཆད་སྟོང་ལ་ཡིད་ཆེས་དྲགས་ན་སྟེ་ཡིད་ཆེས་ཐལ་ཆེ་ན་ཆད་་་་་་
ལྟར་འགྱུར་ཞེས་པ་ལས། ཡང་དག་པའི་ལྟ་བ་རང་བཞིན་མེད་རྟོགས་ཀྱི་ལྟ་
གཏན་མེད་ཀྱི་སྟོང་པ་ལ་ཡིད་ཆེས་དྲགས་ན་ཆད་ལྟར་འགྱུར་ཏེ། དགེ་བ་
ཡང་སྟོང་པར་འགྱུར་ལ་མི་དགེ་བ་ཡང་སྟོང་། སྦྱིན་པ་གཏོང་མི་དགོས།
ཚུལ་ཁྲིམས་བསྲུང་མི་དགོས། བྱས་པའི་ཆོས་ཀྱིས་འཚང་མི་རྒྱ་ཞེས་པ་ལུས་
ངག་གིས་བྱས་པའི་ཆོས་ཕྱག་འཚལ་བ་དང་སྐོར་བ་བྱེད་པ། ཁ་ཏོན་འདོན་
པ་ལ་སོགས་ཀྱིས་འཚང་རྒྱ་བར་ཕན་པ་མེད། དེ་རྣམས་སྟོང་པ་ཡིན། དགེ་
མི་དགེ་གང་ཡིན་ཡང་དེ་ནི་འཚང་རྒྱ་བའི་གེགས་ཡིན་ཏེ། དཔེར་ན། ཉི་མ་
སྒྲིབ་པ་ལ་སྤྲིན་དཀར་ནག་ལ་ཁྱད་མེད་པ་ལྟར། དགེ་བའི་རྟོག་པ་དང་མི་
དགེ་བའི་རྟོག་པ་ཐམས་ཅད་སྒྲིབ་པ་ཡིན་ཟེར། ལྟ་བ་འདི་ནི་ཧྭ་ཤང་མ་ཧཱ་
ཡ་ནའི་ལྟ་བ་ཡིན་ལ། སྐབས་ཤིག་ལ་ལྟ་བ་འདི་བོད་ལ་དར་ཁྱབ་ཆེན་པོ་
བྱུང་། སློབ་དཔོན་ཀ་མ་ལ་ཤི་ལས་རྩོད་པས་ཚར་བཅད་ནས་ལྟ་སྤྱོད་རྣམ་
གྱི་ལྟ་བ་མང་པོ་འདྲེས་པ་ཇོ་བོ་ཆེན་པོ་ཨ་ཏི་ཤས་བྱང་ཆུབ་ལམ་གྱི་སྒྲོན་མ་
742



གསུངས་ནས་སེལ་བར་བྱས་པ་ཡིན་པས་བསྟན་པའི་དགྲ་མཐར་ཐུག་ནི་་་་་
མཚོན་ཆའི་དགྲ་མ་ཡིན་པར་ལོག་པར་རྟོག་པའི་ལྟ་བ་ཡིན་པ་ཤེས་དགོས། །
མཚོན་ཆའི་དགྲ་ཕྱིའི་དགྲ་ཡིན་པ་ལས་ནང་གི་དགྲ་ཆེན་པོ་མིན། གལ་ཏེ་དེ་
ལྟར་སོང་ན་ལོག་རྟོག་གིས་དགེ་བའི་རྩ་བ་ཐམས་ཅད་རྩ་བ་ནས་བཅད་དེ།
རང་ཉིད་ལག་སྟོང་དུ་འགྲོ་དགོས་པ་བྱ་ངེས་ཏེ། ཆད་པའི་མཐའ་ལ་མངོན་
ཞེན་པས། །འདི་ཀུན་སྟོང་ཞེས་ཚིག་ཏུ་བརྗོད། །ཀུན་རྫོབ་རྒྱུ་འབྲས་ཁྱད་
བསད་ནས། །སྟོང་པའི་བདག་པོ་སྟོང་པར་འགྲོ། །ཞེས་པ་ལས་མི་འོངས་
ཞེས་པ་ཡང་། ཆད་མཐའ་ལ་མངོན་པར་ཞེན་པའི་རྒྱུ་མཚན་གྱིས། འདི་
ཀུན་སྟོང་ཞེས་གཏན་མེད་དུ་གོ་ནས། ཀུན་རྫོབ་རྒྱུ་འབྲས་ཁྱད་དུ་བསད་པ་
སྟེ་ཚུལ་ཁྲིམས་བསྲུང་མི་དགོས། སྦྱིན་པ་གཏོང་མི་དགོས་ཞེས་སྟོང་ཉིད་
སྟོན་པའི་བདག་པོའང་ལམ་ལོག་ཏུ་འགྲོ་རྒྱུ་ལས་ཐབས་གཞན་མེད་པས་དེ་
ལྟར་བྱ་མི་རུང་གསུངས། ཀུན་རྫོབ་དང་དོན་དམ་གཉིས་ཀྱི་ཁྱད་པར་ཕྱེས་
ནས། དོན་དམ་པར་ཆོས་ཐམས་ཅད་རང་བཞིན་གྱིས་སྟོང་པ་ཉིད་དེ་རང་
བཞིན་གྱིས་མ་གྲུབ་པའི་སྟོང་པ་ཉིད་ཡིན་ཀྱང་། ཀུན་རྫོབ་སྟེ་ཐ་སྙད་དུ་
ལས་དགེ་བ་ལས་འབྲས་བུ་བདེ་བ་དང༌། ལས་མི་དགེ་བ་ལས་འབྲས་བུ་
སྡུག་བསྔལ་འབྱུང་བའི་ལས་འབྲས་ལ་ཡིད་ཆེས་བརྟན་པོ་ཡོང་བ་བྱ་དགོས་
པ་ཡིན་གསུངས། འོ་ན་ཀུན་རྫོབ་སྟེ་འདུས་བྱས་ཀྱི་ཆོས་ཐམས་ཅད་མེད་པ་
ཨེ་ཡིན་ཞེ་ན། ཡང་དག་པར་བདེན་པར་མེད་ཀྱང་མེད་པ་མིན་ཏེ།
ང་ཚོས་མངོན་སུམ་དུ་སྣང་བའི་བདེ་སྡུག་ལ་སོགས་པ་ཉམས་སུ་མྱོང་བ། །
743



དཔེར་ན། ཟ་མ་ཟོས་ན་ཕོ་བ་འགྲངས་པ་དང་ཟས་མ་ཟོས་ན་ཕོ་བ་ལྟོགས་
པ་སོགས་ཉམས་སུ་མྱོང་པ་ལྟ་བུ་འདི་དག་མངོན་སུམ་དུ་གྲུབ་བཞིན་དུ་ཁ་
ཅིག་སྟོང་བ་ཡིན། མཉམ་པ་ཉིད་ཡིན། ནངས་རྟོགས་ན་ནངས་མོར་འཚང་
རྒྱ་ཞིང་མཚན་མོར་རྟོགས་ན་མཚན་མོར་འཚང་རྒྱ་བ་ཡིན་པས་ཕྱི་མ་ལ་སྐྱེ་
བ་མི་ལེན་ཟེར་བ་ལྟ་བུའི་བཤད་སྲོལ་ཡོད་ལ། དེ་ལྟར་སྐྱེ་བ་ཕྱི་མ་ལེན་མི་
དགོས་པའི་རང་དབང་ཡོད་ན་ད་ལྟའི་སྐྱེ་བ་འདི་ཉིད་ཀྱང་མ་བླངས་པར་
སྐྱེ་བ་སྔ་མར་འཚང་རྒྱ་ན་ཆོག གལ་ཏེ་གཏན་མེད་ཀྱི་སྟོང་པ་ཡིན་ན་ལག་
པ་གཉིས་ཀ་མེའི་ནང་དུ་ཆུག་དང་སྟོང་པ་ཡིན་མིན་ཤེས་ངེས་སོ་གསུངས།
དེ་བས་ན་ཁ་ཡིས་སྟོང་པ་ཡིན་ཞེས་བརྗོད་པ་ཙམ་ཞིག་གིས་མི་ཕན་པར་་་་་
སྟོང་པའི་དོན་གསལ་བོར་ཤེས་ནས་བསྒོམ་ན་དོན་ཆེན་པོ་འགྲུབ་ངེས་སོ། །
ཆོས་ཐམས་ཅད་མཉམ་པ་ཉིད་དེ་མདོ་སྡེ་ས་བཅུ་བ་ལས་མཉམ་ཉིད་བཅུའི་
སྒོ་ནས་སྟོང་ཉིད་གཏན་ལ་ཕབ་ཡོད་པ་ལས། ཆོས་ཐམས་ཅད་མཉམ་པ་
ཉིད་ཡིན་གསུངས་པས། མཉམ་པའི་དོན་གསལ་བོར་མ་རྟོགས་ན་རྣམ་རྟོག་
གི་རླུང་སྟེ་བདེན་འཛིན་གྱི་བློ་དེ་གཏན་ནས་ལྡོག་མི་སྲིད། དམྱལ་བ་ལ་
སོགས་པའི་འཁོར་བའི་སྡུག་བསྔལ་ཐམས་ཅད་ཀྱང་རང་བཞིན་མེད་པར་་་་
མཉམ་པ་ཉིད་ཡིན་ཞིང་། འཁོར་བ་དང་མྱ་ངན་ལས་འདས་པ་ཐམས་ཅད་
རང་བཞིན་གྱིས་སྟོང་པ་ཡིན་པ་འདྲ་མཉམ་ཡིན་ལ། ། སྡུག་བསྔལ་མི་ཟད་
པའི་སྲིད་པ་འཁོར་བར་འཁྱམས་པའང་མང་པོ་སྣང་ཞེས་གསུངས་པ་ལྟར་
ཡིན་པས། གོང་དུ་བསྟན་པ་ལྟར་མི་མཐུན་པའི་ཕྱོགས་རྣམས་སྟོང་པར་
744



ཤེས་ནས་སྤོང་བར་བྱ་དགོས་གསུངས། དེ་བས་ན་དང་པོ་ཐབས་ཀྱི་ཆ་
བརྟན་པར་མ་བྱས་པར་ཐོག་མ་ཉིད་ནས་སྟོང་པ་ཉིད་རྐྱང་བ་སྒོམ་ཚེ། དེ་
འདྲ་བའི་ཉེས་དམིགས་ཡོད་པས། དང་པོར་ཐབས་ཀྱི་ཆ་བརྟན་པར་ཡོང་
བ་བྱ་དགོས་ལ། དེ་ལྟར་ཐོག་མར་ཐབས་ཀྱི་ཆ་བརྟན་པར་བྱས་ཏེ། དེ་ནས་
ཤེས་རབ་སྟོང་པ་ཉིད་སྒོམ་ན། འབྲོམ་སྟོན་པ་རྒྱལ་བའི་འབྱུང་གནས་ཀྱི་
ཞལ་ནས། འོད་སྲུང་གིས་ཞུས་པའི་མདོ་སྡེ་ལས་གསུངས་པ་ལྟ་བུའང་
གསུངས་ཏེ། འདི་ལྟར། ཆོས་རྣམས་སྟོང་པ་ཉིད་དུ་རྟག་མོས་ཀྱང་། །ལས་
ཀྱི་རྣམ་པར་སྨིན་ལ་ཡིད་ཆེས་སོ། །བདག་མེད་གཟོད་ནས་མཉམ་པ་ཉིད་
གནས་ཀྱང་། །སེམས་ཅན་རྣམས་ལ་སྙིང་རྗེ་ཆེན་པོ་སྐྱེ། །ཡོངས་སྨིན་བྱ་ཕྱིར་
སྦྱིན་པ་སྦྱིན་བྱེད་ཀྱང་། །ལས་ཀྱི་རྣམ་པར་སྨིན་ལ་རེ་བ་མེད། །དེ་བསམས་
རྟག་ཏུ་མྱ་ངན་འདས་པར་གནས། །དེ་ཡི་སྦྱོར་བ་འཁོར་བར་གནས་པ་
ཡིན། །ཞེས་པ་སྟེ། ཆོས་རྣམས་སྟོང་པ་ཉིད་དེ་བདེན་པས་སྟོང་པའམ་རང་
བཞིན་གྱིས་སྟོང་པ་ལ་རྟག་ཏུ་མོས་པ་དང་ལས་འབྲས་ཀྱི་རྣམ་སྨིན་ལ་ཡིད་
ཆེས་པ་གཉིས་ཟུང་འབྲེལ་དུ་འགྲོ་བ། ཐོག་མ་ཉིད་ནས་ཆོས་ཐམས་ཅད་
མཉམ་པ་ཉིད་དེ་བདག་མེད་པ་ལྟར་རང་བཞིན་གྱིས་སྟོང་པ་མཉམ་པ་ཉིད་
ཡིན་ནའང་། སྡུག་བསྔལ་གྱིས་མནར་བའི་སེམས་ཅན་རྣམས་ལ་སྙིང་རྗེ་
ཆེན་པོ་སྐྱེ་བ་དང་། སེམས་ཅན་ཐམས་ཅད་ཡོངས་སུ་སྨིན་པར་བྱ་བའི་ཕྱིར་
དུ་སྦྱིན་པ་སྦྱིན་པར་བྱེད་ཀྱང་། ལས་ཀྱི་རྣམ་པར་སྨིན་པ་ཨེ་ཐོབ་སྙམ་པའི་
རེ་བ་མེད་པ་དེ་བསམས་ནས་ཏེ་རྫོགས་པའི་སངས་རྒྱས་ཀྱི་གོ་འཕང་ཐོབ་་་
745



ནས་མཐར་ཐུག་གི་ཞི་བ་མི་གནས་པའི་མྱང་འདས་མངོན་པར་བྱས་ནའང་
འཁོར་བར་འཁྱམས་པའི་སེམས་ཅན་ཐམས་ཅད་ཀྱི་དོན་མཛད་པའི་ཆེད་
དུ་འཕྲིན་ལས་འཁོར་བར་གནས་པ་ཡིན་ཞེས་པའོ། །དེ་བས་ན་དང་པོ་
སངས་རྒྱས་རྗེས་སུ་དྲན་པ་ནས་ཏེ་སྐྱབས་འགྲོ་ནས་བཟུང་རིམ་གྱིས་སྔ་མ་
སྔ་མ་བརྟན་པོར་བྱས་ནས་ཕྱི་མ་ཕྱི་མ་སྒོམ་ཞིང་བརྟན་པོར་བྱེད་པ་འདི་ནི།
ཇོ་བོའི་སེམས་བཟང་པོར་བྱེད་པའི་མན་ངག་ཡིན་ཏེ། ཇོ་བོ་ཆེན་པོ་ལ་ཉིན་
གཅིག་ལ་ལན་ཐེངས་ག་འདྲ་ཞིག་མཇལ་ཞིང་འཕྲད་ན་ཡང་སེམས་བཟང་
པོ་བྱུང་ངམ་ཞེས་འདྲི་ལ། སེམས་བཟང་པོ་ནི་བྱང་ཆུབ་ཀྱི་སེམས་ལ་གོ་
དགོས། དེ་ལྟར་སློབ་དཔོན་སྤྱན་སྔ་བ་བློ་གྲོས་འབར་གྱིས། དགོང་མོར་ཆོས་
ཀྱི་བགྲོ་གླེང་སྟེ་རྩོད་པ་བྱས་ནས། ནངས་པར་ཇོ་བོ་རྗེ་ལ་སྐུ་ཁམས་བདེའམ་
སོགས་ཀྱི་ཞེ་ས་ཕུལ་བས། ཇོ་བོས་སླར་ཁྱོད་བློ་གྲོས་འབར་ཡིན་ནམ། ང་
ཆོས་ལ་མཁས་སྙམ་དུ་ང་རྒྱལ་སྐྱེས་ན་སྒྲིབ་པ་སྟེ་སྡིག་སྒྲིབ་མང་པོ་གསོག་་་་
ངེས་པས་སེམས་བཟང་པོར་གྱིས། ང་རྒྱལ་གྱི་མགོ་གནོན་ཅི་ཐུབ་བྱོས། རང་
གི་སེམས་ཀྱི་ཉོན་མོངས་པ་ཐམས་ཅད་ཞི་ཞིང་དུལ་ན་སྡིག་སྒྲིབ་མང་པོ་་་་་
འཛད་ཅིང་མེད་པར་འགྲོ་བ་ཡིན་གསུངས། ནངས་པར་སེམས་བཟང་པོའི་
མན་ངག་གང་ཡིན་ཞེས་ཞུས་པས། ： ཐེག་པ་ཆེན་པོའི་ལམ་གྱི་རིམ་པ་འདི་
ཞིབ་པར་གསུངས་འཕྲོ་ལ། མི་ཞིག་འོང་བས་གསུང་འཕྲོ་ཆད་པ་ཡིན་
གསུང་སྐད། ཞང་སྣ་ཆུང་སྟོན་པ་ཤེད་ཅེས་བྱ་བས་ཇོ་བོ་ལ་མན་ངག་ཞུས་
ཀྱང༌། སེམས་བཟང་པོ་གྱིས་ཤིག་ཅེས་གསུངས་པ་མ་གཏོགས་གསུང་རྒྱུ་
746



ཅང་མི་འོང་སྙམ་ནས་ཕྱིར་ལོག་ཟེར་བས།་ ་ དགེ་བཤེས་འབྲོམ་སྟོན་པའི་
ཞལ་ནས། ཞང་གིས་ཀྱང་ཆོས་ཞུ་མ་ཤེས་ཏེ། སེམས་བཟང་པོ་བྱེད་
པའི་ཐབས་གང་ཡིན་ཞེས་ཞུ་ན་ཐབས་གང་ཡིན་གསུངས་ངེས་པ་ཡིན་ཏེ།
སེམས་བཟང་པོ་སྟེ་ཀུན་རྫོབ་སེམས་བསྐྱེད་དེ་ཡིན་ལ། དེ་ནི་མ་སྐྱེས་པ་སྐྱེད་
པར་བྱེད་ཅིང་། སྐྱེས་པ་འཕེལ་བར་བྱེད་རྒྱུ་ནི་ཇོ་བོའི་མན་ངག་མཐར་ཐུག་
པ་ཡིན་ནོ་ཞེས་གསུངས་པའོ། །
དེ་ལྟར་ཡིན་པས་སྔོན་དུ་ཐབས་སྦྱོར་བ་བརྟན་པར་བྱས། དེ་ནས་ཤེས་
རབ་སྒོམ་ཚེ་ཤེས་རབ་རྒྱུད་ལ་ཇི་ལྟར་སྐྱེ་བའི་ཚུལ་སྟོན་པ་ལ། རྩ་བ་ལས།
ལས་དང་པོ་བས་དང་པོར་ཐབས་བརྟན། །བརྟན་པས་ཤེས་རབ་ཐབས་ནི་
རེས་འཇོག །མི་ཡི་རྐང་པ་གཡས་དང་གཡོན་བཞིན། །ཤིན་ཏུ་བརྟན་པས་
བྱ་ཡི་གཤོག་བཞིན། །ཞེས་གསུངས་ཤིང་། དེ་ཡང་ལས་དང་པོ་བའི་གང་
ཟག་དེ་བླ་མ་ཞིག་གིས་དང་པོ་སངས་རྒྱས་ཀྱི་ཡོན་ཏན་རྗེས་སུ་དྲན་པ་ནས་
བློ་རིམ་གྱིས་སྦྱངས་ཏེ། སྨོན་འཇུག་གཉིས་ཏེ་སྨོན་པ་སེམས་བསྐྱེད་དང་
འཇུག་པ་སེམས་བསྐྱེད་མན་ཆད་ཐབས་ཀྱི་ཆ་གཙོ་བོ་བྱང་ཆུབ་ཀྱི་སེམས་་་་་
བརྟན་པར་བྱས་ནས། དེ་རྣམས་རྒྱུད་ལ་བརྟན་པོ་བྱས་པའི་གང་ཟག་
ཅིག་གིས་ཤེས་རབ་བདག་མེད་གཉིས་ཏེ་གང་ཟག་དང་ཆོས་ཀྱི་བདག་མེད་
གཉིས་ཀྱི་དོན་བསྒོམ་དགོས་པར་གསུངས་ལ། ། དེ་ཡང་འདི་གཉིས་སྟོང་
གཞིའི་སྒོ་ནས་འབྱེད་པ་ལས་འཛིན་སྟངས་ཀྱི་སྒོ་ནས་འབྱེད་རྒྱུ་མེད་པར་
གཞི་གཅིག་པ་ཡིན་ཞིང་བདེན་གྲུབ་ཏུ་འཛིན་པ་འདྲ་བ་ཡིན། སྟོང་གཞི་
7 47



གཅིག་ཆོས་དང་གང་ཟག་གཉིས་སུ་ཕྱེས་པའི་ཆོས་དང་། གཅིག་ཆོས་དང༌
གང་ཟག་གཉིས་སུ་ཕྱེས་པའི་གང་ཟག་ཡིན་པ་ལས། དབུ་མ་ཐལ་འགྱུར་
བའི་ལུགས་ལ་གང་ཟག་གི་བདག་མེད་དང་ཆོས་ཀྱི་བདག་མེད་གཉིས་ལ་ཕྲ་
རགས་འབྱེད་རྒྱུ་མེད། དབུ་མ་རང་རྒྱུད་པ་མན་ཆད་ཀྱི་བློ་ལ་ཕྲ་རགས་
འབྱེད་རྒྱུ་ཡོད། དེ་སྒོམ་པའི་དུས་སུ་ཡང་། རྐྱང་པར་མི་བསྒོམ་པ་སྟེ་ཐབས་
ཡིན་ན་ཐབས་ཁོ་ན་དང་། བདག་མེད་རྟོགས་པའི་ལྟ་བ་ཡིན་ན་དེ་ཁོ་ན་མི་
བསྒོམ་པར་ཐབས་དང་ཤེས་རབ་གཉིས་ཀ་ཟུང་འབྲེལ་དུ་སྒོམ་དགོས་པ་་་་
ཡིན་ཏེ། དེ་ཡང་ཆོས་མཆོག་མན་ཆད་དེ་ཐེག་ཆེན་སྦྱོར་ལམ་ལ་ནུས་པ་
ཤུགས་ཆེ་ཆུང་གིས་ཕྱེས་པའི་སྦྱོར་ལམ་དྲོད་དང་། རྩེ་མོ། བཟོད་པ།
ཆོས་མཆོག་ཅེས་བཞི་ཡོད་པ་ལས་ཆོས་མཆོག་མན་ཆད་དུ་ཟུང་འབྲེལ་་་་་
བསླབས་ཀྱང་། རེས་འཇོག་ལས་མི་འོང་བ་སྟེ་གཅིག་འོང་ན་གཅིག་མི་འོང་།
དཔེར་ན། ཐོག་མར་མི་ཡི་རྐང་བ་གཡས་པ་སྤོས། དེ་ནས་གཡོན་པ་སྤོ་བ་
ལས་རྐང་བ་གཉིས་མཉམ་དུ་སྤོ་བ་མི་ཡོང་བས་མི་ཡི་རྐང་པ་འདོར་བ་དང་
འདྲ་གསུངས། དེ་ལྟར་མོས་སྤྱོད་ཀྱི་རིང་སྟེ་ཚོགས་ལམ་དང་སྦྱོར་ལམ་
གྱི་གནས་སྐབས་སུ་བསྐལ་ཆེན་གྲངས་མེད་གཅིག་ཏུ་ཚོགས་བསགས་ནས་་་
གོམས་པར་བྱས་ན་མཐོང་ལམ་ཐོབ་ཐུབ་པ་དང་། མཐོང་ལམ་ཐོབ་ན་བྱའི་
གཤོག་པ་བཞིན་དུ་ཟུང་འཇུག་ཏུ་མཉམ་སྐད་ཀྱིས་འཁྱེར་ཤེས་པ་སྟེ་རེས་་་་་
འཇོག་མ་ཡིན་པར་ཟུང་འབྲེལ་དུ་ཡོང་བ་ཡིན། དེ་ཡང་ཆོས་མཆོག་མན་
ཆད་དུ་ཟུང་འབྲེལ་དུ་མི་ཡོང་ན་ཡང་ཟུང་འབྲེལ་དུ་བསླབ་དགོས་པ་རེད།
7 48



དེ་ཡང་ཟུང་འབྲེལ་ཞེས་པ་གང་ཡིན་ཞེ་ན། སྟོང་ཉིད་སྒོམ་པ་ལ་འཇུག་པའི་
ཐོག་མར་ཀུན་རྫོབ་བྱང་ཆུབ་ཀྱི་སེམས་ལ་སོགས་པ་གསལ་བཏབ། དེ་ནས་
སྟོང་ཉིད་བསྒོམ་པ་ལ་འཇུག དེ་ནས་མཉམ་བཞག་ལས་ལོངས་པའི་གནས་
སྐབས་སུའང་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་ལ་སོགས་པ་གསལ་་་
བཏབ་པ་དེ་འདྲ་བྱས་ན་མ་གཏོགས་མཉམ་བཞག་གི་སྐབས་སུ་མཉམ་དུ་མི་
འོང་སྟེ། དཔེར་ན། ཌ་མ་རུ་དང་དྲིལ་བུ་གཉིས་དཀྲོལ་བ་ལ། ་་ དང་པོར་
མ་ལོབས་པའམ་མ་བྱ་ང་བའི་དུས་སུ་ཌ་མ་རུ་དང་དྲིལ་བུ་གཉིས་ལྷན་དུ་་་་
དཀྲོལ་མི་ཐུབ་ལ། ཌ་མ་རུ་དཀྲོལ་བའི་དུས་སུ་དྲིལ་བུ་དཀྲོལ་རྒྱུ་མི་དྲན་ལ།
དྲིལ་བུ་དཀྲོལ་བའི་དུས་སུ་ཌ་མ་རུ་དཀྲོལ་རྒྱུ་མི་དྲན། དེ་ཡང་ཡུན་རིང་
གོམས་པ་སོང་ན་ཌ་དྲིལ་གཉིས་ལྷན་དུ་དཀྲོལ་ཡང་གཅིག་གིས་གཅིག་ལ་་་་
གེགས་མི་བྱེད་པ་བཞིན་ནོ། །དེ་ལྟར་སྦྱོར་ལམ་ཆོས་མཆོག་མན་ཆད་དུ་ཟུང་
འབྲེལ་ཡོང་བ་དཀའ་བར་བཤགས་པའི་བསྟོད་པ་སོགས་རྒྱ་གཞུང་ཀུན་་་་་་
ནས་གསུངས་ཡོད་པར་གསུངས་པའོ། །་ ་་་
དེ་ལྟར་རིམ་གྱིས་སྒོམ་པ་སྟེ་ཀའི་རྗེས་སུ་ཁ་དང་། ཁའི་རྗེས་སུ་ག་དེ་
ནས་ང་ཞེས་གོ་རིམ་བཞིན་དུ་བསླབ་དགོས་པ་ལས། དང་པོ་ཉིད་ནས་ཐོད་
བརྒལ་དང་མཆོང་ལྡིང་གིས་མགོ་མཇུག་མེད་པར་བྱས་ན་མི་འོང་བར་རིམ་
གྱིས་སྒོམ་པ་དེ་ཉིད་དཔེའི་སྒོ་ནས་སྟོན་པ་ལ། རྩ་བ་ལས། ཆོས་རྣམས་སྟོང་
ཉིད་སྒོམ་ལ་འཇུག་པ། །རིམ་གྱིས་འཇུག་བྱ་མོད་ནས་མ་ཡིན། །བཙུན་མོ་ཤི་
བའི་བརྡ་སྤྲོད་བཞིན་ནམ། །ཕྱུགས་འདུལ་བཞིན་ནམ་བུ་སྟོར་བཞིན་ནམ། །
749



རྒྱ་མཚོར་འཇུག་བཞིན་དེ་ལྟར་བསླབས་ན། །སླ་བ་ས་འཇུག་འགྱུར་བཟློག་
ན་མ་ཡིན། །སྐྲག་པས་སྤོང་ངམ་ཆད་ལྟ་ཉིད་འགྱུར། །ཞེས་གསུངས་ཤིང་།
དེ་ཡང་ཕུང་བོ་ལ་སོགས་པ་སྟེ་ཕུང་བོ། ཁམས། སྐྱེ་མཆེད་ལ་སོགས་ཆོས་
རྣམས་ཀུན་གྱི་ཆོས་ཉིད་བདག་མེད་པ་རྣམ་པ་གཉིས་ཏེ་གང་ཟག་གི་བདག་
མེད་དང་ཆོས་ཀྱི་བདག་མེད་གཉིས་སྒོམ་པ་ལ་འཇུག་པར་བྱེད་པ་ནི། སྔོན་
དུ་ཐབས་བརྟན་པར་བྱས་ནས་གདོད་ཀྱིས་སམ་རྗེས་སུ་འཇུག་པར་བྱ་བ་སྟེ།
ཐོག་མར་སྐྱེས་བུ་ཆུང་ངུའི་ལམ་བརྟན་པར་བྱས། དེ་ནས་སྐྱེས་བུ་འབྲིང་གི་
ལམ་བརྟན་པར་བྱས། དེ་ནས་སྐྱེས་བུ་ཆེན་པོའི་ལམ་སྟེ་མར་ཤེས། དྲིན་
དྲན། དྲིན་གཟོ། ཡིད་འོང་གི་བྱམས་པ། སྙིང་རྗེ་ཆེན་པོ། ལྷག་བསམ་རྣམ་
དག ཐེག་ཆེན་སེམས་བསྐྱེད་སོགས་རིམ་གྱིས་བརྟན་པར་བྱས་ཤིང་། དེ་
ནས་སྟོང་ཉིད་ཀྱི་ལྟ་བ་བསྒོམ་པ་ལ་འཇུག་པར་བྱས་ན་འགྲུབ་གསུངས་ལ། །
དེ་ལྟར་ཐབས་མ་བརྟན་པའི་མོད་ལ་སྟེ་ཐོག་མ་ཉིད་ནས་སྟོང་ཉིད་བསྒོམ་་་
པར་བྱ་བ་ལ་འཇུག་མི་རུང་གསུངས། དེ་ཡང་དབང་རྣོན་དང་དབང་རྟུལ་
གྱི་བློ་ཅན་གཉིས་ལས། དབང་རྣོན་ཡིན་ན་ཐོག་མ་ཉིད་ནས་སྟོང་པ་ཉིད་
བསྒོམ་པར་བྱ་བ་ལ་འཇུག་པ་རུང་ངོ་། །སྐབས་འདིར་ཐབས་མ་བརྟན་པར་
སྟོང་པ་ཉིད་ལ་འཇུག་པ་མི་རུང་གསུངས་པ་ནི། ཆེད་དུ་བྱ་བའི་གདུལ་བྱ་
དབང་རྟུལ་གཞིར་བཞག་བྱས་ནས་གསུངས་པ་ཡིན་ལ། དེ་ཡང་དབང་རྣོན་
དང་དབང་རྟུལ་གྱི་ཁྱད་པར་ཇི་ལྟར་ཕྱེ་བ་ཡིན་ཞེ་ན། སྐབས་འདིར་བསྟན་
གྱི་དབང་བོ་རྣོ་མིན་ནི། རིག་པ་རྣོ་བའམ་ཤེས་རབ་ཆེ་བ་དང་། ཡང་ན་
750



ཤེས་རབ་ཆུང་བའམ་རིག་པ་མི་རྣོ་ཞེས་པ་ལྟ་བུའི་དོན་མ་ཡིན་པར། ་ ཚེ་
རབས་སྔ་མའི་བག་ཆགས་ཏེ་སྐྱེ་བ་སྔ་མར་ཟབ་མོ་སྟོང་པ་ཉིད་ཀྱི་དོན་ལ་་་་་
བག་ཆགས་ཟབ་མོ་བཞག་ཡོད་མེད་ཀྱི་སྒོ་ནས་བརྗོད་དགོས། དེ་ཡང་སྐྱེ་བ་
སྔ་མར་ཟབ་མོ་སྟོང་པ་ཉིད་ཀྱི་དོན་ལ་བག་ཆགས་ཟབ་མོ་བཞག་ཡོད་པའི་
གང་ཟག་ཅིག་ཡིན་ན། ཐོག་མ་ཉིད་ནས་ཟབ་མོ་སྟོང་པ་ཉིད་ཀྱི་ལྟ་བ་སྒོམ་
ན་རུང་ཞིང་ཕུན་སུམ་ཚོགས་པ་ཡོང་བ་ཡིན། དེ་འདྲ་བའི་བག་ཆགས་
མཐུག་པོ་མེད་པ་ཞིག་ཡིན་ན། ཐོག་མ་ཉིད་ནས་སྟོང་པ་ཉིད་མི་བསྒོམ་པར།
ཐོག་མར་ཐབས་ཀྱི་ཆ་བརྟན་པར་བྱས། དེ་ནས་ཤེས་རབ་སྟོང་པ་ཉིད་
བསྒོམ་ན་དོན་འགྲུབ་པར་འགྱུར་བ་ཡིན་ནོ། །འོ་ན་སྟོང་ཉིད་ཀྱི་བག་ཆགས་
ཡོད་མེད་དང་ཟབ་མིན་གང་གི་སྒོ་ནས་འབྱེད་པ་ཡིན་ཞེ་ན། དབུ་མ་འཇུག་
པ་ལས། སོ་སོ་སྐྱེ་བོའི་དུས་ནའང་སྟོང་པ་ཉིད་ཐོས་ནས། །ནང་དུ་རབ་ཏུ་
དགའ་བ་ཡང་དང་ཡང་དུ་འབྱུང༌། །རབ་ཏུ་དགའ་བ་ལས་བྱུང་མཆི་མས་
མིག་བརླན་ཞིང་། །ལུས་ཀྱི་བ་སྤུ་ལྡང་བར་འགྱུར་བ་གང་ཡིན་པ། །དེ་ལ་
རྫོགས་པའི་སངས་རྒྱས་བློ་ཡི་ས་བོན་ཡོད། །ཅེས་གསུངས་པ་ལྟར། ཟབ་མོ་
སྟོང་པ་ཉིད་ཀྱི་ཆོས་ཐོས་མ་ཐག་ཏུ་དད་པ་ལྷང་ལྷང་བ་ཞིག་སྐྱེས་ཡོང་བ་དེ་
ལྟ་བུ་ལ་དབང་རྣོན་ཞེས་བརྗོད་ཀྱི། དཔེ་ཆ་སོགས་བསླབས་ན་ཤེས་སླ་མི་སླ་
ཡོད་པ་དེ་ལྟ་བུ་ལ་དབང་བོ་རྣོ་མིན་དུ་བརྗོད་པ་ལྟ་བུ་ལ་གོ་མི་རུང་། སྟོང་
ཉིད་ཀྱི་བག་ཆགས་ཡོད་མེད་དང་ཟབ་མིན་གྱི་སྒོ་ནས་འཇོག་དགོས། དེ་
ཡང་ཟབ་མོ་སྟོང་པ་ཉིད་ལ་བག་ཆགས་ཟབ་མོ་ཐེབས་ཡོད་པ་ཞིག་ཡིན་ཚེ།
751



སྟོང་ཉིད་ཀྱི་ཆོས་ཐོས་པ་ཙམ་དང་། སྟོང་ཉིད་སྟོན་པའི་བསྟན་བཅོས་ཀྱི་
གླེགས་བམ་མིག་གིས་མཐོང་བ་ཙམ་གྱིས་ཀྱང་དད་པ་དང་། དད་པའི་
དགའ་བ་རང་དབང་མེད་པར་ངང་གིས་སྐྱེས་ནས་འོང་སྟེ། དཔེར་ན། སྔོན་
ཆད་རྒྱ་ནག་རིགས་ཀྱི་ཕོ་ལོ་བཅོ་བརྒྱད་བཅུ་དགུ་ཅན་ཞིག་ཡོད་པ་རང་་་་་་
བཞིན་གྱིས་ནང་བའི་ཆོས་ལ་དགའ་ཞིང་དད། ཕ་མ་གཉིས་སྤྱི་བདེ་ལས་
ཁུངས་ཀྱི་དཔོན་རིགས་གོ་ས་ཅན་ཆོས་ལ་གཏན་ནས་མི་དད་པ་ལ། ཕ་མ་
གཉིས་ལ་གསང་སྟེ་ལྐོག་ནས་དགེ་བསྙེན་གྱི་སྡོམ་པ་བླངས་ཤིང༌། སྡོམ་པ་
ཚུལ་བཞིན་དུ་སྲུང་ཞིང་། ཉིན་རེ་བཞིན་ནང་བའི་ཆོས་ཤིག་ཐོས་ཨེ་ཐུབ་
དང་འདོན་ཨེ་ནུས་བསམ་པ་དེ་འདྲའི་ཚུལ་གང་མང་ཞིག་བདག་ལ་དངོས་
སུ་འཕྲད་མྱོང་། རྒྱ་ནག་ལ་སོགས་པའི་རིགས་གཞན་གྱི་ན་ཆུང་གཞོན་ནུ་དེ་
ལྟ་བུ་ལ་སོགས་པའི་དད་པ་དེ་འདྲ་བ་གང་ནས་འོང་ཞེ་ན། བག་ཆགས་ཀྱི་
སྟེང་ནས་བརྗོད་པ་མ་གཏོགས་གཞན་མེད། དེ་ལྟ་བུའི་གང་ཟག་གིས་སྐུ་
འདྲ་དང་ཆོས་ཀྱི་གླེགས་བམ་སོགས་མཐོང་བ་ཙམ་གྱིས་ཀྱང་དད་པ་འགོག་
མེད་དུ་སྐྱེས་པ་ལ་བག་ཆགས་སད་པ་ཡིན་ལ། ང་ཚོར་དཔེ་ཆ་རེ་བསླབ་
པའི་ཚེ་ན། ཡག་པོ་སློབས་ཞེས་ཡང་ཡང་བསྐུལ་ཀྱང་། བསླབ་ན་མི་འདོད་
པ་དང་། བློར་འཇུག་མི་ནུས་པ། དད་པ་མི་སྐྱེ་བ་སོགས་སྐྱེ་བ་སྔ་མའི་བག་
ཆགས་སྲབ་ཅིང་སྨོན་ལམ་མ་ཐེབས་པའི་འབྲས་བུ་མངོན་དུ་གྱུར་པ་ཡིན་ཏེ།
བཀའ་གདམས་པའི་གསུང་ལས། སྔ་མར་ཅི་བྱས་ད་ལྟའི་ལུས་ལ་ལྟོས། །ཕྱི་
མར་གར་འགྲོ་རང་གི་སེམས་ལ་དྲིས། །ཞེས་གསུངས་པ་བཞིན་ནོ། །དེ་ལྟར་
752



ཐབས་མ་བརྟན་པར་མོད་ལ་སྟེ་ཐོག་མ་ཉིད་ནས་སྟོང་པ་ཉིད་ལ་འཇུག་པ་
མ་ཡིན་ཏེ། དཔེར་ན། རྒྱལ་པོ་ཞིག་ལ་བཙུན་མོ་ཤིན་ཏུ་ཡིད་དུ་འོང་བ་ཞིག་
ཡོད་པ་ལས། རྒྱལ་པོ་ཡུལ་ལམ་ས་ཆ་གཞན་ཞིག་ཏུ་གཡུལ་འགྱེད་དུ་
སོང་བའི་ཤུལ་ཏུ་བཙུན་མོ་ཤི་བར་གྱུར་པ་ལ་བློན་པོ་མཁས་པ་རྣམས་ཀྱིས་
ཐབས་བྱས་ནས། མི་ཞིག་རྒྱལ་པོའི་སྐུ་མདུན་དུ་བཏང་བས། རྒྱལ་པོས་ཡུལ་
ཕྱོགས་ཚང་མ་བདེ་བར་གནས་སམ་ཞེས་དྲིས་པ་ལ། བཙུན་མོ་སྔར་ནས་ཤི་
ཚར་ཡང་། གལ་ཏེ་བཙུན་མོ་ཤི་སོང་ཞེས་བརྗོད་ན། དམག་ཉེས་པ་སྟེ་
གཡུལ་ཕམ་པར་འགྱུར་བ་ལ་སོགས་པའི་ཉེན་ཁ་དང་རྒྱལ་པོ་ཁོང་ཉིད་ཀྱང་
འཆི་བའི་ཉེན་ཁ་ཡོད་པས། མི་བདེ་བ་གཞན་མེད་ཀྱང་བཙུན་མོའི་སྨིན་
མའི་མཚམས་སུ་ཐོར་བ་སྟེ་ཆུ་བུར་ལྟ་བུའི་རྨ་ཞིག་བྱུང་ཡོད་ཀྱང་སྐྱོན་མི་་་་་
འདུག་ཅེས་ཞུས་ལ། ཡང་དེའི་རྗེས་སུ་མི་ཞིག་བཏང་བ་ལ་རྒྱལ་པོའི་བཙུན་
མོའི་རྨ་ཡི་གནས་ཚུལ་དྲིས་པ་ལ། ཐོར་བའི་ཆུ་བུར་དེ་བརྡོལ་སོང་ཞེས་ཞུས་
ཤིང་། ཡང་མི་ཞིག་བཏང་ནས་ཆུ་བུར་བརྡོལ་བ་དེ་རྨ་རུ་གྱུར་སོང་ཞེས་
ཞུས་ལ། ཡང་མི་ཞིག་བཏང་ནས་བཙུན་མོའི་རྨ་དེ་བརྣགས་ནས་ཤ་མེད་
པར་མགོ་ཕལ་ཆེར་རུས་པ་དཀར་སེང་ངེར་འདུག་ཅེས་ཞུས་པར། ་རྒྱལ་
པོའི་ཡིད་ལ་བཙུན་མོ་དེ་ད་ནི་ང་དང་མ་འཕྲད་པར་ཤི་ན་བཟང་སྙམ་པ་ལ།
ཡང་མི་ཞིག་བཏང་ནས་བཙུན་མོ་ཤི་སོང་ཞེས་ཞུས་པས། རྒྱལ་པོས་ཀྱང་མྱ་
ངན་དང་སེམས་སྡུག་ཆེར་མ་བྱས་སོ། །དཔེ་དེ་བཞིན་དུ་དང་པོ་སངས་རྒྱས་
ཀྱི་ཡོན་ཏན་རྗེས་སུ་དྲན་པ་ནས་རིམ་གྱིས་སྒོམ་པས་ཐབས་ཀྱི་ཆ་བརྟན་་་་་་
753



པར་བྱས་པས་ཕྱིས་སྟོང་པ་ཉིད་ལ་ཆམས་ཀྱིས་བཏང་བ་སྟེ་སྟོང་པ་ཉིད་་་་་
སྒོམ་པར་བྱེད་ཀྱང་རྟག་མཐའ་དང་ཆད་མཐར་ལྷུང་བར་མི་འགྱུར་བ་ཡིན་
གསུངས། དོན་དེ་ནི་དཔེ་འོག་མ་གསུམ་ལ་ཡང་གོ་བར་བྱའོ། ་ །ཕྱུགས་
འདུལ་བ་ནི་འབྲོག་པས་རྟེའུ་ཏོར་ཏེ་རྟའི་ཕྲུག་སོགས་ཀྱི་རྒྱབ་ཕབ་པའམ་་་་
འདུལ་བའི་སྐབས་སུ་ཐོག་མར་སྣོད་སྟོང་པ་ཙམ་བཀལ་ཞིང༌། དེ་ནས་དེ་
ལས་ཆེ་ཙམ་གྱི་དངོས་པོ་རེ་བཀལ། དེ་ནས་བྱིས་པ་ཆུང་ཆུང་ཞོན་དུ་བཅུག་
ནས་རིམ་གྱིས་བསླབས་པས། མཐར་མི་ཆེན་པོས་ཞོན་ནས་བང་རྒྱུགས་བྱས་
ཀྱང་ཨའུ་རྩི་བ་སྟེ་ཆོག་ཆོག་ཡིན་པ་ཇི་བཞིན་ནོ། །དེ་ཡང་བུ་སྟོར་བ་ཞེས་པ་
ནི་དམ་པའི་ཆོས་པདྨ་དཀར་པོ་ལས། མི་ཞིག་གིས་བུ་སྟོར་བ་སྟེ་བུ་བོར་ཏེ་
ཕ་འཚོལ་དུ་སོང་ཡང་མ་རྙེད་པས། ཕས་ས་ཆ་གཞན་ཞིག་ཏུ་ཡུལ་ཅིག་ཏེ་
ས་ཞིག་བཟུང་སྟེ་ནོར་ལོངས་སྤྱོད་མང་པོ་བསགས་ནས་ལོངས་སྤྱོད་ཆེན་པོ་
རྒྱས་ཤིང་འཕེལ་ཡོད་པའི་དུས་སུ། ཁོ་བོའི་བུ་ས་ཕྱོགས་དེར་འཁྱམས་ནས་
ཡོང་བ་ཕས་ངོ་ཤེས་ཏེ། ཕས་ཐབས་བྱས་ནས་དང་པོ་ནས་བཟུང་སྟེ་བུ་
ཁོ་རང་ནང་དུ་སྡོད་ཅེ་ན་ཁྱོད་ཀྱིས་གཞན་གྱི་མི་བཙན་གྱིས་བཟུང་ངོ་ཞེས་
རྒྱལ་པོའི་ཆད་པ་འབྱུང་ཉེན་ཆེ་བར་མ་ཟད་ཁོ་རང་ཕྱིར་འགྲོ་ཉེན་ཡང་ཆེ་
བས། དང་པོ་མ་བཟུང་བར་སྤྲང་པོའི་ཟླ་ལ་བཞག་དེ་ནས་ཀྱང་ཚུར་
བསྙེན་ཏེ་སྲང་འཕྱག་ཏུ་བཅུག་པ་སྟེ་ལམ་སྲང་སོགས་ཕྱགས་སུ་བཅུག་ཅིང་
ཟས་ཀྱང་གང་བཟང་རེ་བྱིན། དེ་ནས་ཁྱོད་རང་གོ་ཆོད་པར་འདུག་ཅེས་
ནང་ལས་སོགས་ལས་སུ་བཅུག་ཅིང་། དེ་ནས་རིམ་གྱིས་མཛོད་ཀྱི་ལྡེ་མིག་
754



གཏད་དེ་བག་ཕེབས་པ་སྟེ་སེམས་ལྷོད་པོར་བཏང་ནས། ་ ཕྱིས་སུ་ཕ་རྒན་
འཆི་བའི་དུས་སུ་ཉེ་འབྲེལ་རྣམས་ལྷན་གཅིག་ཏུ་བསྡུས་ནས། འདི་ཉིད་
ངའི་བུ་ཡིན་པ་ལ་བོར་ནས་དུས་ཡུན་རིང་པོ་འགོར་བའི་གནས་ཚུལ་སོགས་
གསལ་བོར་བརྗོད་ནས། ད་ང་རོང་རྒས་པས་ཁྱེད་རྣམས་ཀྱིས་ང་ལ་ཇི་ལྟར་
བྱེད་པ་བཞིན་དུ་བདག་གི་བུ་འདི་ལ་ཡང་གྱིས་ཤིག་ཅེས་བཤད་དེ། ་ ་ ཁྱིམ་
ཚང་དེའི་དབང་ཡོད་ཚད་བུ་ལ་གཏད་ནས་དབང་བྱེད་དུ་བཅུག་པ་བཞིན་
ནོ། །དེ་ཡང་རྒྱ་མཚོར་འཇུག་པ་རྣམས་དང་པོ་ཉིད་ནས་ཆུ་གཏིང་རིང་སར་
ཞུགས་ཤིང་བརྒལ་ན་བྱེད་ཅིང་འཇིགས་ནས་ཟློག་པར་འགྱུར་བས། དང་པོ་
ཆུ་པུས་མོ་ནུབ་ཙམ་ནས་རིམ་གྱིས་གོམས་པར་བྱས་པས། ཕྱིས་སུ་སྐྱེ་ལྡིང་ལ་
ཡང་འཇིགས་པ་མེད་པར་ཆད་ཀྱིས་ཆོད་པ་བཞིན་དུ། དང་པོ་ཐབས་
རྣམས་བརྟན་པར་བྱས་ནས་སྟོང་པ་ཉིད་ལ་བསླབས་ན། ཆད་ལྟར་འགྱུར་
བ་དང་སྤོང་བའི་དོགས་པ་མེད་པས་ན། དང་པོ་སྐྱེས་བུ་ཆུང་ངུ་ནས་བཟུང་
སྟེ་རིམ་གྱིས་བསླབས་ན་སླ་བའི་སྒོ་ནས་འཇུག་ཐུབ་ལ། དེ་མ་ཡིན་པར་ཐོག་
མ་ཉིད་ནས་སྟོང་ཉིད་ཀྱི་ལྟ་བ་སྒོམ་ན་མི་འོང་བར་གསུངས་ལ། གོང་གི་
ཉེས་དམིགས་གཉིས་ལས་གང་རུང་ཞིག་ཏུ་འགྱུར་བ་སྟེ་ཆད་མཐའ་དང་་་་
རྟག་མཐའ་གཉིས་ལས་གང་རུང་ཞིག་ཏུ་ལྷུང་བར་འགྱུར་བ་མ་གཏོགས་་་་་
འབྱུང་རྒྱུ་མེད་གསུངས་པའོ། ། ། །
དེ་བས་ན་ཤེས་རབ་སྟེ་བདག་མེད་རྟོགས་པའི་ཤེས་རབ་དེ་ཐབས་་་་་་
དང་མ་བྲལ་བར་སློབ་དགོས་པས། ： དེ་ལྟར་ལྟ་བས་ཐོག་ཕ་ཚད་ལ་གཞན་གྱི་
E
755



དྲིང་མི་འཇོག་པ་སྟེ་གཞན་ལ་རག་ལས་མི་དགོས་པའམ་གཞན་ལ་བརྟེན་མི་
དགོས་པར་རང་ཚུགས་ཐུབ་པར་བྱ་བར་སྟོན་པ་ལ། རྩ་བ་ལས། བསླབ་
བཏུས་ཡབ་སྲས་མཇལ་བའི་ཁུངས་དྲངས། །གཞན་གྱི་དྲིང་ལ་མི་འཇོག་
སྐབས་སུ། །བདག་ཅག་གཞན་དྲིང་མི་འཇོག་པ་ནི། །འདི་ལྟར་དད་དང་
བྱང་ཆུབ་སེམས་སོགས། །བརྟན་སྒོམ་འདི་ནས་གསུང་བཞིན་སློབ་ཅིང་། །
ཡབ་སྲས་མཇལ་ནས་གསུངས་པ་བཞིན་དུ། །དེ་ལྟར་མང་དུ་སོ་སོར་རྟོག་
ལ། །གཙོ་བོར་ཐབས་ལ་གནས་པར་བྱེད་ཅིང་། །ཐབས་ཀྱང་སྣ་ཚོགས་ཚུལ་
གྱིས་བྱེད་ན། །གཅིག་གི་བར་ཆད་གཅིག་གིས་སེལ་འགྱུར། །དེ་ཀུན་སྒྱུ་མར་
ཤེས་པ་དག་གིས། །དེ་ལྟར་ཐག་བཅད་ལམ་དེར་འཇུག་བྱ། །སྒུ་རུ་རུ་རུ་
གཞན་དུ་མི་ཚོལ། །དེ་ལས་གཞན་གྱིས་ཇི་སྐད་བསྟན་ཀྱང་། །གར་འགྲོའི་
ལམ་དེ་ང་ཉིད་ཀྱིས་ཤེས། །འགྲོ་མྱོང་མེད་ཀྱང་བེར་ཀ་དེར་སྟོན། །མི་གསུམ་
ཁམས་ནས་དབུས་སུ་འོངས་བཞིན། །བྱེད་ན་གཞན་དྲིང་མི་འཇོག་དེ་
ཉིད། །ཅེས་གསུངས་ཤིང་། དེ་ཡང་བསླབ་བཏུས་ནས་གསུངས་པའི་ཡབ་
སྲས་མཇལ་བའི་མདོ་དེ་ཉིད། སློབ་དཔོན་ཀླུ་སྒྲུབ་ཀྱིས་རིན་ཆེན་ཕྲེང་བར་
ཁུངས་སུ་དྲངས་ནས་རྒྱལ་པོ་ལ་གསུངས་པ་སྟེ། ཇི་ལྟར་ཆུ་ཤིང་ཡན་ལག་
དག །མ་ལུས་བཅས་ཏེ་བཤིག་བྱས་ན། །ཅི་ཡང་མེད་ལྟར་སྐྱེས་བུ་ཡང་། །
ཁམས་བཅས་བཤིག་ན་དེ་དང་འདྲ། །ཆོས་རྣམས་ཐམས་ཅད་བདག་མེད་
ཅེས། །དེ་ཕྱིར་རྒྱལ་བ་རྣམས་ཀྱིས་གསུངས། །ཁམས་དྲུག་དེ་ཀུན་བདག་
མེད་པར། །ཁྱོད་ལ་གཏན་ལ་ཕབ་པ་ཡིན། །ཁྱོད་ནི་རྟག་ཏུ་ཐམས་ཅད་ལ། །
756



7
ལེགས་པར་བརྟགས་ཏེ་མཛད་པ་དང༌། །ཡང་དག་ཇི་བཞིན་དོན་གཟིགས་
པས། །གཞན་གྱི་དྲིང་མི་འཇོག་པར་མཛོད། །ཅེས་པའི་ལུང་འདིའི་བཤད་
པ་མཛད་པའི་སྐབས་སུ་དགེ་བཤེས་པོ་ཏོ་བའི་ཞལ་ནས། སློབ་དཔོན་
མགོན་པོ་ཀླུ་སྒྲུབ་ཀྱིས་རྒྱལ་པོ་བདེ་སྤྱོད་བཟང་བོ་ལ་གཞན་གྱི་དྲིང་མི་་་་་་
འཇོག་པར་མཛོད་ཅེས་སྐུལ་བ་བཞིན་དུ། རང་ཅག་ཀྱང་གཞན་གྱི་དྲིང་ལ་
མི་འཇོག་པར་བྱེད་ན་འདི་ལྟར་ཏེ། རྒྱལ་དང་རྒྱལ་བའི་ཆོས་ལ་དད་གྱུར་
ཅིང་། །རྒྱལ་སྲས་རྣམས་ཀྱི་སྤྱོད་ལ་དད་བྱེད་པ། །བྱང་ཆུབ་བླ་ན་མེད་ལ་
དད་གྱུར་ན། །སྐྱེས་བུ་ཆེན་པོ་རྣམས་ཀྱི་སེམས་སྐྱེའོ། །ཞེས་པ། རྒྱལ་ཏེ་སྟོན་
པ་བཅོམ་ལྡན་འདས་ལ་ཡིད་ཆེས་ཀྱི་དད་པ་བྱེད་པ་དང་། རྒྱལ་བའི་ཆོས་
ཏེ་བཅོམ་ལྡན་འདས་ཀྱི་གསུང་རབ་ལ་དད་པ་བྱེད་དགོས་པར་མ་ཟད།
རྒྱལ་སྲས་རྣམས་ཀྱི་སྤྱོད་པ་སྟེ་ཕར་ཕྱིན་དྲུག་གི་ཉམས་ལེན་ལ་དད་པ། བླ་
ན་མེད་པའི་བྱང་ཆུབ་སྟེ་འབྲས་བུ་བྱང་ཆུབ་ཐོབ་འདོད་ཀྱི་དད་མོས་བརྟན་
པོ་ཡོད་ན། སྐྱེས་བུ་ཆེན་པོ་རྣམས་ཀྱི་སེམས་སྐྱེ་བར་འགྱུར་བ་བསྟན་ལ། དེ་
འདྲའི་ཚུལ་གྱིས་རྩ་བ་དད་པ་བརྟན་པོ་སྐྱེས་ནས། སྨོན་པ་སེམས་བསྐྱེད་
དང་འཇུག་པ་སེམས་བསྐྱེད་གཉིས་བསྐྱེད་ཅིང་། དེའི་སྤྱོད་པ་སྟེ་རྒྱལ་སྲས་
ཀྱི་སྤྱོད་པ་ཆོས་བཞི་གསུམ་བཅུ་གཉིས་ཉམས་སུ་བླངས་ནས། བྱང་ཆུབ་ཀྱི་
སེམས་དང་རྒྱལ་སྲས་ཀྱི་སྤྱོད་པ་ཕར་ཕྱིན་དྲུག་གི་ཉམས་ལེན་མི་ཉམས་པར་
བརྟན་པར་བསྒོམ། དེ་ལྟར་ཐོག་མར་ཐབས་བརྟན་པར་བྱས་ནས་ཤེས་
རབ་སྒོམ་པར་བྱེད་པའི་ཚུལ་འདི་ཉིད་ནས་གསུངས་པ་ཁོ་ན་བཞིན་དུ་སློབ་
757



ཅིང་། ཤེས་རབ་སྟེ་དོན་དམ་དཔྱོད་བྱེད་ཀྱི་ཤེས་རབ་ཀྱིས་ཆོས་རྣམས་ཏེ་
གཞི་གྲུབ་ཚད་ཀྱི་ཆོས་ཐམས་ཅད་ལ་རང་བཞིན་ཡོད་མེད་ལ་སོ་སོར་དཔྱོད་
ཅིང་རྟོག་པར་བྱེད་པའི་ལུགས་ཀྱང་། ཡབ་སྲས་མཇལ་བའི་མདོ་ལས། སྐྱེས་
བུ་གང་ཟག་འདི་ནི་ཁམས་དྲུག་པ། རེག་པའི་སྐྱེ་མཆེད་དྲུག་པ། ཡིད་ཀྱི་ཉེ་
བར་སྤྱོད་པ་བཅོ་བརྒྱད་པ་སྟེ་ཟེར་ནས། དེ་དག་རང་བཞིན་མེད་པ་ལ་དཔེ་
མང་པོའི་སྒོ་ནས་ཞེས་པའི་སྐབས་འདིར་བསྟན་གྱི་དམིགས་རྟེན་གཙོ་བོ་ནི།
བདག་མེད་རྣམ་གཉིས་ལས་ཐོག་མར་གང་ཟག་གི་བདག་མེད་རྟོགས་པའི་
ལྟ་བ་རྒྱུད་ལ་སྐྱེས་ནས། དེའི་རྗེས་སུ་ཆོས་ཀྱི་བདག་མེད་རྟོགས་པའི་ལྟ་བ་
རྒྱུད་ལ་སྐྱེ་དགོས་པར་སྟོན་པ་དེ་ཡིན། དེ་ལྟར་ཕུང་ཁམས་སྐྱེ་མཆེད་དེ་དག་
རང་བཞིན་མེད་པ་ལ་དཔེ་མང་པོའི་སྒོ་ནས་གསུངས། དང་པོ་སྐྱེ་བའི་དུས་
ན་གང་ནས་ཀྱང་མ་འོངས་པ་སྟེ་གང་ཟག་ནི་དང་པོ་སྐྱེ་བའི་དུས་ན་རང་་་་
བཞིན་གྱིས་མ་འོངས་ལ། ཐ་མ་འགག་པའི་དུས་ན་གར་ཡང་རང་བཞིན་
གྱིས་མི་འགྲོ་བ་སྟེ་མཐར་འཆི་བའི་དུས་སུ་ཡང་རང་བཞིན་གྱིས་མི་འགྲོ་་་་་
ཞེས་སོགས་ཀྱིས། འགག་པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་
པ། །འོང་བ་མེད་པ་འགྲོ་མེད་པ། །ཐ་དད་དོན་མིན་དོན་གཅིག་མིན། །སྤྲོས་
པ་ཉེར་ཞི་ཞིར་བསྟན་པ། །ཞེས་པའི་མཐའ་བརྒྱད་དང་བྲལ་བའི་སྟོང་ཉིད་
སྟོན་པ་ཡིན། དེ་ལྟར་འཆི་བའི་དུས་སུ་ཡང་རང་བཞིན་གྱིས་མི་འགྲོ་བར་
གསུངས་པ་བཞིན་དུ། ལན་མང་སྟེ་ལན་གཅིག་ལན་གཉིས་མ་ཡིན་པར་
ལན་ཐེངས་མང་པོའི་བར་རམ་མྱོང་བ་མ་ཐོན་ཀྱི་བར་དུ་དང༌།། ཚད་མས་
758
E



མ་རྟོགས་ཀྱི་བར་དུ་ཆོས་རྣམས་ཀྱི་རང་བཞིན་ལ་སོ་སོར་རྟོག་ལ། ་ ཐབས་
ཤེས་གཉིས་ལས་ཀྱང་གཙོ་བོར་དད་པ་དང་བྱང་ཆུབ་ཀྱི་སེམས་ལ་སོགས་་་་་
པའི་ཐབས་ལ་གནས་པར་བྱེད་ཅིང་། ་་ཐབས་ཀྱང་ཕྱོགས་གཅིག་ཏུ་བྱས་
པས་མི་འོང་བ་སྟེ་ཐབས་ཀྱི་ཕྱོགས་བྱང་ཆུབ་སེམས་སྒོམ་པ་ཁོ་ནས་མི་ཆོག་
པར། བྱང་ཆུབ་ཀྱི་སེམས་མ་སྐྱེས་པ་སྐྱེད་པར་བྱེད་ཅིང་། སྐྱེས་པ་གནས་
ཤིང་འཕེལ་བར་འགྱུར་བའི་སླད་དུ་ཚོགས་གསོག་སྒྲིབ་སྦྱོང་ལ་བརྩོན་པ་་༌་་་
གལ་ཆེ་བས། དཀོན་མཆོག་ལ་མཆོད་པ་དང་། དགེ་འདུན་ལ་བསྙེན་བཀུར།
འབྱུང་བོ་ལ་གཏོར་མ་སྦྱིན་པ། ཚ་ཚ་འདེབས་བ་དང་། གཟུངས་སྔགས་
ཟབ་མོ་ཟློ་བ། ཆོས་སྤྱོད་བཅུ་སྟེ་དབུས་མཐའ་ལས། ཡི་གེ་འབྲི་མཆོད་སྦྱིན་
པ་དང་། །ཉན་དང་ཀློག་དང་ལེན་པ་དང་། །འཆད་དང་ཁ་ཏོན་བྱེད་པ་
དང་། །དེ་བསམ་པ་དང་སྒོམ་པ་སྟེ། །ཆོས་སྤྱོད་བཅུ་ཡི་བདག་ཉིད་ནི། །
བསོད་ནམས་ཕུང་བོ་དཔག་ཏུ་མེད། །ཅེས་གསུངས་པ་ལྟར་ཆོས་སྤྱོད་བཅུ་
ལ་སོགས་ཐབས་ཚུལ་སྣ་ཚོགས་ཀྱིས་གཅིག་གིས་སྐྱེ་ཙ་ན་གཅིག་ལ་ཞུགས་་་་་
པས། གཅིག་གི་བར་ཆད་གཅིག་གིས་སེལ་བར་འགྱུར་བས་དེ་ལྟར་བྱ་
དགོས། དེ་ལྟར་བྱས་པའི་རྗེས་སུ་དེ་ཐམས་ཅད་སྒྱུ་མ་ལྟ་བུར་འཁོར་གསུམ་
སྟེ་སྦྱིན་པ་པོ་དང་། སྦྱིན་པ། སྦྱིན་པའི་ཡུལ་དང་བཅས་པ་རང་བཞིན་མེད་
པར་རྟོགས་པའི་ཤེས་རབ་ཀྱིས་ཟིན་པར་བྱ་དགོས་ལ། དེ་ཡང་རང་བཞིན་
མེད་པར་རྟོགས་པའི་ཤེས་རབ་རྒྱུད་ལ་སྐྱེས་པ་ཞིག་ཡིན་ཚེ། རང་བཞིན་
མེད་རྟོགས་ཀྱི་ཤེས་རབ་ཀྱི་ལྟ་བའི་རྗེས་འདེད་པ་དང་། རྒྱུད་ལ་མ་སྐྱེས་པ་
759



ཞིག་ཡིན་ཚེ། ཡིད་དཔྱོད་ཙམ་གྱིས་སྒོམ་པ་དང་། མ་མཐའ་ཡང་མོས་པ་
ཙམ་སྐྱེད་པར་བྱེད་དགོས་ལ། དེ་ཡང་རང་བཞིན་མེད་པ་ཞེས་པ་ནི། རྒྱུ་
དང་རྐྱེན་ལ་མ་བརྟེན་པའམ་རྒྱུ་རྐྱེན་དང་ཆ་རྐྱེན་གང་ལ་ཡང་ལྟོས་མེད་་་་་་
ཚུགས་ཐུབ་ཏུ་མ་གྲུབ་པ་ཞིག་ལ་བརྗོད་ཅིང་། གཞི་གྲུབ་ཚད་ཀྱི་ཆོས་ཐམས་
ཅད་མིང་རྐྱང་བཏགས་ཡོད་ཙམ་ཡིན་པས་རང་བཞིན་མེད་པ་ཞེས་བྱ་ལ།
དེ་ལྟར་རང་བཞིན་མེད་པར་རྟོགས་པའི་ཤེས་རབ་ཀྱིས་ཟིན་པར་བྱས་ནས།
དེ་བཞིན་དུ་བློ་ཐག་བཅད་ནས་ཉམས་སུ་ལེན་པ་དང༌། ཐབས་ཀྱིས་ཤེས་
རབ་ལ་གྲོགས་བྱེད་ཅིང་། ཤེས་རབ་ཀྱིས་ཐབས་ལ་གྲོགས་བྱེད་པ། ཐབས་
ཀྱིས་ཤེས་རབ་ཟིན་པ་དང་ཤེས་རབ་ཀྱིས་ཐབས་ཟིན་པ། ཐབས་ཀྱི་གཙོ་བོ་
ཀུན་རྫོབ་བྱང་ཆུབ་ཀྱི་སེམས་ཀྱིས་ལྟ་བའི་རྗེས་འདེད་པ་དང་། རང་བཞིན་
མེད་རྟོགས་ཀྱི་ཤེས་རབ་ཀྱིས་ཀུན་རྫོབ་བྱང་ཆུབ་ཀྱི་སེམས་ཀྱི་རྗེས་འདེད་པ།
དཔེར་ན། སྐུད་པ་གཉིས་ཕན་ཚུན་རྒྱུ་སྒྲིལ་བ་ལྟ་བུ་ཞིག་ལ་ཟུང་དུ་འབྲེལ་
བ་ཟེར་བ་ལས། ཐབས་དང་ཤེས་རབ་གཉིས་ཚང་བ་ཙམ་ལ་གོ་མི་རུང་། དེ་
ལྟར་ཐབས་ཤེས་ཟུང་འབྲེལ་གྱི་ལམ་དུ་འཇུག་པར་བྱེད་པ་ལས། སྐྱུ་རུ་རུ་
ཡར་རྒྱུགས་མར་རྒྱུགས་བྱས་ཏེ་རྩ་རླུང་དང་ཐིག་ལེ། དཀྱིལ་འཁོར་གྱི་
འཁོར་ལོ་ལ་སོགས་པའི་མན་ངག་མི་འཚོལ་བར། ཐབས་ཤེས་ཟུང་འབྲེལ་
ཙམ་བྱས་པས་ཅི་འོང་། ཁྱོད་གསོན་རབས་ཆད་དུ་བཅུག་པ་སྟེ་ཁྱོད་རང་
གསོན་བཞིན་དུ་ཤི་རོ་ལྟ་བུར་བཏང་བ་རང་ཡིན། སྐད་ཅིག་སྟེ་དུས་ཡུན་
ཐུང་ངུའི་ནང་དུ་འཚང་རྒྱ་བའི་ཐབས་ཡོད་པས་འདི་ལྟར་གྱིས་ཞེས་ཟླ་་་་
760
-



མཁན་ཡོད་ཀྱང་དེའི་རྗེས་སུ་མི་འབྲང་ཞིང་བློ་གཏན་ནས་མི་འགྱུར་བ་ཞིག་
དགོས་ལ། དེ་ཡང་ཤེས་རབ་ལྡན་པ་ཞིག་ཡིན་ན་བློ་མི་འགྱུར་ཏེ། དཔེར་ན།
འདི་མི་བཟང་དེ་བཟང་། དེ་མི་བཟང་འདི་བཟང་ཞེས་བརྗོད་ཀྱང་།
བཟང་མི་བཟང་རང་གིས་ཤེས་པས།་ གཞན་གྱི་ཟེར་སྒྲོས་ཀྱི་རྗེས་སུ་མི་
འབྲང་ལ། དེ་ཡང་ཤེས་རབ་མེད་པ་ཞིག་ཡིན་ཚེ། དགོད་པའི་ཁ་ལ་བལྟས་
པས་དགོད་བྲོ་ཞིང་། དུ་བའི་ཁ་ལ་བལྟས་པས་དུ་བྲོ་ཞེས་པའི་དཔེ་བཞིན་
ནོ། །ཤེས་རབ་དང་ལྡན་ཚེ་གཞན་དབང་དུ་མི་འགྲོ་ཞིང་གཞན་གྱིས་སྒུལ་མི་
ཐུབ་སྟེ། དཔེར་ན། གནའ་དུས་ཀྱི་རྒྱལ་པོ་རྣམས་བསམ་བློ་བཏང་ནས་
གསུངས་པ་དེ་འགྲིག་ཀྱང་རུང་མ་འགྲིག་ཀྱང་རུང་སྒུལ་མི་ཐུབ་ཅིང་གཞན་
གྱིས་སླུ་མི་ཚུགས་པས། རྒྱལ་པོས་གསུངས་པ་ལན་གཅིག་ཅེས་གྲགས་པ་དེ་
ལྟ་བུ། གཞན་གྱི་དབང་དུ་མི་འགྲོ་བ་བཅས་ཀྱི་ཐབས་དམ་པ་ནི་ཤེས་རབ་
ཡིན་པས་ལྷུར་བླངས་མཛོད་ཅེས་གསུངས་པ་བཞིན་དུ་གཞན་གྱིས་བཀྲིར་
མི་བཏུབ་པ་སྟེ་གཞན་གྱིས་གང་སར་འཁྲིད་མི་ཐུབ་སྟེ། ལམ་གར་འགྲོ་ང་
རང་གིས་ཤེས། ་ལམ་འདིར་ཞུགས་ན་འབུབ་མེད་པ་སྟེ་ཐང་ལ་འགྱེལ་བ་
མེད་དེ། རང་གིས་མ་ནུས་པ་མ་གཏོགས་ཆོས་འདིའི་མི་ཆོག་པ་མེད་སྙམ་
ནས་ལམ་གསལ་བོར་ངོས་འཛིན་པ་ནི། དཔེར་ན། མི་གསུམ་ཁམས་ཕྱོགས་
ནས་དབུས་ཕྱོགས་སུ་འོངས་པ་ལ། སྔོན་ཆད་འགྲོ་མ་མྱོང་བས་བྱང་ཐང་
སྟོང་པར་སླེབས་པ་ན་ལམ་ནོར་བར་དོགས་ནས། དབུས་གཙང་ནུབ་ཕྱོགས་
ན་ཡོད་ཅེས་པ་བརྗེད་དུ་མ་བཅུག་པར། དགོང་མོར་ཉི་མ་ནུབ་པའི་ཕྱོགས་
76 1



སུ་བེར་ཀ་སྟེ་ལག་རྟེན་དབྱུག་པ་བསྟན་ནས་ཉལ་ཞིང་། ཕྱི་ནངས་པར་བེར་
ཀ་གར་བསྟན་པའི་ཕྱོགས་སུ་ཕྱིན་པས་ལམ་མ་འཆུག་མ་ནོར་བར་དབུས་སུ་
སླེབས་པ་ཡིན་ནོ། །དཔེ་དེ་བཞིན་དུ་རང་ཅག་ཀྱང་མཉམ་མེད་ཇོ་བོ་ཆེན་
པོ་དཔལ་ལྡན་ཨ་ཏི་ཤ་ནས་བརྒྱུད་པའི་ཆོས་བརྒྱུད་དམ་བཀའ་བརྒྱུད་དེ་་་་
གཙོ་བོ་བྱང་ཆུབ་ལམ་སྒྲོན་འདི་ལ་བློ་སྦྱོང་དུས་ན། གཞན་གྱིས་ཅི་ཟེར་ཡང་
འདི་ལས་ལྷག་པའི་ཆོས་ཤིག་མེད་ཀྱི། རང་གི་རྒྱུད་ལ་སྐྱེ་ཐུབ་ན་རབ་དང་།
གལ་ཏེ་རྟོགས་པ་རྒྱུད་ལ་སྐྱེ་མ་ཐུབ་ཀྱང་། ཆོས་འདི་ཡིན་འཆུག་མེད་ཅེས་
བློ་ཐག་རྦད་ཀྱིས་བཅད་ནས་བྱེད་པ་ནི། དཔེར་ན། འཇིག་རྟེན་ཁ་དཔེ་ལ་
རྐང་པ་ཆད་ཀྱང་འགྲོ་ལོག་བྱས་ནས་བསམ་ཡས་ལ་བལྟ་ཟེར་བ་དང་། སོ་
མེད་ཀྱང་སྙིལ་གྱིས་འབྲད་ཟེར་བའི་ཚུལ་དུ་ལམ་གཞན་མི་འཚོལ་བར་འདི་
ཉིད་ལ་འབད་ན། གཞན་གྱི་དྲིང་མི་འཇོག་པ་དེ་ཡིན་གསུངས་པའོ། །དེ་
ཡན་ཆད་ཀྱིས་ཤེས་རབ་བསྒོམ་པ་ལ་ཐབས་བརྟན་པོར་བྱེད་དགོས་པར་་་་་
བསྟན་ནས། ད་ནི་ཐབས་བརྟན་པ་དེས་ཤེས་རབ་སྒོམ་པར་སྟོན་པ་ལ། རྩ་
བ་ལས། གོང་དུ་ཐབས་རྣམས་བརྟན་པར་གྱུར་པས། །ཤེས་རབ་སློབ་ཚེ་
འདི་ལྟར་ཡང་བསམ། །ལས་འབྲས་སེམས་པའི་དུས་ནའང་འདི་ལྟར། །ཅི་
ཡང་མིན་པའི་འཁྲུལ་བའི་ལས་ལས། ཅི་ཡང་མིན་པའི་འཁྲུལ་བའི་འབྲས་
བུ། །འཁྲུལ་བ་མ་བྲལ་བ་ལ་བསྙོན་མེད། །སྐྱེ་བ་ནམ་མཁའ་ལྟ་བུར་ཤེས་
ནས། །ལས་ཀྱི་སྐྱེ་བ་དང་བྲལ་གསུངས་ཕྱིར། །རྨི་ལམ་ཆུས་ཁྱེར་སྡུག་བསྔལ་
བཞིན་དུ། །འཁོར་བ་མཐའ་དག་སྡུག་བསྔལ་ཀུན་ཀྱང་། །དེ་ལྟར་ཤེས་བྱ་
762



འཁྲུལ་བ་ལས་བྱུང་། །དེ་ཕྱིར་འཁྲུལ་བ་སྤོང་བར་འབད་བྱ། །སེམས་ཅན་
ཀུན་ཀྱང་དེ་འདྲར་ཤེས་པས། །འགྲོ་ལ་སྙིང་རྗེ་ཆེན་པོ་བསྐྱེད་ལ། །ཀུན་གྱི་
འཁྲུལ་བ་སྤང་བར་བྱ་ཕྱིར། །བརྩོན་པ་བརྒྱ་འགྱུར་དག་ཏུ་བྱ་རིགས། །དེ་
ཡང་འཁོར་དང་མྱ་ངན་འདས་དང༌། །དེ་ཐོབ་ལམ་ཡང་འདི་ལྟར་ཤེས་བྱ། །
སྒྱུ་མ་མཁན་པོས་བློན་པོ་བསླུས་བཞིན། །མཚོ་དང་དེ་བརྒལ་གྲུ་དང་མཉན་
པ། ། །འཁྲུལ་བ་མ་བྲལ་བ་ལ་བསྙོན་མེད། ། །མ་འཁྲུལ་བ་ལ་གང་ཡང་མ་
ཡིན། །དེ་ཡི་སྐབས་སུ་འདི་གཉིས་ཁུངས་དྲངས། །ནམ་མཁས་བྱས་པའི་
མདུད་པ་དེ་ནི། །ནམ་མཁའ་ཉིད་ཀྱིས་གྲོལ་བར་འགྱུར་རོ། །ཞེས་གསུངས་
ལ། ཡང་། བྱང་ཆུབ་ནམ་མཁའི་མཚན་ཉིད་དེ། །རྟོག་པ་ཐམས་ཅད་སྤངས་
ཕྱིར་རོ། །གང་གིས་དེ་སེམས་བྱེད་པ་ནི། །བྱང་ཆུབ་སེམས་དཔའ་ཞེས་
བྱའོ། །ཞེས་ཀྱང་ཁུངས་དྲངས་ཏེ་གསུངས་པ་དེའོ། །ཞེས་གསུངས་ཤིང་། དེ་
ཡང་ཕར་ཕྱིན་དྲུག་ལས་ཤེས་རབ་བསྒོམ་པ་ལ་འཇུག་པའི་གོང་དུ། སྟོན་
པའི་ཡོན་ཏན་ཤེས་པ་ནས་བཟུང་ཏེ་སྟོན་པའི་ཡོན་ཏན་ཤེས་པ། ཁྱད་པར་
ཤེས་པ། ཁས་བླངས་པ། གཞན་དུ་མི་སྨྲ་བ་ལ་སོགས་པའི་སྒོ་ནས་སྟོན་པ་
སྐྱབས་སུ་བཟུང་ནས། བྱང་ཆུབ་མཆོག་ཏུ་སེམས་བསྐྱེད་ཅིང་། དེ་ནས་ཕ་
རོལ་ཏུ་ཕྱིན་པ་དྲུག་ལ་སློབ་པར་བྱེད་པ་ལ། བསམ་གཏན་མན་ཚད་ཐབས་
ཀྱི་ཆ་རང་རྒྱུད་ལ་མ་སྐྱེས་པ་སྐྱེད་པར་བྱེད་པ་དང་། སྐྱེས་པ་བརྟན་པར་
བྱེད་པ་སྔོན་དུ་སོང་བའི་སྒོ་ནས་སྟོང་ཉིད་སྒོམ་ན་ཡག་པོ་འོང་ལ། དེ་ཡང་
ཐིག་ཆེན་རིགས་ཅན་དབང་རྟུལ་གྱིས་ཐོག་མར་སྟོང་ཉིད་སྒོམ་ན་ཐབས་ལ་
763



འདོར་དོགས་ཆེ་ནའང་། དབང་རྣོན་ལ་དེ་འདྲ་འབྱུང་དོགས་མེད་པས།
ཐེག་ཆེན་རིགས་ཅན་དབང་རྣོན་གྱིས་ཐོག་མར་སྟོང་ཉིད་བསྒོམས་པའི་་་་་་
རྗེས་སུ་བྱང་ཆུབ་མཆོག་ཏུ་སེམས་བསྐྱེད་ཀྱང་ཕུན་སུམ་ཚོགས་པ་འོང་བས་
ན། ཐབས་བརྟན་པར་གྱུར་པ་ཞིག་གིས་ཤེས་རབ་སྟོང་པ་ཉིད་བསྒོམ་པའི་
དུས་ན། འདི་ལྟར་ཐམས་ཅད་ཅི་ཡང་མ་ཡིན་པར་བསམ་པར་བྱ་བ་སྟེ་རང་
བཞིན་གྱིས་གྲུབ་པ་མ་ཡིན་པའམ་བདེན་པར་གྲུབ་པ་མ་ཡིན་པར་བདེན་་་་་
སྟོང་དང་སྣང་སྟོང་གཉིས་ཟུང་འཇུག་ཏུ་བསམ་དགོས་ཤིང༌། སྣང་བས་
སྟོང་པ་ལ་ངེས་པ་འདྲེན་ཞིང༌། ་ སྟོང་པས་སྣང་བ་ལ་ངེས་པ་འདྲེན་པར་
བསམ་དགོས་པ་ལས། ཆོས་ཐམས་ཅད་ཅང་མེད་གཏན་མེད་ཅི་ཡང་མ་
ཡིན་ཞེས་བརྗོད་པ་ནི་བླུན་པོའི་ལོག་ལྟ་ཁོ་ནའོ། །དེ་ལྟ་བས་ན་དགེ་བཤེས་
འབྲོམ་སྟོན་པ་ལ་དབུ་མའི་ལྟ་བ་མཐར་ཐུག་པ་སྟེ་དབུ་མ་ཐལ་འགྱུར་བའི་
ལྟ་བ་མཐར་ཐུག་པའམ་རྒྱལ་བའི་དགོངས་པ་མཐར་ཐུག་པ་གང་ལགས་་་་
ཞེས་ཞུས་པས། ཅི་ཡང་མ་ཡིན་པ་ཞིག་ཡིན་གསུངས་སྐད། ཅི་ཡང་མ་ཡིན་
ཞེས་དགག་སྒྲ་བཞག་སྟེ་དགག་ཕྱོགས་ནས་བསམ་དགོས་པ་བསྟན་པ་ཡིན་
པ་ལས་སྒྲུབ་ཕྱོགས་ནས་བསམ་རྒྱུ་མེད། དེ་ཡང་ལས་འབྲས་ལ་མཚོན་ན།
ལས་འབྲས་སེམས་པའི་དུས་ན་ཅི་ཡང་མ་ཡིན་པའམ་བདག་མེད་པ་ཡིན་་་་
བཞིན་དུ་བདག་ཡོད་པར་ཕྱིན་ཅི་ལོག་ཏུ་ལོག་པར་འཁྲུལ་ནས་ཉེ་རིང་་་་་་
ཆགས་སྡང་ལ་སོགས་པའི་ཉོན་མོངས་པ་ཅི་ཡང་མ་ཡིན་པ་བྱུང་ཞིང་། དེས་
ཅི་ཡང་མ་ཡིན་པའི་ལས་དགེ་མི་དགེ་བསགས་པས། ཅི་ཡང་མ་ཡིན་པའི་
764



འཁྲུལ་བའི་འབྲས་བུ་བདེ་བ་དང་སྡུག་བསྔལ་དུ་སྣང་བ་འཁྲུལ་བ་མ་བྲལ་
བ་རྣམས་ལ་བསྙོན་དུ་མེད་པར་ཡོད་ལ། དེ་དག་ནི་རང་བཞིན་ལ་བལྟས་ན་
ཞེས་པ། དཔེར་ན། དགེ་བ་དང་སྡུག་བསྔལ། སྡུག་བསྔལ་དང་བདེ་བ་ཞེས་
པའི་བདེ་བ་དང་སྡུག་བསྔལ་དེ་གང་རེད་ཅེས་དོན་དམ་དཔྱོད་བྱེད་ཀྱི་་་་་
རིགས་པས་བཙལ་ན་ཅི་ཡང་རྙེད་རྒྱུ་མེད་དོ། ་ ་ །དེ་ཡང་རང་བཞིན་ལ་
དོན་དམ་པའི་རང་བཞིན་དང་ཐ་སྙད་པའི་རང་བཞིན་གཉིས་ཡོད་པ་ལས་
འདིར་དོན་དམ་པའི་རང་བཞིན་ལ་གོ་དགོས་ལ། ཐ་སྙད་པའི་རང་བཞིན་
ཡོད་དེ། དཔེར་ན། མི་འདིའི་རང་བཞིན་བཟང་ལ། མི་དེའི་རང་བཞིན་མི་
བཟང་ཞེས་པ་ལྟ་བུ་དང༌། ཡང་ན་འདི་ཤིང་གི་རང་བཞིན་རེད། འདི་རྡོའི་
རང་བཞིན་རེད། འདི་ཆུའི་རང་བཞིན་རེད་ཅེས་པ་ལྟ་བུ་ལ་སོགས་པ་ལྟ་བུ་
ཁས་མ་བླངས་ན་མི་འགྲིག་སྟེ། འཇིག་རྟེན་གྲགས་པའི་ཀུན་རྫོབ་མ་བརླག་
ཅིག །ཅེས་གསུངས་པས། གལ་ཏེ་ཐ་སྙད་པའི་རང་བཞིན་ཁས་མ་བླངས་ཚེ་
དེ་བརླག་པ་ཡིན་ནོ། ་་ །སྐབས་འདིར་བསྟན་གྱི་རང་བཞིན་ཞེས་པ་ནི།
བདེན་པར་གྲུབ་པ་ཞེས་པའི་དོན་ཡིན་ཏེ། ལས་ཀྱང་ལས་ཀྱི་ངོ་བོ་ཉིད་ཀྱིས་
སྟོང་ཞེས་བའི་ངོ་བོ་ཉིད་བདེན་པར་གྲུབ་པ། དོན་དམ་པར་གྲུབ་པ། ཡང་
དག་བར་གྲུབ་པ། རང་བཞིན་གྱིས་གྲུབ་པ་ཞེས་པ་རྣམས་དོན་གཅིག་པས།
ལས་ཀྱང་ངོ་བོ་ཉིད་དམ་རང་བཞིན་གྱིས་སྟོང་ལ། འབྲས་བུ་ཡང་འབྲས་
བུའི་ངོ་བོ་ཉིད་དམ་རང་བཞིན་གྱིས་སྟོང་པས་ན། །ཅི་ཡང་མ་ཡིན་པ་བྱ་
བར་འཇུག་བ་ཡིན་གསུངས་སོ། ། །དེ་ཡང་བདེན་པར་མ་གྲུབ་པའམ་རང་
765



དེ་འདྲའི་སེམས་རྣལ་མ་སྐྱེ་པའི་
ཆོག་པར་རང་རྒྱུད་ལ་སྐྱེས་དགོས་པས།
768
པའི་དོན་དང་། དེ་ཡང་མིང་རྐྱང་ཞེས་པས་བདེན་གྲུབ་བཅད་ཅིང་།
བཏགས་ཡོད་ཅེས་པས་གཏན་མེད་བཅད་པ་ཡིན་ནོ། །དེ་ལྟར་ཅི་ཡང་མ་
ཡིན་པ་ཡིན་ན། འོ་ན་རྒྱུ་འབྲས་ག་ན་བ ཏུབ་སྙམ་ན་སྟེ་རྒྱུ་དགེ་བ་ལས་
འབྲས་བུ་བདེ་བ་དང་རྒྱུ་མི་དགེ་བ་ལས་སྡུག་བསྔལ་འབྱུང་བ་མི་སྲིད་དོ་་་་
སྙམ་ན། ཅི་ཡང་མ་ཡིན་པས་ཞེས་པའི་བྱེད་སྒྲའི་ཤུགས་བསྟན་གྱིས་ཅི་ཡང་
མ་ཡིན་པ་ཞེས་པ་དེ་རང་བཞིན་གྱིས་མ་གྲུབ་པ་ཡིན་པའི་རྒྱུ་མཚན་གྱིས་རྒྱུ་
འབྲས་བཏུབ་པ་དང་། རྒྱུ་འབྲས་བཏུབ་པའི་རྒྱུ་མཚན་གྱིས་རང་བཞིན་
གྱིས་མ་གྲུབ་པ་ཡིན་ཞེས་པའོ། །དེ་ཅི་ཡང་མ་ཡིན་པས་རྒྱུ་འབྲས་བཏུབ་པ་
ནི། དཔེར་ན། གཉིད་ལོག་པའི་སྐབས་སུ་ཤེས་པ་གཉིད་ཀྱིས་བསླད་པས་སྒོ་
ལྔའི་དབང་ཤེས་ནི་འགགས་པ་སྟེ་དབང་ཤེས་རགས་པ་འགགས་ཀྱང་ཡིད་
ཀྱི་རྣམ་པར་ཤེས་པ་མ་འགགས་པར་འཁྲུལ་ནས་རྨི་ལམ་དུ་ཆུ་ཆེན་པོས་་་་་
ཁྱེར་བའི་སྡུག་བསྔལ་དང་། དེ་ལས་ཐར་བར་བྱེད་པའི་འབད་རྩོལ་དང་།
གཞན་གྱིས་ཆུ་ལས་བཏོན་ཞིང་སྐྱབས་པའི་བདེ་བ་ལ་སོགས་པ་རྨི་ལམ་སྣ་་་་
ཚོགས་རྨིས་པ་དོན་ལ་མེད་བཞིན་དུ་གཉིད་མ་སང་བར་དུ་བསྙོན་དུ་མེད་
པ་སྟེ་ཡོད་པ་ལྟར་དུ་སྣང་བ་བཞིན། མ་རིག་པའི་གཉིད་ཀྱིས་འཁྲུལ་བ་དང་
མ་བྲལ་བ་རྣམས་ལ་ལས་དགེ་སྡིག་གི་འབྲས་བུ་བདེ་སྡུག་གྲུབ་པ་དོན་དམ་
པར་མེད་བཞིན་དུ་དེར་སྣང་བའི་འཁྲུལ་བ་སྐྱེ། དེས་འཁོར་བའི་བདེ་སྡུག་
76



བསྐྱེད་དེ་ཁམས་གསུམ་འཁོར་བར་འགལ་མེ་བཞིན་དུ་འཁོར་བའི་སྡུག་་་་་་
བསྔལ་བྱུང་བར་ཤེས་པར་བྱོས་ལ། ཅི་ཡང་མ་ཡིན་པའི་སྡིག་པ་ལས་བཟློག་
པར་བྱ། ཅི་ཡང་མ་ཡིན་པའི་སྡུག་བསྔལ་ལས་ཡིད་འབྱུང་བར་བྱ་སྟེ། དངོས་
པོ་མེད་པ་ལ་ཡོད་པར་འཛིན་པའི་འཁྲུལ་བ་སྤོང་བའི་ཕྱིར། མགོའམ་གོས་
ལ་མེ་ཤོར་བ་གསོད་པ་བས་རིངས་ཤིང་བྲེལ་བའི་བརྩོན་འགྲུས་ཀྱིས་འབད་
པར་བྱས་པས། ཐམས་ཅད་ཅི་ཡང་མ་ཡིན་པར་ཤེས་ནས་གཉིད་ལས་སད་
ན། ཆུས་ཁྱེར་བའི་སྡུག་བསྔལ་དང་བྲལ་བ་བཞིན་དུ་འཁོར་བ་མཐའ་དག་
གི་སྡུག་བསྔལ་མི་འབྱུང་གསུངས། དེ་ཡང་ཐོས་པས་ཤེས་པ་ཙམ་ལ་མི་བྱ་བ་
སྟེ་སྒྲ་སྤྱི་ཙམ་མམ་ཚིག་སྤྱིའི་གོ་བ་ཙམ་གྱིས་མི་ཆོག་པར། དང་པོ་ཐོས་པ་
དང་བསམ་པ་ལ་ལེགས་པར་བསྟེན་ཞིང་། ཐོས་བྱུང་དང་བསམ་བྱུང་གི་
ཤེས་པའི་རྨང་གཞིའི་སྟེང་ནས་སྒོམ་པས་རྟོགས་པས་སྐྱེ་བ་ནམ་མཁའ་ལྟ་་་་
བུར་ཤེས་པ་སྟེ་ནམ་མཁའ་བཞིན་དུ་རང་བཞིན་གྱིས་མ་གྲུབ་པའམ་ཅི་ཡང་
མ་ཡིན་པ་བསྒོམས་པས། ཅི་ཡང་མ་ཡིན་པའི་མ་རིག་པའི་གཉིད་སད་པས་
བདེན་པ་མཐོང་ནས་ཏེ་སྟོང་ཉིད་མངོན་སུམ་དུ་རྟོགས་ནས་འཁོར་བར་་་་་
འཕེན་བྱེད་ཀྱི་ལས་གསར་དུ་མི་གསོག་པར་གསུངས། དེས་སྐྱེས་བུ་འབྲིང་
མན་ཆད་དེ་སྐྱེས་བུ་ཆུང་ངུ་དང་འབྲིང་གཉིས་ཀྱི་དབང་དུ་བྱས་ནས་བསྟན་
པ་ཡིན་ནོ།།
དེ་ནི་སྐྱེས་བུ་མཆོག་གི་དབང་དུ་བྱས་པ་སྟེ་ཐེག་ཆེན་རིགས་ཅན་་་་་་་
དབང་རྟུལ་གྱིས་ཐོག་མར་ཐབས་བརྟན་པར་བྱས་པའི་རྗེས་སུ་སྟོང་ཉིད་་་་་་
767



རྟོགས་པའི་ལྟ་བ་རིང་རྒྱུད་ལ་སྐྱེད་པར་བྱེད་ཅིང་། ཐེག་ཆེན་རིགས་ཅན་
དབང་རྣོན་གྱིས་ཐོག་མར་སྟོང་ཉིད་རྟོགས་པའི་ལྟ་བ་རང་རྒྱུད་དུ་བསྐྱེད་པ་ལ་
ནས་དེའི་རྗེས་སུ་བྱང་ཆུབ་མཆོག་ཏུ་སེམས་བསྐྱེད་པའི་དབང་དུ་བྱས་པ་ནི་།
རང་ཅི་ཡང་མ་ཡིན་པ་སྟེ་རང་བཞིན་གྱིས་མ་གྲུབ་པའམ་བདེན་པར་མ་་་་་
གྲུབ་པའི་སྡུག་བསྔལ་བ་ལྟར། སེམས་ཅན་རྣམས་ཀྱང་དོན་མེད་པའི་སྡུག་
བསྔལ་ཏེ་བདེན་པར་མ་གྲུབ་པའི་སྡུག་བསྔལ་གྱིས་ཉམ་ཐག་སྟེ། ཕྱིན་ཅི་
ལོག་སྟེ་མ་རིག་པའི་དབང་གིས་བདེན་འཛིན་དང་གཏི་མུག་གི་དབང་དུ་་་་
གྱུར་ཏེ་མེད་པ་ཞིག་ཡོད་པར་བཟུང་ནས་སྨྱོན་པ་བཞིན་དུ་སོང་བའི་འགྲོ་
བ་རྣམས་ལ་རང་གི་ཉམས་ལ་དཔགས་པ་སྟེ་རང་ཉིད་ཀྱང་མ་རིག་པའི་་་་་
གཞན་དབང་དུ་སོང་ནས་ཐོག་མ་མེད་པ་ནས་ད་ལྟའི་བར་དུ་འཁོར་བར་་་་
འཁྱམས་ཤིང་སྡུག་བསྔལ་མྱང་ས་པ་བཞིན་དུ། རང་དང་སྐལ་བ་མཉམ་པའི་
སེམས་ཅན་ཐམས་ཅད་ལ་ཡང་སྙིང་རྗེ་ཆེན་པོ་ཤས་མི་བཟོད་པའམ་ཤུགས་
ཆེན་པོ་བསྐྱེད་པ་སྟེ། ་དཔེར་ན་མ་གཅིག་ལ་བུ་གཅིག་ཡོད་པ་དེར་ནད་
ཚབས་ཆེན་ཞིག་ཐེབས་པ་ལ། མ་དེ་ལ་རང་གི་བུ་ནད་དེ་ལས་ཐར་འདོད་
ཀྱི་བློ་ཧ་ཅང་ཤུགས་དྲག་པོ་སྐྱེ་ངེས་ལ། དེ་འདྲ་བའི་བློ་དེ་དགྲ་གཉེན་བར་
མའི་སེམས་ཅན་ཐམས་ཅད་ཀྱི་སྟེང་དུ་སྐྱེས་ཚེ་སྙིང་རྗེ་ཆེན་པོ་སྐྱེས་པའི་་་་
ཚད་ཡིན། སེམས་ཅན་ཀུན་ལའང་སྙིང་རྗེ་ཆེན་པོ་ཚད་དེ་འདྲ་ཞིག་བསྐྱེད་
དགོས་པར་གསུངས་ལ། དེ་འདྲའི་སེམས་དེ་ཡང་བསྐྱེད་པ་ཙམ་གྱིས་མི་
ཆོག་པར་རང་རྒྱུད་ལ་སྐྱེས་དགོས་པས༔ དེ་འདྲའི་སེམས་རྣལ་མ་སྐྱེ་པའི་
768



ཐབས་གང་ཡིན་ཞེ་ན། ཉེར་ལེན་སྙིང་རྗེ་ཆེན་པོ་བསྒོམ་པ་ཡིན་ལ། དེ་ཡང་
ཉེར་ལེན་ཁོ་ནས་འབྲས་བུ་འབྱིན་མི་ནུས་པས། དེའི་གྲོགས་སུ་ལྷན་ཅིག་
བྱེད་རྐྱེན་ཚོགས་གསོག་པ་དང་སྒྲིབ་པ་སྦྱང་བ། བླ་མའི་རྣལ་འབྱོར་སོགས་
བསྒོམ་དགོས་པ་ཡིན་ནོ། །དེའི་རྒྱུ་མཚན་གྱིས་གྲྭ་ས་ཆེན་པོ་སེ་འབྲས་དགེ་
གསུམ་ལྟ་བུ་ལ་མཚོན་ན། ཚོགས་ནས་སྒྲོལ་མ་དང༌། ཤེར་སྙིང་གཙོ་བྱས་
པའི་འདོན་པ་མང་པོ་གསུངས་པ་ཡང་དེའི་ཆེད་དུ་ཡིན། སློབ་གཉེར་ཕོར་
གང་ལ། རིམ་གྲོ་བྲེ་གང་དགོས་ཞེས་པའི་ཁ་དཔེ་ཡོད་པ་བཞིན་ནོ། །གལ་ཏེ་
གྲྭ་ས་ཆེན་པོ་ལ་རྩོད་པ་ཁོ་ནས་ཆོག་ན། སྒྲོལ་མ་དང་ཤེར་སྙིང་སོགས་
འདོན་པ་མང་པོ་གསུང་དགོས་དོན་མེད་ལ། འོན་ཀྱང་དེ་ཙམ་གྱིས་མི་ཆོག་
པའི་རྒྱུ་མཚན་གྱིས་དགེ་བའི་བཤེས་གཉེན་བསྟེན་ཚུལ་ནས་སམ་སངས་་་་་
རྒྱས་རྗེས་སུ་དྲན་པ་ནས་བཟུང་སྟེ་ཤེས་རབ་ཀྱི་བར་དུ་ཆོས་སྐོར་གང་དང་
གང་ཡིན་ཡང་། དེ་དང་དེའི་རྟོགས་པ་རྒྱུད་ལ་སྐྱེ་བ་ལ་ཚོགས་གསོག་པ་
དང་སྒྲིབ་པ་སྦྱོང་བ། བླ་མའི་རྣལ་འབྱོར་བཅས་ཚང་རྒྱུ་དེ་ཤིན་ཏུ་གལ་ཆེ།
དེ་ཡང་བླ་མའི་རྣལ་འབྱོར་ནི་བླ་མ་དང་དབྱེར་མེད་པའི་སྒོ་ནས་ལྷག་པའི་
ལྷ་ལ་གསོལ་བ་འདེབས་རྒྱུ་དེ་ཡིན་ལ། དཔེར་ན། རང་གི་ཡི་དམ་གྱི་ལྷ་
འཇམ་པའི་དབྱངས་དང་སྤྱན་རས་གཟིགས་ལྟ་བུ་ཡིན་ན། ངོ་བོ་རང་གི་རྩ་
བའི་བླ་མ་ཡིན་པ་ལ་རྣམ་པ་འཇམ་པའི་དབྱངས་དང་སྤྱན་རས་གཟིགས་་་
ཡིན་པའི་མོས་པ་བཟུང་ནས་གསོལ་འདེབས་ཤུགས་དྲག་བྱས་ཚེ། རང་རྒྱུད་
ལ་རྟོགས་པ་སྐྱེད་བྱེད་ཀྱི་ཐབས་གཙོ་བོར་འགྱུར་ཞིང་། དེ་ནས་ཚོགས་
769



གསོག་པ་དང་སྒྲིབ་པ་སྦྱོང་བ་ལ་འབད་ན་དོན་དུ་འགྱུར་ངེས་ལ། གྲུབ་
མཐའ་གང་ལ་མཚོན་ན་ཡང་སྔོན་འགྲོ་དེ་ངེས་པར་དུ་འཛོམས་དགོས་སོ། །
དེ་འདྲའི་སྔོན་འགྲོའི་ཆ་རྐྱེན་སོགས་འཛོམས་ན། དངོས་གཞི་གང་ཡིན་པ་
དེ་འགྲུབ་ངེས་ཏེ། དཔེར་ན། ལོ་ཏོག་ལྟ་བུ་ལ་མཚོན་ན། ཐོག་མར་ཞིང་ས་
ལ་ས་བོན་བཏབ་ཅིང་། དེ་ནས་ཆུ་ལུད་དྲོད་བཅས་འཛོམས་ན་ལོ་ཏོག་རང་
དབང་མེད་པོར་ཕུན་སུམ་ཚོགས་པ་ཐོན་ལ་མ་འཛོམས་ན་མི་ཐོན་པ་བཞིན་
ནོ། །དེ་ཡང་སྙིང་རྗེ་ཆེན་པོ་དང་། བྱང་ཆུབ་ཀྱི་སེམས། སྟོང་ཉིད་རྟོགས་
པའི་ལྟ་བ་གང་ཡིན་རུང་། དང་པོ་བསྐྱེད་པ་ལ་བརྟེན་ནས་རྒྱུད་ལ་སྐྱེ་
དགོས་ལ། རྒྱུད་ལ་སྐྱེས་མ་སྐྱེས་ཀྱི་ཚད་དེ་རྩོལ་མེད་ཀྱི་མྱོང་བ་ཐོན་མ་
ཐོན་གྱི་སྒོ་ནས་འཇོག་དགོས་པས་འདི་ཉིད་ཀུན་གྱིས་ཐུགས་ལ་འཛིན་རྒྱུའི་
གནད་འགག་ཅིག་ཡིན་ནོ། །དེ་ཡང་སེམས་ཅན་ཀུན་གྱི་འཁྲུལ་བ་སྤང་བའི་
ཕྱིར་ཏེ་སེམས་ཅན་ཐམས་ཅད་ཀྱི་རྒྱུད་ཀྱི་མ་རིག་པ་འཇོམས་པ་ལ། ཐོག་
མར་རང་ཉིད་རྫོགས་པའི་སངས་རྒྱས་ཀྱི་གོ་འཕང་ཐོབ་དགོས་ལ། དེ་ཐོབ་
ན་སེམས་ཅན་གྲངས་མེད་པའི་དོན་བྱེད་ཐུབ་ལ་དེ་མ་ཐོབ་ན་སེམས་ཅན་
གྱི་དོན་རྒྱ་ཆེ་ལ་མཐར་ཐུག་པ་བྱེད་མི་ནུས་སོ། །དེ་ཡང་ཉན་ཐོས་གང་ཟག་
རྣམས་ཀྱིས་རང་ཞི་བ་དོན་དུ་གཉེར་བ་སྟེ་ཁྱབ་པ་འདུ་བྱེད་ཀྱི་སྡུག་བསྔལ་
ཉེ་བར་ཞི་བའི་ཉེར་ཞིའི་དབྱིངས་དོན་དུ་གཉེར་བའི་བརྩོན་འགྲུས་ལས་་་་
བརྒྱ་འགྱུར་དུ་བྱ་བར་རིགས་ལ། དེ་ལ་ལྟོས་ཏེ་ཐེག་ཆེན་གང་ཟག་རྣམས་
ཀྱིས་བརྒྱ་འགྱུར་སྟོང་འགྱུར་དུ་བརྩོན་འགྲུས་སྐྱེད་ཀྱང་དགོས་ལ་སྐྱེད་འོས་
770



པ་ཡང་ཡིན་ཏེ། མདོ་སྡེ་རྒྱན་ལས། སེམས་ཅན་ཁུར་ཆེན་མགོ་ལ་ཁྱེར་བ་
ཡིཥ ་ །སེམས་དཔའི་མཆོག་ནི་དལ་གྱིས་འགྲོ་མི་མཛེས། །བདག་གཞན་སྣ་
ཚོགས་འཆིང་བས་རབ་བཅིངས་པས། །བརྩོན་པ་བརྒྱ་འགྱུར་དག་ཏུ་བྱ་
བའི་རིགས། །ཞེས་གསུངས་པ་ལྟར་ཏེ། ་་ སེམས་ཅན་ཐམས་ཅད་འཁོར་
བ་ལས་བསྒྲལ་ནས་རྫོགས་པའི་སངས་རྒྱས་ཀྱི་ས་ལ་འགོད་པར་འདོད་པའི་
བསམ་པ་དེ་ལ་བྱང་ཆུབ་ཀྱི་སེམས་ཞེས་བྱ་ཞིང་། དེ་འདྲ་བའི་སེམས་བསྐྱེད་
པའི་གང་ཟག་ཅིག་ཡིན་ཚེ། ་ སེམས་ཅན་ཐམས་ཅད་ཀྱི་ཁུར་ཆེན་པོ་རང་
མགོ་ལ་བླངས་བའམ་ཁྱེར་བ་ཡིན་པས། ： སེམས་ཅན་གྱི་དོན་དུ་བརྩོན་
འགྲུས་མི་རྩོམ་པར་ལེ་ལོའི་དབང་དུ་བཏང་ནས་སོས་དལ་གྱིས་བསྡད་ན་མི་
རུང་བ་དང་མི་མཛེས་ལ། རང་གཞན་ཐམས་ཅད་སྡུག་བསྔལ་གསུམ་གྱིས་
མནར་བ་དང༌། ཉོན་མོངས་ཀྱི་གཙོ་བོ་མ་རིག་པས་དམ་པོར་བཅིངས་པས།
བརྩོན་པ་རྒྱ་ཆེ་ལ་ཤུགས་དྲག་པ་བྱ་བར་རིགས་ཤིང་འོས་སོ་ཞེས་གསུངས་
པ་བཞིན་ནོ། །དེ་ལྟ་བུའི་བརྩོན་འགྲུས་ཀྱིས་སྤང་བར་བྱ་བའི་འཁོར་བ་སྡུག་
བསྔལ་གྱི་རང་བཞིན་དང་། ཐོབ་པར་བྱ་བའམ་མངོན་དུ་བྱ་བ་མྱ་ངན་ལས་
འདས་པའི་མཚན་ཉིད་དང་། དེ་འཐོབ་པར་བྱེད་པའི་ཐབས་ལམ་གྱི་ངོ་བོ་
གསུམ་ཡང་། སྒྱུ་མ་མཁན་གྱི་སྒྱུ་མ་ལྟ་བུར་ཤེས་པར་བྱ་དགོས་པ་སྟེ། འཁོར་
གསུམ་མི་མངོན་པར་རྟོགས་པའི་ཤེས་རབ་ཀྱི་ལྟ་བའི་རྗེས་འདེད་དགོས་ལ།
དེ་ཡང་བརྩོན་འགྲུས་ལ་སྤང་བྱ་གཅིག་དང་འཐོབ་བྱ་གཅིག་ཡོད་པ་ལས། །
སྤང་བྱ་ནི་འཁོར་བ་ཡིན་པས་འཁོར་བ་སྡུག་བསྔལ་གྱི་རང་བཞིན་ཡིན་པར་
771



བསམས་ནས་དེ་སྤང་འདོད་ཀྱི་བློ་བསྐྱེད་པ་དེ་ཡིན་ལ། ཐེག་ཆེན་རིགས་
ཅན་གྱི་དབང་དུ་བཏང་ན། ཐོབ་བྱ་ནི་མྱ་ངན་ལས་འདས་པ་སྟེ་ཉོན་མོངས་
པའི་སྒྲིབ་པ་དང་ཤེས་བྱའི་སྒྲིབ་པ་གཉིས་ལས་སངས་དགོས་པ་དེ་ཡིན། དེ་
ཡང་ཉན་ཐོས་རང་ཞི་བ་དོན་དུ་གཉེར་བའི་འདའ་བྱའི་མྱ་ངན་ནི་ཉོན་་་་་་
སྒྲིབ་ཙམ་དང་། མྱ་ངན་ལས་འདའ་བ་མངོན་དུ་བྱེད་པ་ནི་འཐོབ་བྱེད་
དང་། ཐོབ་བྱ་ནི་འགོག་བདེན་དང་སྒྲིབ་གཉིས་སྤངས་པའི་སྤངས་པ་བྱང་
ཆུབ་དང་། རྟོགས་པ་བྱང་ཆུབ་དེ་གཉིས་ཡིན་ནོ། །དེ་འཐོབ་པར་བྱེད་པའི་
ཐབས་ནི་ལམ་ཡིན་ལ། དེ་ཡང་སྐབས་འདིའི་ལམ་ནི་སྦྱིན་སོགས་ཕར་ཕྱིན་
དྲུག་དང་བྱང་ཆུབ་ཀྱི་སེམས་ཡིན་ལ། དེའི་ནང་དུ་སྐྱེས་བུ་ཆུང་དུ་དང་ཐུན་
མོང་བའི་ལམ། འབྲིང་དང་ཐུན་མོང་བའི་ལམ་དང་བཅས་པའི་ལམ་ཡོངས་
སུ་རྫོགས་པ་འདུས་ཡོད་དོ། །དེ་ཡང་ལམ་ཞེས་འདོགས་པའི་རྒྱུ་མཚན་གང་
ཡིན་ཞེ་ན། བྱང་ཆུབ་ཀྱི་སེམས་དང་། སྙིང་རྗེ་ཆེན་པོ། སྟོང་ཉིད་རྟོགས་
པའི་ལྟ་བ། སྦྱིན་སོགས་ཕར་ཕྱིན་དྲུག་ལ་སོགས་པ་རྫོགས་པའི་སངས་རྒྱས་
ཀྱི་ས་ལ་བགྲོད་བྱེད་ཡིན་པའི་ཆ་ནས་ལམ་ཞེས་བྱའོ། །དེ་ཡང་མིང་འདོགས་
ཚུལ་ལ་འདོད་རྒྱལ་དང་རྗེས་གྲུབ་ཅེས་མིང་འདོགས་ཚུལ་གཉིས་ཡོད་པ་་་་་
ལས། ལམ་ཞེས་བྱ་བའི་མིང་ནི་རྗེས་གྲུབ་ཀྱི་མིང་ཡིན་ཏེ། རྒྱུ་མཚན་ནམ་
ངེས་ཚིག་བཤད་རྒྱུ་ཡོད་པའི་ཕྱིར་དང་། དེ་ལ་ཡང་འདྲ་བ་རྒྱུ་མཚན་དུ་
བྱས་པ་དང་འབྲེལ་བ་རྒྱུ་མཚན་དུ་བྱས་པ་གཉིས་ཡོད་པ་ལས། འདྲ་བ་རྒྱུ་
མཚན་དུ་བྱས་པ་ཡིན་ནོ། །ལམ་གྱི་ངོ་བོ་ལ་གསུམ་སྟེ། ཐོབ་བྱ་དང་། འཐོབ་
772



བྱེད། སྤང་བྱ་གསུམ་ལ་གོ་དགོས་སོ། །དེ་ཡང་སྒྱུ་མ་མཁན་གྱི་སྒྱུ་མ་ལྟ་བུར་
ཤེས་པར་བྱ་དགོས་པ་ནི། དཔེར་ན། སྔོན་རྒྱལ་པོ་ཞིག་ལ་བློན་པོ་བྱེད་ངོན་
པ་སྟེ་རང་བཞིན་ངན་པའམ་སྤྱོད་ལོག་ཅན་ཞིག་ཡོད་པ་ལ། ལན་ཞིག་རྒྱལ་
པོ་དང་བློན་པོ་གཉིས་མཁར་ཞིག་གི་ཁ་ན་བསྡད་ཡོད་པའི་སྐབས་སུ། སྒྱུ་མ་
མཁན་ཞིག་གིས་མིག་འཕྲུལ་བར་བྱས་ཏེ་ལུང་བ་ཆུས་གང་བོར་སྤྲུལ་ནས་་་
མཁར་གྱི་བད་ཁོའམ་ཁ་ལ་ཆུ་ལྷུང་ལྷུང་སྟེ་མེར་གྱིས་བྱུང་བོ་དང་། མཉེན་
པ་སྟེ་ཆུ་བ་ཞིག་གྲུར་ཞུགས་ནས་སྐུ་བ་སྟེ་གྲུ་ཁེམ་འདེབས་བཞིན་མཁར་གྱི་
རྩར་འོངས་པ་ལ། ་མཉན་པ་ན་རེ། སྔོན་ལ་བློན་པོ་གྲུ་ལ་ཞུགས་ཤིག་ཟེར་
པས་བློན་པོ་གྲུར་ཞུགས་མ་ཐག་ཏུ་སྒྱུ་མའི་འཕྲུལ་ཞིག་ཅིང་མེད་པར་བཟོས་
པས་བློན་པོ་གཡང་དུ་ལྷུང་ནས་བསླུས་པ་བཞིན། སྒྱུ་མ་མཁན་གྱི་རྫས་ཀྱི་
སྦྱོར་བ་དང་སྔགས་ཐེབས་པ་ལ་དེ་དག་བསྙོན་མེད་དུ་ཡོད་ཀྱང་། སྔགས་མ་
ཐེབས་པ་ལ་གང་ཡང་མེད་པའི་དཔེ་དེ་བཞིན་དུ། ། མ་རིག་པའི་འཁྲུལ་
བ་དང་མ་བྲལ་བའི་རིང་སྟེ་མ་རིག་པའི་འཁྲུལ་བ་མ་སྤངས་པར་རྒྱ་མཚོ་ལྟ་
བུའི་འཁོར་བ་སྟེ་ཟག་བཅས་ཉེར་ལེན་གྱི་ཕུང་བོ་སྐྱེ་བའི་རྒྱུན་དང་། གྲུའི་
ནང་གི་འགྲུལ་བ་ལྟ་བུའི་རྟེན་གྱི་གང་ཟག་དང་། གྲུ་ཕ་རོལ་ཏུ་ཕྱིན་བྱེད་
ཡིན་པ་ལྟ་བུའི་ལམ་བསླབ་པ་གསུམ། མཉན་པའམ་གྲུ་བ་ལྟ་བུའི་དགེ་བའི་
བཤེས་གཉེན། ཕ་རོལ་གྱི་ངོགས་སམ་འགྲམ་ལྟ་བུའི་མྱ་ངན་ལས་འདས་པ་
སྟེ་རྫོགས་པའི་སངས་རྒྱས་ཀྱི་གོ་འཕང་ངམ་མཐར་ཐུག་གི་ཞི་བ་མི་གནས་་་་
པའི་མྱང་འདས་དེ་ཐམས་ཅད་ཅག་གེ་སྟེ་ཆ་ཚང་བར་ཡོད་པ་ཡིན་ལ། མ་
773



འཁྲུལ་བ་ལ་དེ་རྣམས་གང་ཡང་བདེན་པར་གྲུབ་པ་མེད་པ་ཡིན་གསུངས། །
སྐབས་འདིར་འཁྲུལ་ས་མང་པོ་ཡོད་ཀྱང་། སྤང་བྱའི་འཁོར་བ། སྤོང་བྱེད་
ལམ་བསླབ་པ་གསུམ། ་. ལམ་དེ་སྟོན་པའི་དགེ་བའི་བཤེས་གཉེན། ཐོབ་
བྱ་རྫོགས་པའི་སངས་རྒྱས་ཀྱི་གོ་འཕང་མཐའ་དག་ཀྱང་རང་བཞིན་གྱིས་མ་
གྲུབ་པའམ་བདེན་པར་མ་གྲུབ་ཀྱང་། ཐ་སྙད་དུ་ཡོད་པ་ཡིན་ཞེས་པའི་ནང་
དུ་དོན་ཐམས་ཅད་འདུས་ཡོད་དོ། །འོ་ན་དེ་ལྟར་ཡིན་པ་ཇི་ལྟར་ཤེས་ཞེ་ན།
དེའི་སྐབས་སུ་ཤེས་བྱེད་ཀྱི་ལུང་མདོ་དང་རྒྱུད་འདི་གཉིས་ཁུངས་དྲངས་་་་
ནས་གསུངས་ཏེ། དེ་ཡང་འདི་ལྟར། སྤང་བྱ་འཁོར་བའི་རང་བཞིན་ནི་ནམ་
མཁས་བྱས་པའི་མདུད་པ་ལྟ་བུ་ཡིན་ཏེ་ཞེས་པའི་ནམ་མཁས་མདུད་པ་བྱས་
པ་མི་སྲིད་ཀྱང་། ངག་རྒྱུན་དུ་གནམ་འཁོར་ལོ་རྩིབས་བརྒྱད་དང༌། ས་པད་
མ་འདབ་བརྒྱད་ཅེས་པ་ལྟ་བུ་བརྗོད་རྒྱུ་ཡོད་པ་ནི། ས་དབྱིབས་གོར་གོར་
ཡིན་ན་ནམ་མཁའ་ཡང་གོར་གོར་ཡིན་པའི་སྣང་བ་ཤར་བ་དང་། ས་
དབྱིབས་གྲུ་བཞི་ཡིན་ན་ནམ་མཁའ་ཡང་གྲུ་བཞི་ཡིན་པ་ལྟ་བུའི་སྣང་བ་་་་་
ཤར་ཡང་། དོན་དངོས་སུ་ནམ་མཁའ་ལ་དབྱིབས་གོར་གོར་དང་གྲུ་བཞི་ལྟ་
བུ་གཏན་ནས་མེད་ཀྱང་། སའི་དབྱིབས་ལ་བརྟེན་ནས་དེ་འདྲའི་སྣང་བ་
ཤར་བའི་དཔེ་བཞིན་དུ། ཆོས་ཐམས་ཅད་གང་དུ་ཡང་མ་གྲུབ་པ་སྟེ་བདེན་
པར་མ་གྲུབ་པ་ནམ་མཁའ་ལྟ་བུ་ལ། ཕྱིན་ཅི་ལོག་གི་རྣམ་རྟོག་སྟེ་གཏི་མུག་
གི་དབང་གིས་གང་དུ་ཡང་བཟུང་ནས་ཏེ་ཆོས་ཐམས་ཅད་བདེན་པར་གྲུབ་
པར་བཟུང་ནས་ཆགས་སྡང་གི་ཀུན་ནས་བསླངས་པའི་ལས་ཀྱིས་བསྐྱེད་་་་་་
774



པའི་འཁོར་བའི་སྡུག་བསྔལ་དེ་ནི་ནམ་མཁས་བྱས་པའི་མདུད་པའམ།
དོགས་པའི་འདུ་ཤེས་ཀྱིས་དུག་ལངས་པ་སྟེ། དཔེར་ན། ཟས་མི་འཕྲོད་པའི་
ནད་ཅན་ཞིག་ཡིན་ཚེ། དེ་ལ་ཇ་བླུགས་ཀྱང་ཇ་འདིའི་ནང་དུ་དུག་ཨེ་ཡོད་
སྙམ་བཞིན་དུ་བཏུང་ཚེ་ན་བར་འགྱུར་བ་དང་། ཡང་ཇ་འདི་གཙང་མ་ཡིན་
ཞིང་མི་འཕྲོད་པ་ཡང་ཅང་མེད་སྙམ་ནས་བཏུང་ཚེ་མི་ན་བ་ལྟ་བུ་ཡོད་པས།
དུག་མེད་ཀྱང་དུག་ཡོད་སྙམ་པའི་དོགས་པའི་དབང་གིས་དུག་ལངས་ནས་
ནད་སྐྱེད་པར་བྱེད་པ་ལྟ་བུ་ཡོད་པ་ཡིན་ལ། ད་དེ་ལས་གྲོལ་བར་བྱེད་པའི་
ཐབས་ནི། ནམ་མཁའ་དབྱིབས་ཟླུམ་པོ་དང་གྲུ་བཞི་སོགས་གང་གི་ངོ་བོར་
མ་གྲུབ་པའི་དཔེ་ལྟར་གང་ཡང་བདེན་པར་མ་གྲུབ་པར་རྟོགས་པ་ཉིད་ཀྱིས་
གྲོལ་བར་འགྱུར་བ་ཡིན་གྱི། སྤོང་རྒྱུ་ཅི་ཡང་མེད་པ་སྟེ་དོན་དམ་པར་སྤང་
རྒྱུ་ཅི་ཡང་མེད་དེ། དེ་ལྟར་གང་དུ་ཡང་མ་གྲུབ་པའི་རྒྱུ་མཚན་གྱིས་ནམ་
མཁའ་ལྟར་གྱུར་པ་དེ་ཉིད་མྱ་ངན་ལས་འདས་པའི་བྱང་ཆུབ་ཡིན་གྱི། དོན་
དམ་པར་འཐོབ་རྒྱུ་ཅི་ཡང་མེད་པས་འཁོར་བ་དང་མྱ་ངན་ལས་འདས་པ་་་
ཡང་རོའམ་བྲོ་བ་གཅིག་ཡིན་པ་ལས་ཐ་དད་མེད་གསུངས་པའོ། །དེ་ཡང་
འདིར་སྤོང་རྒྱུ་ཅི་ཡང་མེད་ཅེས་པ་དང༌། འཐོབ་རྒྱུ་ཅི་ཡང་མེད་ཅེས་པ་
རང་བཞིན་ནམ་དོན་དམ་པར་གྲུབ་པའི་སྤོང་རྒྱུ་དང་འཐོབ་རྒྱུ་ཅི་ཡང་མེད་
ཅེས་པའི་དོན་ཡིན་ལ། འདི་འདྲ་བའི་ལྟ་བའི་མྱོང་བ་ནི་སྟོང་ཉིད་རྟོགས་
པའི་ལྟ་བ་རྒྱུད་ལ་སྐྱེས་ཟིན་པའི་གང་ཟག་ཅིག་གིས་ད་གཟོད་ཚད་མའི་་་་་
ངེས་པ་རྙེད་ཐུབ་པ་མ་གཏོགས། རང་ཅག་ལྟ་བུ་ལ་མྱོང་བ་དངོས་མ་ཐོབ་
775



པའི་རྒྱུ་མཚན་གྱིས་དེར་ལད་མོ་དང་རྗེས་ཟློས་ཙམ་བྱེད་པ་ལས་ཤེས་རྒྱུ་ཅི་
ཡང་མེད། དཔེར་ན། བུ་རམ་ཁའི་ནང་དུ་བཞག་སྟེ་མྱོང་བ་ཞིག་གིས་བུ་
རམ་གྱི་རོ་དངོས་སུ་ཤེས་ཐུབ་པ་ལས། བུ་རམ་ཁའི་ནང་དུ་མ་བཞག་ཅིང་
རོ་ཇི་འདྲ་ཡིན་པ་མ་མྱངས་པ་ཞིག་གིས་བུ་རམ་གྱི་རོ་འདི་འདྲ་ཞེས་བརྗོད་
ཀྱང་བུ་རམ་གྱི་རོ་དངོས་ཇི་འདྲ་ཡིན་པ་དེ་ལ་བརྟེན་ནས་རྟོགས་མི་ནུས་་་་་
ཤིང་མྱོང་མི་ཐུབ་པ་བཞིན་ནོ། །དེ་བས། སྨྲ་བསམ་བརྗོད་མེད་ཤེས་རབ་ཕ་
རོལ་ཕྱིན། །ཞེས་པའི་དོན་ཡང་། སོ་སྐྱེས་སྒྲ་རྟོག་གིས་བརྗོད་དུ་མེད་པ་
དང་། བསམ་དུ་མེད་པའི་རྒྱུ་མཚན་གྱིས་དེ་ལྟར་དུ་བརྗོད་པའོ། །འོ་ན་གང་
དུ་ཡང་མ་གྲུབ་པའི་ནམ་མཁའ་ལྟ་བུ་དེ་ལ་བྱང་ཆུབ་ཟེར་བ་ཅི་ཞེ་ན། སྤྱིར་
བྱང་ཆུབ་ཅེས་པའི་བྱང་ནི་སྒྲིབ་གཉིས་མ་ལུས་པར་སྤངས་པ་དང་། ཆུབ་ནི་
རྟོགས་པ་སྟེ་ཡེ་ཤེས་ཆོས་སྐུ་བསྟན་པ་ཡིན་ལ། འདིར་ནམ་མཁའ་དང་བྱང་
ཆུབ་པ་གཉིས་མཚན་ཉིད་གཅིག་པ་ཞེས་པ་ཐ་སྙད་པའི་མཚན་ཉིད་གཅིག་
པ་སྟེ་རང་བཞིན་གཅིག་པའི་དོན་ཡིན་ལ། དོན་དམ་པའི་མཚན་ཉིད་ལ་
གཅིག་ཐ་དད་ཅེས་དགར་རྒྱུ་མེད་པ་སྟེ། གཅིག་ཅེས་པའང་ཟེར་རྒྱུ་མེད་ལ།
ཐ་དད་ཅེས་ཀྱང་ཟེར་རྒྱུ་མེད། དེ་ལྟར་ནམ་མཁའ་དང་བྱང་ཆུབ་གཉིས་
མཚན་ཉིད་གཅིག་པ་སྟེ། ནམ་མཁའ་ཡང་མ་སྐྱེས་པ། བྱང་ཆུབ་ཀྱང་མ་སྐྱེས་
པ། ནམ་མཁའ་རྟོག་པ་དང་བྲལ་བ། བྱང་ཆུབ་ཀྱང་རྟོག་པ་དང་བྲལ་བ་སྟེ་
དོན་དམ་དུ་མ་སྐྱེས་པ་དང་རྟོག་པ་དང་བྲལ་བ་ཡིན་པས་ན། གང་ཟག་
གང་གིས་རྟོག་པ་དང་བྲལ་བ་དེ་སེམས་པར་བྱེད་པའམ་སྒོམ་པར་བྱེད་པ་
776



དེ་ལ་ནི་བྱང་ཆུབ་སེམས་དཔའ་ཞེས་ཀྱང་བྱ་སྟེ་ཞེས་པའི་སྐབས་འདིའི་བྱུང་
ཆུབ་སེམས་དཔའ་ནི་བྱང་སེམས་འཕགས་པ་ལ་གོ་དགོས། བྱང་ཆུབ་སེམས་
དཔའ་ཡིན་ན་རྟོག་པ་དང་བྲལ་བར་སེམས་པར་བྱེད་པའི་ཁྱབ་པ་མེད་དེ།
སྟོང་ཉིད་མ་རྟོགས་པའི་བྱང་སེམས་ཡོད་པའི་ཕྱིར་རོ། །དེ་ཡང་མོས་སྤྱོད་ཀྱི་
དུས་ཏེ་ཚོགས་སྦྱོར་གྱི་གནས་སྐབས་སམ་ཐེག་ཆེན་སོ་སྐྱེའི་གནས་སྐབས་སུ་
བྱང་ཆུབ་ཀྱི་དོན་དུ་སེམས་པར་བྱེད་ལ། མཐོང་ལམ་སྐྱེས་ནས་ཏེ་སྟོང་ཉིད་
མངོན་སུམ་དུ་རྟོགས་ནས་བྱང་ཆུབ་ཉིད་སེམས་པར་བྱེད་པའོ།།
དེ་ལྟ་བུའི་གནས་ལུགས་ཏེ་རང་བཞིན་མེད་པའི་གནས་ལུགས་མཐར་
ཐུག་ཤེས་པའི་ཤེས་རབ་དེ་སྒོམ་པའི་དུས་ན་གཞན་གྱི་ལུགས་སྤངས་ནས་་་་
རང་གི་ལུགས་སྒོམ་པར་སྟོན་པ་ལ། རྩ་བ་ལས། ཁ་ཅིག་ཐོས་བསམ་དུས་ན་
རིགས་པས། །རང་བཞིན་མེད་པར་གཏན་ལ་ཕབ་ནས། །སྒོམ་དུས་མི་རྟོག་
འབའ་ཞིག་སྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །ལོགས་སུ་བསྒོམས་
ཕྱིར་གཉེན་པོར་མི་འགྱུར། དེ་ལྟ་བས་ན་སྒོམ་དུས་ཉིད་ན། །གཅིག་དང་དུ་
བྲལ་རྟེན་འབྲེལ་ལ་སོགས། །གང་ལ་གོམས་པས་སོ་སོར་བརྟག་ཅིང༌། །ཅུང་
ཟད་མི་རྟོག་ཉིད་དུའང་གནས་བྱ། །དེ་ལྟར་བསྒོམས་ན་ཉོན་མོངས་གཉེན་
པོ། །ལྷ་ཅིག་རྗེས་སུ་འབྲང་བར་འདོད་ཅིང་། །ཕ་རོལ་ཕྱིན་ལུགས་སྤྱོད་
པར་འདོད་པས། །ཤེས་རབ་བསྒོམ་པའི་ལུགས་ནི་དེ་ཡིན། །དེ་ཡང་གང་
ཟག་བདག་མེད་གོམས་པས། །དེ་ནས་དེ་ལྟར་རྗེས་སུ་འཇུག་བྱ། །ཞེས་
གསུངས་ཤིང་། དེ་ཡང་མཁས་པ་ཁ་ཅིག་ན་རེ། ཐོས་བསམ་བྱེད་པ་སྟེ་དགེ་
， 777



རྒན་གྱི་མདུན་ནས་དཔེ་ཁྲིད་དང་། དཔེ་ཁྲིད་བྱས་པའི་དོན་ལ་བསམ་པ་སྟེ་
དཔྱོད་པ་བྱེད་པའི་དུས་སུ་བདག་གཞན་དང་གཞི་གྲུབ་ཚད་ཀྱི་ཆོས་ཏེ་རི་
ར་བ་ཁང་ཁྱིམ་ལ་སོགས་པ་དང༌། ཡང་ན་འདི་ནི་ཀ་བའོ། །འདི་ནི་བུམ་
པའོ་ཞེས་སོགས་སུ་འཛིན་པ་ལ་སོགས་པར་གོ་བ་ལས། བླ་མས་རྗེས་སུ་
འཛིན་པ་ལ་གོ་མི་རུང་། རྟེན་འབྲེལ་ལམ་སྟེ་བདག་མེད་གཏན་ལ་འབེབས་
བྱེད་ཀྱི་གཏན་ཚིགས་དང༌། གཅིག་དུ་བྲལ་ཏེ་བདེན་པའི་གཅིག་བྲལ་ངེས་
པ་དང༌། བདེན་པའི་དུ་བྲལ་ངེས་པ། དགག་བྱ་ངེས་པ། ཁྱབ་པ་ངེས་
པའི་གནད་བཞི་བཤད་པའམ་གཅིག་དུ་བྲལ་གྱི་གཏན་ཚིགས་ལ་སོགས་་་་་
པའི་རིགས་པ་སྟེ་ཐལ་འགྱུར། རྟགས་སྦྱོར། སྒྲུབ་ངག་ལ་སོགས་གཏན་
ཚིགས་ཀྱི་སྒོ་ནས་ཆོས་ཐམས་ཅད་རང་བཞིན་མེད་པར་གཏན་ལ་ཕབ་ནས།
ཕྱིས་སྒོམ་པའི་དུས་ཏེ་རང་གིས་འཇོག་སྒོམ་དང་ཉམས་ལེན་བྱེད་པའི་དུས་
སུ་སྔར་གཏན་ལ་ཕབ་པའི་དོན་དེ་ཅི་ཡང་མི་བསམ་པར་དྲན་པ་བཀག་་་་་་
ནས་མི་རྟོག་པ་འབའ་ཞིག་ལ་སེམས་ནག་འཐོམ་མེའམ་ཙོམ་གྱིས་སྒོམ་ཟེར་
བ་ཧྭ་ཤང་མ་ཧཱ་ཡ་ནའི་ལྟ་བ་ལྟ་བུ་ལོག་རྟོག་ཆེན་པོའི་དབང་དུ་གྱུར་ཚེ།
འབྲེལ་མེད་པའི་སྟོང་ཉིད་ལོགས་ན་བསྒོམས་པར་འགྱུར་བ་སྟེ། ཅི་ཡང་ཡིད་
ལ་མི་བྱེད་པ་དེ་སྟོང་ཉིད་ཡིན་ཞེས་ཐོས་བསམ་གྱིས་གཞན་ཞིག་གཏན་ལ་་་
ཕབ། སྒོམ་དུས་སུ་གཞན་ཞིག་སྒོམ་ན་དེ་གཉིས་འབྲེལ་མེད་དུ་གྱུར་ནས་
ཉོན་མོངས་ལ་གནོད་པ་ཅི་ཡང་མེད་པས་ཉོན་མོངས་པའི་གཉེན་པོར་མི་་་་
འགྱུར་ཏེ། ང་དང་བདག་ཏུ་འཛིན་པ་ལོགས་སུ་སོང་བ་སྟེ་ཕྱོགས་གཞན་དུ་
778



སོང་། དེ་བཞིན་དུ་ང་དང་བདག་ཏུ་འཛིན་པའི་ཕྱིན་ཅི་ལོག་གི་བློ་དེ་
སྤོང་བྱེད་ཀྱི་གཉེན་པོ་དེ་ཡང་ལོགས་སུའམ་ཕྱོགས་གཞན་ཞིག་ཏུ་སོང་བས།
སྟོང་ཉིད་སྒོམ་པ་སྟེ་སྒོམ་པ་བ་ཡིན་ནོ་གྲལ་མགོར་བཞུགས་ཟེར་བ་དང༌། ༥
ཐོས་བསམ་པ་ཡིན་ན་གྲལ་མཇུག་ཏུ་སྡོད་ཟེར་བའི་སྲོལ་ལྟར་འོང་སྟེ། །
དཔེར་ན། བྲག་ཕུག་སྲིན་པོ་ཡོད་པར་གྲགས་པ་ཞིག་ཏུ། ： མི་ཞིག་མཚན་
མོར་ཉལ་བའི་དུས་སུ་དེར་སྲིན་པོ་ཡོད་པའི་དོགས་པ་སེལ་བའི་ཆེད་དུ།
འདི་ན་སྲིན་པོ་མེད་སྙམ་དུ་བསྒོམས་ཀྱང་ནམ་མ་ལངས་ཀྱི་བར་དུ་སྲིན་་་་་
པོའི་འཇིགས་པ་མི་བཟློག་ལ། སྒྲོན་མེས་ལེགས་པར་བཙལ་བས་མ་རྙེད་
པས། མེད་པར་སྒྲོ་འདོགས་ཆོད་པ་ན་རང་ལ་འཇིགས་པ་མི་འབྱུང་བ་ལྟར་
བདག་དང་ཆོས་སྟོང་པ་ཡིན་ནོ་སྙམ་པ་ཙམ་གྱིས། བདག་དང་ཆོས་སུ་རྟོག་
པའི་ཕྱིན་ཅི་ལོག་མི་བཟློག་གི་རིགས་པ་དེའི་རང་བཞིན་བཙལ་བས་མ་
རྙེད་པས། ཕྱིན་ཅི་ལོག་གི་རྟོག་པ་བཟློག་པ་ཡིན་པས། ཆོས་ནས་ཀྱང་།
གང་ཞིག་ཆོས་ལ་བདག་མེད་སོ་སོར་རྟོག །སོ་སོར་དེ་བརྟགས་གལ་ཏེ་སྒོམ་
བྱེད་ན། །དེ་ནི་འབྲས་བུ་མྱ་ངན་འདས་པའི་རྒྱུ། །ཆོས་གཞན་གང་གིས་འདི་
དག་ཞི་མི་འགྱུར། །ཞེས་པ་ཆོས་གང་དང་གང་ཞིག་ཡིན་རུང་བདག་གམ་
རང་བཞིན་མེད་པར་སོ་སོར་རྟོག་ཅིང་དཔྱད་པའི་སྒོ་ནས་སྒོམ་ཚེ་འབྲས་བུ་
མྱ་ངན་འདས་པ་བྱང་ཆུབ་ཆེན་པོ་འཐོབ་པར་འགྱུར་ལ། རྒྱུ་གཞན་གང་
གིས་ཀྱང་མ་རིག་པ་སྤོང་བར་མི་འགྱུར་ཞེས་གསུངས་ཏེ། དགེ་བཤེས་པོ་ཏོ་
བའི་ཞལ་ནས༑ སོ་སོར་རྟོག་པ་མེད་པ་སྟེ་ཐོག་མར་སྟོང་ཉིད་རྟོགས་པའི་ལྟ་
779



བ་ལ་ཐོས་བསམ་གང་ཡང་མ་སོང་བར་སྟོང་ཉིད་ཡིན་སྙམ་པ་ཙམ་གྱིས་་་་་་
སྟོང་པ་ཉིད་གཤའ་མ་སྟེ་ངོ་མ་རྒྱུད་ལ་སྐྱེ་མི་ཐུབ་པར་མ་ཟད་སྟོང་ཉིད་དང་
བར་ཐག་ཇེ་རིང་དུ་འགྲོ་བ་མ་གཏོགས་ཇེ་ཉེར་འགྲོ་མི་སྲིད་ཅེས་ཉམས་་་
མྱོང་དངོས་ཀྱི་སྟེང་ནས་གསུང་ས་སོ། །དེ་བས་ན་མགོན་པོ་བྱམས་པའི་
མངོན་རྟོགས་རྒྱན་ལས། ་ཡུལ་ནི་རྣམ་པ་གསུམ་པོ་རྒྱུ། ། སྦྱོར་བ་བཞི་ཡི་
བདག་ཉིད་དང༌། །ཆོས་སྐུ་འཕྲིན་ལས་འབྲས་བུ་ནི། །དོན་བསྡུས་གཞན་ཏེ་
རྣམ་པ་གསུམ། །ཞེས་གསུངས་པ་ལྟར་ཡིན་པས། སྒོམ་པའི་དུས་ཉིད་ན་
ཡང་རང་གི་ངོ་བོ་འགོག་པར་བྱེད་པའི་རིགས་པ་གཅིག་དང་དུ་བྲེལ། སྐྱེ་བ་
འགོག་པར་བྱེད་པའི་རྟེན་འབྲེལ་གཉིས་གང་ལ་གོམས་ཤིང་བློ་ལ་འབབ་པ་
དེ་ཉིད་ཀྱིས་ཉོན་མོངས་པ་གང་ལ་སྐྱེ་བའི་ཡུལ་ཏེ་མཛེས་མི་མཛེས་དང་། །
སྡུག་མི་སྡུག་པ་རྣམས་ལ་སོ་སོར་རྟོག་པའི་ཤེས་རབ་ཀྱིས་སོ་སོར་བརྟགས་
པ་སྟེ་སྡང་བ་སྐྱེས་ན་སྡང་བ་སྐྱེ་བའི་ཡུལ་དེའི་ངོ་བོ་ལ་དོན་དམ་དཔྱོད་བྱེད་
ཀྱི་རིགས་པས་དཔྱད་པ་བྱས་ན་སྡང་བ་སྐྱེ་བའི་གཞི་དེ་མེད་པར་འགྱུར་ལ།
དེ་ལྟར་བརྟགས་པ་སྟེ་དགྲ་ལ་སྡང་བ་དང་གཉེན་ལ་ཆགས་པའི་ཡུལ་དེ་་་་་་
རང་བཞིན་གྱིས་གྲུབ་མ་གྲུབ་བམ་བདེན་པར་གྲུབ་མ་གྲུབ་ཅེས་ཆགས་སྡང་
གི་ཡུལ་གྱི་དགྲའམ་གཉེན་ཞེས་མིང་དུ་བཏགས་པ་དེ་བཙལ་ན་ཅི་ཡང་རྙེད་
རྒྱུ་མེད་པར་འགྱུར་ལ་དེ་ལྟར་དོན་དམ་དཔྱོད་བྱེད་ཀྱི་རིགས་པས་བརྟགས་
ན་བདག་འདི་དང་ཆོས་འདི་ཞེས་རིགས་པས་དཔྱད་བཟོད་དུ་གྲུབ་པ་ཞིག་
གཏན་ནས་མེད་པར་རྟོགས་ཙ་ན། ཅི་ཡང་རྙེད་རྒྱུ་མེད་པའི་ངང་དེ་ཉིད་ལ་
780



མཉམ་པར་བཞག་པ་ལ་མི་རྟོག་ཡེ་ཤེས་ཞེས་ཟེར་ལ། དེ་ཡང་ཐོག་མར་
འཇོག་སྒོམ་ཅུང་ཟད་ཙམ་བྱས། དེ་ནས་རིགས་པས་བརྟགས་ཤིང་དཔྱད་པ་
བྱས་ནས་སྒོམ། ། དེ་ལྟར་ཐོག་མར་སྟོང་ཉིད་རྟོགས་མ་ཐག་ཏུ་འཇོག་སྒོམ་
ཉུང་ཉུང་དང་དཔྱད་སྒོམ་མང་ཙམ་བྱས་ན་བཟང་ལ། དེ་ནས་རིམ་གྱིས་
རིམ་གྱིས་འཇོག་སྒོམ་ཇེ་མང་དང་ཤུགས་ཇེ་ཆེར་གཏོང་དགོས། འོ་ན་དེ་
ལྟར་བྱེད་དགོས་པའི་རྒྱུ་མཚན་ཅི་ཡིན་ཞེ་ན། ཉོན་མོངས་པའི་གཉེན་པོར་
འཇོག་སྒོམ་ཙམ་གྱིས་དཔྱད་སྒོམ་ཡོང་ན་འཇོག་སྒོམ་དེ་ཤུགས་ཆུང་ལ། ་
འཇོག་སྒོམ་ཤུགས་ཆུང་ན་རང་རྒྱུད་ཀྱི་ཉོན་མོངས་ཀྱི་གཉེན་པོར་འགྱུར་་་་་
ཚབས་ཆུང་བའི་རྒྱུ་མཚན་གྱིས་དགེ་བཤེས་རྣལ་འབྱོར་པ་ཆེན་པོ་སྟེ་བཀའ་
གདམས་པའི་དགེ་བའི་བཤེས་གཉེན་ཆེན་པོ་རྣལ་འབྱོར་དབང་ཕྱུག་དཔལ་
ལྡན་སྒོམ་པ་བས། སྟོང་པ་ཉིད་བསྒོམས་པ་ན་བདེན་འཛིན་རྣམ་རྟོག་བྱུང་
བས། བདེན་འཛིན་དེ་སྤོང་བྱེད་ཀྱི་ཐབས་དང་མན་ངག་གང་ཡིན་ཞེས་ངོ་
བོ་རྗེ་ལ་ཞུ་སྙམ་པ་དང་། ཁོང་གི་མཚན་ལམ་དུ་འདི་སློབ་དཔོན་ཀླུ་སྒྲུབ་ཀྱི་
ཙམ་འབེའུ་སྟེ་ན་བཟའ་ཟླ་གམ་ཡིན་པས་གོན་གསུང་བ་རྨིས་ནས་ཕྱིས་ཇོ་
བོ་ལ་ཞུས་པས། མཚན་མ་དང་དངོས་པོ་གང་ལ་འཕྲོས་པ་དེ་ཉིད་སོ་སོར་
རྟོག་པས་སྟོང་པར་སྒོམས་གསུང་སྐད། དེ་མཚན་མ་དང་དངོས་པོ་གང་ལ་
བདེན་པར་འཛིན་པའི་རྟོག་པ་བྱུང་བ་དེ་ལ། དེའི་དངོས་པོའི་གནས་ཚོད་
ལ་དོན་དམ་དཔྱོད་བྱེད་ཀྱི་རིགས་པས་དཔྱད་པ་མང་དུ་ཐོངས་ཞེས་པའམ་
དཔྱད་སྒོམ་མང་དུ་སྒོམས་ཤིག་ཅེས་གསུངས་པའོ། །སློབ་དཔོན་སངས་རྒྱས་
781



|
༈
ཀ་
༈
， ༡
་
ཡེ་ཤེས་ཞབས་ཀྱི་མན་ངག་ཀྱང་། སོ་སོར་རྟོག་བ་སྒོམ་པ་འདི་ཡིན་ཏེ་བློའི་
བོགས་ཤིན་ཏུ་ཆེ་བ་ཡིན་གསུངས། ་༌དེ་བས་ན་རང་ཅག་མཉམ་མེན་ཇོ་བོ་
རྗེའི་རྗེས་སུ་འབྲང་བ་དང༌། རྒྱུ་ཕ་རོལ་ཏུ་ཕྱིན་པ་ལ་སྤྱོད་པར་འདོད་པས་
ཤེས་རབ་སྟོང་པ་ཉིད་སྒོམ་པའི་ལུགས་ནི། ཆོས་ཐམས་ཅད་ཀྱི་རང་བཞིན་
བདེན་པར་གྲུབ་མ་གྲུབ་སོ་སོར་བརྟགས་ཤིང་སྒོམ་པ་འདི་ཡིན་གསུངས་
སོ། །དེ་ཡང་སྔོན་དུ་གང་ཟག་གི་བདག་མེད་བསྒོམ་དགོས་ལ། གལ་ཏེ་གང་
ཟག་གི་བདག་མེད་ཐོག་མར་མ་བསྒོམས་པར་ཆོས་ཀྱི་བདག་མེད་བསྒོམས་
ཀྱང་། རྒྱུ་མཚོ་ཆེན་པོའི་ནང་དུ་སྣག་ཚའི་རྡོག་པོ་བོར་བ་ལྟར། སྤང་བྱའི་
བདག་ལོགས་གཅིག་ཏུ་ལུས་ཤིང་སྟོང་པ་ཉིད་གཞན་ཞིག་ཏུ་སོང་ནས།
བདག་སྟོང་པ་ཉིད་སྒོམ་པའི་སྒོམ་ཆེན་པ་ཡིན་སྙམ་ནས་ང་རྒྱལ་སྐྱེ་ཞིང་། །
ང་དང་མ་བྲལ་བའི་སྟོང་པ་ཉིད་སྒོམ་པ་སྟེ་བདགུ་རང་བཞིན་གྱིས་གྲོལ་་་་་་
བར་འདོད་པའི་སྟོང་པ་ཉིད་སྒོམ་པ་ནི། - ཉེས་པ་ཐམས་ཅད་ཀྱི་རྩ་བ་ཡིན་
པས། བདག་འཛིན་དེ་བཟློག་པའི་ཆེད་དུ། ཕུང་ཁམས་སྐྱེ་མཆེད་རྟེན་
འབྲེལ་ལ་སོགས་པ་རང་བཞིན་གྱིས་མ་གྲུབ་པར་རྒྱལ་བས་བསྟན་པའི་ཚུལ་
གྱིས་གང་ཟག་གི་བདག་མེད་བསྒོམ་ལ། དེ་ནས་སོ་སོར་རྟོག་པས་བཙལ་
ནས་གང་ཡང་མ་རྙེད་པའི་དོན་ཆོས་ཀྱི་བདག་མེད་ལ་དེ་ལྟར་འཇུག་པ་
བྱའོ་གསུངས་སོ།།
782



བཅུ་དགུ་བ། བདག་མེད་བསྒོམས་
པའི་དགོས་པ་སྟོན་པ།
འོ་ན་དེ་ལྟར་བདག་མེད་བསྒོམས་པ་ལ་དགོས་པ་ཅི་ཡོད་སྙམ་ན།
བདག་ཏུ་འཛིན་པས་ནི་འཁོར་བར་སྐྱེ་ལ། བདག་མེད་བསྒོམས་པས་ནི་མྱ་
ངན་ལས་འདས་པ་འཐོབ་པས། དེ་སྒོམ་པ་ལ་འབད་པར་སྟོན་པ་ལ། རྩ་བ་
ལས། འཁོར་པའི་རྒྱུ་གཙོ་མ་རིག་ཡིན་ཏེ། །དེ་ཡང་བདག་མེད་བདག་ལྟ་
གཙོ་བོ། །ཚེ་འདིར་བདག་བདེ་འདོད་པས་ངན་སོང་། །ཕྱི་མར་བདག་བདེ་
འདོད་པས་ལྷ་མི། །བདག་ཞི་བདེ་འདོད་གཟུགས་དང་གཟུགས་མེད། །
བདག་མེད་པ་ལ་མྱ་ངན་འདས་པ། །དེ་ཕྱིར་བདག་ལྟ་གཞོམ་ལ་འབད་བྱ། །
ཞེས་གསུངས་ཤིང་། འདིར་བདག་མེད་སྒོམ་པའི་དགོས་པ་སྟོན་པ་ཡིན་ལ་
ཞེས་དང་། འཇམ་མགོན་བླ་མས། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་
བ་མ་རིག་སྟེ། །ཞེས་གསུངས་པ་ལྟར་འཁོར་བའི་རྩ་བ་ནི། མ་རིག་པ་ཡིན་ལ།
བདག་ཏུ་འཛིན་པས་ནི་འཁོར་བར་སྐྱེ་ལ། འཁོར་བར་འཁོར་བའི་སྐྱེད་
བྱེད་ཀྱི་རྒྱུ་ནི་ངར་འཛིན་འཇིག་ལྟ་ཡིན། བདག་མེད་བསྒོམ་ན་མྱ་ངན་ལས་
འདས་པའམ་རྫོགས་པའི་བྱང་ཆུབ་འཐོབ་པར་འགྱུར་བས། , བདག་མེད་
བསྒོམ་པ་ལ་འབད་དགོས་པར་སྟོན་པ་ཡིན་ནོ།།
དེ་ཡང་ཁམས་གསུམ་འཁོར་བར་སྐྱེ་བའི་རྒྱུ་ལས་དང་ཉོན་མོངས་པ་་་
783



གཉིས་ཡིན་པ་ལས། དེ་ཡང་ཉོན་མོངས་པ་མེད་ན་ལས་ཡོད་ཀྱང་འབྲས་བུ་
འབྱིན་མི་ནུས་པས། གཙོ་བོ་ཉོན་མོངས་པ་ཡིན། ཉོན་མོངས་པ། མ་རིག་པ།
སྲེད་པ། ལེན་པ་གསུམ་ལས་གཙོ་བོ་མ་རིག་པ་ཡིན། དེ་ཡང་སྲེད་པ་དང་
ལེན་པ་གཉིས་ནི་དུག་གསུམ་དུ་དབྱེ་བ་ལས་འདོད་ཆགས་ཡིན་ལ། མ་རིག་
པ་ནི་གཏི་མུག་ཡིན་ཞིང་ཉོན་མོངས་ཀྱི་རྒྱལ་པོ་ལྟ་བུ་ཡིན་ནོ། །དེ་ཡང་མ་
རིག་པ་འཇོག་ཚུལ་ལ་གྲུབ་མཐའ་སོ་སོར་འདྲ་མིན་སྣ་ཚོགས་ཡོད་ཀྱང་།
སྐབས་འདིར་རྒྱལ་བའི་དགོངས་པ་ངེས་དོན་མཐར་ཐུག་དཔལ་ལྡན་ཐལ་་་
འགྱུར་བའི་རང་ལུགས་དེ་སྟོན་པ་ཡིན། མ་རིག་པའི་ངོ་བོ་ཕྱིན་ཅི་ལོག་བཞི་
ལས། གཙོ་བོ་བདག་མེད་པ་ལ་བདག་ཏུ་ལྟ་བ་སྟེ། དེ་ཡོད་པས་ནི་འཁོར་
བར་སྐྱེ་ལ། དེ་དང་བྲལ་བ་ནི་མྱ་ངན་ལས་འདས་པས་སོ། །ཞེས་པ་ལྟར་
ཡིན། དེ་ཡང་ཕྱིན་ཅི་ལོག་བཞི་ནི་གཤམ་དུ་འབྱུང་བར་འགྱུར་ལ། མ་རིག་
པའི་ངོ་བོ་ནི་ཕྱིན་ཅི་ལོག་གི་བློ་ཞིག་སྟེ། འཁྲུལ་བའི་བློ་ཙམ་མ་ཡིན་པར་
ལོག་ཤེས་ཡིན་ཏེ། མེད་པ་ཞིག་ཡོད་པར་འཛིན་པའི་བློ་ཡིན་པའི་ཕྱིར་རོ། །
བདེན་པར་མ་གྲུབ་པ་ཞིག་བདེན་པར་གྲུབ་པར་བཟུང་བ་ཡིན་པས་ཆ་ནས་
ལོག་ཤེས་སུ་འཇོག་ཅིང་། འདིར་གཙོ་བོ་བདག་མེད་པ་ལ་བདག་ཏུ་ལྟ་བ་
ཞེས་པའི་བདག་གི་དོན་ནི། ངོ་བོའི་དོན་ཡིན་པའི་ཕྱིར་རོ་ཞེས་དྲང་ངེས་
ལེགས་བཤད་སྙིང་བོ་ལས་གསུངས་པ་ལྟར། བརྟག་པ་མཐའ་བཟུང་གིས་
རང་གི་ངོ་བོས་གྲུབ་པ། དོན་དམ་པར་གྲུབ་པ། རང་བཞིན་གྱིས་གྲུབ་པ་
རྣམས་དོན་གཅིག་མིང་གི་རྣམ་གྲངས་ཡིན། དེ་ཡང་བདག་ཏུ་ལྟ་བ་ཞེས་པ་
78 4



བློ་ལ་གོ་དགོས་ཏེ། ལྟ་བ་ཡིན་ན་ཤེས་རབ་ཡིན་པས་ཁྱབ། ལོག་ལྟ་དང་ཡང་
དག་པའི་ལྟ་བ་གང་ཡིན་རུང་ཤེས་རབ་ཞིག་ལ་གོ་དགོས། ཤེས་རབ་ཡིན་ན་
ཡང་དག་པའི་ཤེས་རབ་ཡིན་པས་ཁྱབ་པ་མེད། དེ་ལྟར་བདག་མེད་པ་ལ་
བདག་ཏུ་ལྟ་བའི་དབང་གིས་འཁོར་བར་འཁྱམས་ལ། དེའི་དབང་གིས་
འཕེན་འགྲུབ་ཀྱི་ལས་བསགས་ཤིང་། ལས་ཀྱི་དབང་གིས་སྐྱེ་བ་བླངས། སྐྱེ་
བ་དེས་སྡུག་བསྔལ་མྱངས། དེ་ལྟར་རིམ་པ་བཞིན་དུ་རྟེན་འབྲེལ་བཅུ་
གཉིས་ལུགས་འབྱུང་དུ་འཁོར་བ་སྟེ། ། ་་ མ་རིག་པའི་དབང་གིས་འདུ་བྱེད།
འདུ་བྱེད་ཀྱི་དབང་གིས་རྣམ་ཤེས། དེ་ནས་མིང་གཟུགས། སྐྱེ་མཆེད། རེག་
པ། ཚོར་བ། སྲེད་པ། ལེན་པ། སྲིད་པ། སྐྱེ་བ། རྒ་ཤི། དེ་ནས་ཀྱང་མ་རིག་
པ་ནས་རིམ་གྱིས་འཁོར་བས། ཐོག་མ་མེད་པ་ནས་ད་ལྟའི་བར་དུ་འཁོར་
བས་ན་འཁོར་བ་ཞེས་བརྗོད་ལ། བདག་ཏུ་ལྟ་བ་དེ་རྩ་བ་ནས་སྤངས་ན་མྱ་
ངན་ལས་འདས་པ་ཡིན། མྱང་འདས་ལ་རང་བཞིན་གྱི་མྱང་འདས་དང་།
ལྷག་བཅས་ཀྱི་མྱང་འདས། ལྷག་མེད་ཀྱི་མྱང་འདས། མི་གནས་པའི་མྱང་
འདས་དང་བཞི་ཡོད་པ་ལས། སྐབས་འདིའི་མྱང་འདས་ནི་བདེན་འཛིན་
བག་ཆགས་དང་བཅས་པ་སྤངས་པའི་ཞི་བ་མི་གནས་པའི་མྱང་འདས་ལ་གོ་
དགོས། རང་བཞིན་གྱི་མྱང་འདས་ཞེས་པ་སྟོང་ཉིད་དང་དོན་གཅིག་ལ།
ལྷག་བཅས་དང་ལྷག་མེད་མྱང་འདས་གཉིས་ནི་ཐེག་དམན་གྱི་མྱང་འདས་
དང༌། མི་གནས་པའི་མྱང་འདས་ནི་ཐེག་ཆེན་གྱི་མྱང་འདས་ཏེ་བྱང་ཆུབ་
ཆེན་པོ་དང་དོན་གཅིག་སྟེ། དེ་ཇི་ལྟ་བུ་ཡིན་ཞེ་ན། འདི་ལྟར་ཕུང་པོ་སྟེ་
785



རང་གི་ཕུང་པོ་ལྔའི་བདག་མེད་པ་ལ་བདག་ཏུ་བཟུང་ནས། བདག་ཚེ་འདི་
ཙམ་ལ་བདེ་བ་འཐོབ་པར་འདོད་ནས་མི་དགེ་བཅུ་ལ་སོགས་པ་ལ་སྤྱད་་་་་་
པས་ཕྱི་མ་ལ་ངན་སོང་གསུམ་གང་རུང་དུ་ལྷུང་ལ། ་ ཚེ་རབས་ཕྱི་མ་ལ་
འཁོར་བའི་ཕུན་ཚོགས་འདོད་པའམ་མཐོ་རིས་ལྷ་མིའི་གོ་འཕང་དང་དེའི་
བདེ་བ་འཐོབ་པར་འདོད་ནས། ་ཟག་བཅས་ཀྱི་དགེ་བ་སྦྱིན་པ་གཏོང་བ།
ཚུལ་ཁྲིམས་སྲུང་བ། བཟོད་པ་སྒོམ་པ་གསུམ་སྤྱད་པས། འདོད་ཁམས་ཀྱི་ལྷ་
དང་མིར་སྐྱེ་ལ། བདག་ཏིང་ངེ་འཛིན་གྱི་ཞི་བ་འཐོབ་པར་འདོད་ནས་རྒྱུ་
སྙོམས་འཇུག་གི་ཏིང་ངེ་འཛིན་བསྒོམས་པས། གཟུགས་དང་གཟུགས་མེད་
ཀྱི་ལྷར་སྐྱེ་བས་ན། འཁོར་བའི་རྒྱུའི་གཙོ་བོ་ཡིན་ནོ་ཞེས་འཁོར་བའི་བདེ་བ་
ལས་ཏིང་ངེ་འཛིན་གྱི་བདེ་བ་ནི་མཆོག་ཡིན་ལ། དེ་ལ་ཡང་གཟུགས་ཁམས་
དང་གཟུགས་མེད་ཁམས་ཀྱི་ཏིང་ངེ་འཛིན་མང་པོ་ཡོད་པ་ལས། སྲིད་རྩེའི་
སྙོམས་འཇུག་གི་བདེ་བ་ནི་འཁོར་བའི་བདེ་བའི་ཡང་རྩེ་ཡིན། གཟུགས་
མེད་ཁམས་ལ་ནམ་མཁའ་མཐའ་ཡས། རྣམ་ཤེས་མཐའ་ཡས། ཅི་ཡང་མེད།
སྲིད་རྩེ་བཞི་ཡོད། དེ་ཡང་བདག་མེད་པ་ལ་གོམས་པར་བྱས་པས། བདག་
མེད་མངོན་སུམ་དུ་རྟོགས་ཙ་ན། ཆགས་སྡང་སོགས་ཉོན་མོངས་པ་མི་སྐྱེ་
ཞིང་། ལས་མི་གསོག་པས་འཁོར་བར་སྐྱེ་བ་མི་ལེན་པ་ཡིན་ཞེས་པ། དེ་ཡང་
འཁོར་བའི་སྡུག་བསྔལ་སྤང་དགོས་ན། འཁོར་བར་སྐྱེ་བ་སྤང་དགོས་ལ། དེ་
སྤང་དགོས་ན་འཁོར་བར་འཕེན་བྱེད་ཀྱི་ལས་དང་ཉོན་མོངས་སྤང་དགོས། །
དེ་ལ་དེའི་རྩ་བ་བདག་ལྟ་མ་རིག་པ་ཡིན་པས་དེ་སྤང་དགོས་ལ། དེ་སྤོང་
786



བྱེད་ཀྱི་གཉེན་པོ་བདག་མེད་པ་ལ་གོམས་པར་བྱས་པ་སྟེ། ཐོག་མར་བདག་
མེད་རྟོགས་པའི་ལྟ་བ་རྒྱུད་ལ་བསྐྱེད་ཅིང་། དེ་ནས་རང་རྒྱུད་ལ་སྐྱེས་པར་
གྱུར་པ་དེ་ཉིད་ཡང་དང་ཡང་དུ་གོམས་པར་བྱས་ཏེ་གོམས་པ་ཀློང་དུ་གྱུར་
པ་ན་བདག་མེད་མངོན་སུམ་དུ་རྟོགས་ངེས། དེ་ཡང་དང་པོ་ཐོས་བྱུང་གི་
ཤེས་རབ་ཡིད་དཔྱོད་དང་། བསམ་བྱུང་གི་ཤེས་རབ། དེ་ནས་སྒོམ་བྱུང་གི་
མྱོང་བ་ཐོབ་ནས་བདག་མེད་མངོན་སུམ་དུ་རྟོགས་ན། ཆགས་སྡང་གཉིས་ཀྱི་
རྩ་བ་མ་རིག་པ་བཅོམ་པར་བྱས་ཏེ་ཉོན་མོངས་པ་མི་སྐྱེ་བས། འཁོར་བར་
སྐྱེ་བའི་ལས་མི་གསོག་ལ། ལས་དེ་མ་བསགས་ན་འཁོར་བར་སྐྱེ་བ་མི་ལེན་
པ་ཆོས་ཉིད་ཡིན། རྒྱུ་མ་ཚང་ན་འབྲས་བུ་མི་འབྱུང་བའང་ཆོས་ཉིད་ཡིན་ལ།
རྒྱུ་རྐྱེན་ཚང་ན་འབྲས་བུ་འབྱུང་བའང་ཆོས་ཉིད་ཡིན་ནོ། །འཁོར་བར་སྐྱེ་
བ་མི་ལེན་པ་དེ་ལྟ་བུའི་གོ་འཕང་ཐོབ་ན་ཉན་ཐོས་ཀྱི་མྱ་ངན་ལས་འདས་པ་
སྟེ་ཐེག་དམན་དགྲ་བཅོམ་པའི་འབྲས་བུ་ཐོབ་པ་ཡིན་ལ། དེ་ཡང་ཐེག་
དམན་གྱི་མྱ་ངན་ལས་འདས་པ་ཡིན་ཞེས་པའི་དུས་སུ། ཐེག་དམན་གྱི་མྱང་
འདས་འཐོབ་པའི་རྒྱུ་ཡིན་ཞེས་བཤད་དགོས་ལ། དེའི་རྒྱུར་འགྱུར་བ་ལ།
ངེས་འབྱུང་གི་བསམ་པས་ཟིན་དགོས། ངེས་འབྱུང་གི་བསམ་པ་ཙམ་གྱིས་
ཟིན་པའི་བདག་མེད་རྟོགས་པའི་ལྟ་བ་སྒོམ་པ་དེ་ཐེག་དམན་དགྲ་བཅོམ་་་་
པའི་འབྲས་བུ་འཐོབ་བྱེད་ཀྱི་རྒྱུ་ཡིན་ལ། སྙིང་རྗེ་ཆེན་པོ་དང་བྱང་ཆུབ་ཀྱི་
སེམས་ཀྱིས་ཟིན་པའི་སྟོང་ཉིད་རྟོགས་པའི་ལྟ་བ་སྒོམ་པ་དེ་ཐེག་པ་ཆེན་པོ་
མི་གནས་པའི་མྱ་ངན་ལས་འདས་པ་འཐོབ་བྱེད་ཀྱི་རྒྱུ་ཡིན་ནོ། །དེའི་ཕྱིར་
787



མི་རྟག་པ་དང་། ག་ཅིག་དུ་བྲལ། རྡོ་རྗེ་ཟེགས་མའི་གཏན་ཚིགས་ལ་སོགས་
པའི་རིགས་པ་ཡང་དག་གིས་གཏན་ལ་ཕབ་ནས་སྒོམ་པའི་བློ་སྟེ་བདག་ལྟ་
མ་རིག་པ་གཞོམ་པ་ལ་བརྩོན་པས་འབད་པར་བྱའོ་ཞེས་གསུངས་པའོ།།
དེ་ལྟར་བདག་རྟག་པར་ལྟ་བ་སྟེ། གཙང་། བདེ། རྟག བདག་དང་
བཅས་པའི་གཟུང་འཛིན་བཞི་བཞི་ཡོད་པ་ལས། དེ་རྣམས་ལས་ཐོག་མར་
བདག་རྟག་པར་ལྟ་བའི་གཉེན་པོར་བདག་མེད་བསྒོམས་པས་མེད་པར་་་་་
འཛིན་ན་སྟེ་བདག་རྟག་པ་མ་རེད་ཅེས་བསྒོམས་ན་ཆད་ལྟར་འགྱུར་ཉེན་ཆེ་
སྟེ། ། བདེན་པར་མེད་ན་གཏན་མེད་དུ་འཛིན་པའི་བློ་དེ་ཡང་ལོག་འཛིན་
ཡིན་པས། ཆད་ལྟར་འགྱུར་བ་ཡིན་ལ། དེ་ཡང་གཏན་མེད་དུ་བཟུང་ན་
ཆད་མཐར་ལྷུང་བ་དང་། ་བདེན་གྲུབ་ཏུ་ཡོད་པར་བཟུང་ན་རྟག་མཐར་
ལྷུང་བ་ཡིན་ནོ། །རྟག་ཆད་ཅེས་པ་རྟག་མཐའ་དང་ཆད་མཐའ་གཉིས་ལ་
བརྗོད་པ་ཡིན་ལ། དེ་ཡང་མཐའ་བརྒྱད། མཐའ་བཞི། མཐའ་གཉིས་ཞེས་
བརྗོད་ཀྱང་དོན་འདྲ་སྟེ། མཐའ་བརྒྱད་པོ་བསྡུས་ན་མཐའ་བཞིའི་ནང་དུ་
འདུས། མཐའ་བཞི་བསྡུས་ན་མཐའ་གཉིས་ཀྱི་ནང་དུ་འདུ་བ་ཡིན་ནོ། །དེ་
ཡང་སྐབས་འདིར་བདག་རྟག་པ་ཞེས་པའི་རྟག་པ་ནི། འདུས་མ་བྱས་དང་
འདུས་བྱས་ཀྱི་དངོས་པོ་གཉིས་ལ་རྟག་མི་རྟག་ཅེས་བརྗོད་པའི་རྟག་པ་དེ་
མ་ཡིན་པར། རྟག་མཐར་འཛིན་པ་དང་། ཆད་མཐར་འཛིན་པ་གཉིས་ལས་
རྟག་མཐའ་ལ་གོ་དགོས་ལ། དེ་ཡང་རྟོག་མཐར་འཛིན་པ་ཞེས་པ་ནི་
བདག་བདེན་གྲུབ་ལ་རྟག་མཐའ་དང༌། བདག་བདེན་གྲུབ་ཏུ་བཟུང་ཞིང་
ན་= ，
1 ， ：
788



དེ་ལྟར་དུ་ཞེན་ན་རྟག་མཐར་ལྷུང་བ་ཡིན་ནོ། །དེ་ཡང་རྟག་ཆད་ཀྱི་མཐའ་
གཉིས་པོ་གང་དུའང་མ་ལྷུང་བའི་ལྟ་བ་བཟུང་ན་དབུ་མ་བ་ཞེས་བྱའོ། །
རྟག་ཆད་དུ་འཛིན་པའི་ལྟ་བ་ངན་པ་དེ་སྤོང་བྱེད་ཀྱི་གཉེན་པོ་ནི། རྟེན་
འབྲེལ་བསྒོམས་པ་དེ་ཡིན་ལ། སྐབས་འདིའི་རྟེན་འབྲེལ་ནི། རྒྱུ་རྐྱེན་རྟེན་
འབྲེལ་ཙམ་མམ་རྒྱུ་དང་རྐྱེན་ལ་བརྟེན་ནས་འབྲས་བུ་འབྱུང་བ་ཙམ་ལ་གོ་
མི་རུང་། སྐབས་འདིའི་རྟེན་འབྲེལ་ཞེས་པའི་ཚིག་འདི་ཙམ་པོའི་སྟེང་
དུའང་རྟག་ཆད་ཀྱི་མཐའ་གཉིས་སེལ་བའི་ནུས་པ་ཚང་བ་ཡིན་ནོ། །དེ་བས་
ན་དབུ་མའི་ལྟ་བ་གཏན་ལ་འབེབས་བྱེད་ཀྱི་རིགས་པ་ལ་རྩ་འཇུག་གཞི་་་་་
གསུམ་ལ་སོགས་པའི་དབུ་མའི་གཞུང་ལུགས་སྟོན་པའི་རིགས་པའི་རྣམ་་་་་
གྲངས་མཐའ་ཡས་པ་ཡོད་ནའང་། དེ་མཐའ་དག་གང་དུ་འདུ་བའི་གནད་
དེ་གང་ཡིན་ཞེ་ན། རྩ་བ་ལྟ་བུ་རྟེན་འབྲེལ་གྱི་གཏན་ཚིགས་ཡིན་ལ། དཔེར་
ན་ལྗོན་ཤིང་ལྟ་བུ་ལ་མཚོན་ན། དེའི་རྩ་བ་དང་གཞུང་ཤིང་ལྟ་བུ་ཡིན་ཞིང༌།
དེ་ལས་གཞན་རྣམ་བཞི་རྣམ་བདུན་རྡོ་རྗེ་ཟེགས་མ་ལ་སོགས་པའི་རིགས་་་་་
པའི་རྣམ་གྲངས་མཐའ་ཡས་པ་ཡོད་པ་རྣམས་ནི་ལྗོན་ཤིང་དེའི་ཡལ་ག་་་་་་
དང་། ཡལ་ག་དེའི་ཡལ་ག་ལྟ་བུ་ཡིན་ལ། དེ་བས་རྟེན་འབྲེལ་སྒོམ་པ་ལ་
འབད་པར་སྟོན་པ་ལ། རྩ་བ་ལས། རྟག་དང་ཆད་སོགས་ལྟ་ངན་སེལ་བ། །
རྟེན་ཅིང་འབྲེལ་འབྱུང་བསྒོམས་པས་ཡིན་ཏེ། །དེ་ཡང་གྲངས་ཙམ་བགྲངས་
པས་མ་ཡིན། །མན་ངག་གསུམ་གྱིས་བསམ་པར་བྱ་སྟེ། །རྟག་མིན་ཆད་མིན་
རྐྱེན་ཉིད་འདི་ཙམ། །ཕ་རོལ་འདི་མི་འགྲོ་བས་རྟོག་མིན། །འདི་མེད་ཕ་རོལ་
789



མིན་པས་ཆད་མིན། །རྐྱེན་འདུས་ཙམ་ལས་གཞན་མེད་བྱས་མིན། །རྟག་ཏུ་
དེ་ལྟར་སེམས་ལ་འཇུག་ན། །རྟག་དང་ཆད་སོགས་ལྟ་ངན་དེས་སེལ། །སྟོང་
པ་ཉིད་ཀྱང་མྱུར་དུ་རྟོགས་འགྱུར། །ཞེས་གསུངས་ཤིང༌། དེ་ཡང་འཇིག་
ཚོགས་ལ་ལྟ་བས་ཕུང་པོ་ལ་བདག་ཏུ་བཟུང་ན་ཞེས་པའི་འཇིག་ལྟ་དང་།
བདག་འཛིན། མ་རིག་པ་རྣམས་ཀྱི་འཛིན་སྟངས་གཅིག་པ་ཡིན་ནའང་།
རྣམ་པ་ཐ་དད་ཡིན་ཏེ། འཇིག་ལྟ་ནི་རང་རྒྱུད་ཀྱི་ང་དང་ང་ཡི་བ་ལ་
དམིགས་ནས་རང་གི་མཚན་ཉིད་ཀྱིས་གྲུབ་པར་འདོད་པའི་བློ་ལ་བྱ་ཞིང་།
ཕྱི་རོལ་གྱི་རི་ར་བ་ཁང་ཁྱིམ་ལ་སོགས་པ་དང་གང་ཟག་གཞན་ལ་སོགས་པ་
རང་བཞིན་གྱིས་གྲུབ་པར་འདོད་པའི་བློ་དེ་བདེན་འཛིན་དང་མ་རིག་པ་་་་
ཡིན་ཡང་འཇིག་ལྟ་མིན་ལ། འཇིག་ལྟ་ཡིན་ན་རང་རྒྱུད་ཀྱི་ང་དང་ང་ཡི་བ་
ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཡིན་པས་
ཁྱབ་ལ། དེ་བས་དེ་གཉིས་ཀའི་འཛིན་སྟངས་གཅིག་ཡིན་ཡང་ཡུལ་སོ་སོ་
ཡིན་ནོ། །འོ་ན་རང་ཉིད་འཁོར་བར་འཁྱམ་བྱེད་ཀྱི་རྒྱུའི་གཙོ་བོ་དེ་གང་ཡིན་
ཞེ་ན། ་རང་རྒྱུད་ཀྱི་ང་དང་ང་ཡི་བ་ལ་དམིགས་ནས་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་དེ་ཡིན་ཞིང༌། བློ་དེའི་དབང་གིས་འཁོར་བར་
འཁྱམས་པ་ཡིན་ནོ། །དེ་འདྲའི་འཇིག་ཚོགས་ལ་ལྟ་བས་ཕུང་བོ་ལ་བདག་ཏུ་
བཟུང་ན། མཐར་འཛིན་གྱི་ལྟ་བ་སྟེ་མཐའ་ལ་ལྟུང་བའི་ལྟ་བས་རྟག་ཆད་དུ་
འཛིན་ལ། རྟག་ཆད་གཉིས་ཀྱིས་གཞི་བྱས་པས་ལྟ་བ་ངན་པོ་དྲུག་ཅུ་རྩ་
གཉིས་དང་ལུང་མ་བསྟན་གྱི་ལྟ་བ་བཅུ་བཞི་ཞེས་པ་རྣམས་འབྱུང་བས། དི་
790



སེལ་བར་བྱེད་པའི་ཐབས་ནི་རིགས་པའི་རྒྱལ་པོ་སྟེ་རྟེན་འབྲེལ་གྱི་གཏན་་་་
ཚིགས་སྒོམ་པ་ཡིན་ཏེ། དེ་ཡང་མ་རིག་པའི་རྐྱེན་གྱིས་འདུ་བྱེད་ལ་སོགས་པ་
གྲངས་ཙམ་ཚིག་ཙམ་དུ་བགྲངས་པས་ལྟ་ངན་སེལ་བ་མ་ཡིན་པར་མན་ངག་
གསུམ་གྱི་སྒོ་ནས་བསམས་ནི་འཇིག་ལྟ་སེལ་ཐུབ་པ་ཡིན་ཏེ། མན་ངག་
གསུམ་གྱི་སྒོ་ནས་བསམ་ཚུལ་གང་ཡིན་ཞེ་ན། རྟག་མིན་ཆད་མིན་ཏེ་ང་དང་
ང་ཡི་བ་རང་བཞིན་གྱིས་གྲུབ་པའང་མིན། ང་དང་ང་ཡི་བ་གཏན་ནས་མེད་
པའང་མིན། །སྤྱིར་ང་དང་ང་ཡི་བ་ཡོད་པ་ཡིན་ཡང་བདེན་པར་ཡོད་པ་
མིན་པར་རྐྱེན་ཉིད་འདི་ཙམ་དུ་བསམ་པའོ། །དེ་ཡང་ཚེ་འདིའི་ལས་དང་
ཉོན་མོངས་པའི་རྒྱུ་རྐྱེན་འདུས་པ་ལས། ཕྱི་མའི་ཟག་བཅས་ཉེར་ལེན་གྱི་
ཕུང་བོ་འདི་འབྱུང༌། ཡང་འདིའི་སྐྱེ་བ་སྔ་མའི་རྒྱུ་རྐྱེན་དེ་ཕྱི་མའི་འབྲས་
བུར་འཕོས་པ་མེད་པས་ན་རྟག་པ་མིན་ལ་ཚེ་འདིའི་རྒྱུ་རྐྱེན་མེད་པར་ཕྱི་་་་་
མའི་ཕུང་བོ་མི་འབྱུང་བས་ན་ཆད་པ་མ་ཡིན། དཔེར་ན་རྒྱུ་གཅིག་གི་དབང་
དུ་བྱས་ན་ས་བོན་དེ་ལས་བྱུང་བའི་མྱུ་གུ་དེ་ས་བོན་མྱུ་གུའི་ངོ་བོར་འཕོས་
པ་མིན་ལ། ས་བོན་མེད་ན་མྱུ་གུ་མི་འབྱུང་བ་དེ་ལྟ་བུའོ། །དེ་ལྟར་རྒྱུ་རྐྱེན་
འདུས་པ་ཙམ་ལས་འབྲས་བུ་འབྱུང་བ་མ་གཏོགས། འདི་འདི་ལྟ་བུ་ཞིག་
བཟོ་བའམ་བསྐྲུན་པར་བྱའོ་ཞེས་བློ་སྔོན་ལ་བཀོད་མཁན་གྱི་བྱེད་པོ་གཞན་
མེད་ལ། འོན་ཀྱང་དེ་ལྟ་བུའི་བྱེད་པ་པོར་འཛིན་མཁན་ནི་ཕྱི་རོལ་པའི་ལྟ་
བ་སྟེ། མུ་སྟེགས་ཚངས་པ་བ་དང་། དབང་ཕྱུག་པ་ལ་སོགས་པ་ལྟ་བུ་ཡིན།
དེང་སང་གི་ཡེ་ཤུ་དང་མ་ཧ་མ་ཏིའི་ཆོས་སོགས་ཀྱིས་འཇིག་རྟེན་གྱི་བདེ་་་་
791



སྡུག་དང༌། དར་རྒུད། སྣོད་བཅུད་མཐའ་དག་གཞན་ཞིག་གིས་སྤྲུལ་པར་
འདོད། མུ་སྟེགས་ཚངས་པ་བས་ཚངས་པས་སྤྲུལ་བར་འདོད་ལ། དབང་
ཕྱུག་པས་ལྷ་དབང་ཕྱུག་གིས་སྤྲུལ་བར་འདོད་ཅིང་། ཧོས་ཧོས་ལའང་སྣོད་
བཅུད་མཐའ་དག་ཁོ་ཚོའི་ཨ་ལས་སྤྲུལ་བ་ཡིན་ཞེས་བཤད་སྲོལ་ཡོད་ཀྱང་དེ་
ལྟ་བུ་མ་ཡིན། རྟེན་འབྲེལ་རྟག་ཏུ་སྒོམ་ན་རྟག་ཆད་ཀྱི་ལྟ་བ་ངན་པ་མཐའ་
དག་སེལ་ནུས་པ་ཡིན་ཏེ། བཞི་བརྒྱ་པ་ལས། རྐྱེན་ཉིད་འདི་པ་འདི་ཤེས་
ན། །ལྟ་བ་ངན་པའི་དག་ཀུན་སེལ། །ཞེས་གསུངས་པ་བཞིན་ནོ། །རྟག་ཆད་
ཀྱི་མཐའ་གཉིས་སེལ་བར་མ་ཟད་སྟོང་པ་ཉིད་ཀྱང་མྱུར་བ་མྱུར་དུ་རྟོགས་་་་
པར་འགྱུར་ཏེ། མ་དྲོས་པས་ཞུས་པའི་མདོ་ལས། གང་ཞིག་རྐྱེན་ལས་སྐྱེས་
པ་དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་
གང་དེ་སྟོང་བར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་
གསུངས་པའི་ལུང་ཚིག་འདིའི་སྟེང་ནས་ལྟ་བའི་གོ་བ་བཙལ་ན་ལུང་ཧ་ཅང་
གསལ་བོ་ཡིན་ཞེས་རྗེ་བླ་མ་ཙོང་ཁ་པ་ཆེན་པོས་ལེགས་བཤད་སྙིང་བོ་དང༌།
ལམ་རིམ་ཆེ་ཆུང་། རིགས་པའི་རྣམ་བཤད་ལ་སོགས་སུ་ལྟ་བ་གཏན་ལ་
འབེབས་བྱེད་ཀྱི་ལུང་འདི་ཉིད་ཡང་དང་ཡང་དུ་དྲངས་པ་དེ་བཞིན་དུ་རྟེན་
འབྲེལ་ཡིན་པའི་ཕྱིར་ན་རང་བཞིན་མེད་པ་ཡིན། དེ་ཡང་རང་བཞིན་མེད་
པ་ཡིན་ཏེ། རྟེན་འབྲེལ་ཡིན་པའི་ཕྱིར། ཡང་དཔེར་ན། གང་ཟག་ཆོས་ཅན།
རང་བཞིན་གྱིས་མེད་དེ། རྟེན་འབྲེལ་ཡིན་པའི་ཕྱིར། ་སྟོན་པ་ཆོས་ཅན།
རང་བཞིན་གྱིས་མེད་དེ། རྟེན་འབྲེལ་ཡིན་པའི་ཕྱིར། ཞེས་ན་རྟགས་ཡང་
الم
[ན། ཡ ཅ
Y'| ཨ།་
་
ས ད་ །
792



དག་ཡིན་ནོ། །དེ་ཡང་རང་བཞིན་མེད་པ་ཡིན་པའི་རྒྱུ་མཚན་གང་ཡིན་ཞེ་
ན། རྒྱུ་རྐྱེན་ལ་ལྟོས་པ་ཡིན། འདུས་བྱས་ཀྱི་ཆོས་མཐའ་དག་རྒྱུ་རྐྱེན་ལ་ལྟོས་
པ་དང་། འདུས་མ་བྱས་ཀྱི་ཆོས་མཐའ་དག་ཆ་ཤས་ལ་ལྟོས་པ་ཡིན། ཆ་ཤས་
ལ་མ་ལྟོས་པའི་གཞི་གྲུབ་ཀྱི་ཆོས་ཤིག་གཏན་ནས་མི་སྲིད། གཞི་གྲུབ་ན་ཆ་
བཅས་ཡིན་པས་ཁྱབ། གལ་ཏེ་རང་བཞིན་ཡོད་ན་རྒྱུ་རྐྱེན་ལ་ལྟོས་མི་རིགས་
སོ། །རྟེན་འབྲེལ་བསྟོད་པ་ལས་ཀྱང་། རྒྱུ་དང་རྐྱེན་ལ་ལྟོས་པ་འགལ། །ཞེས་
གསུངས་ཡོད་པ་བཞིན་ནོ། །དེ་ལྟར་ན། རྒྱུ་མེད་གཞན་ལ་མི་ལྟོས་ཕྱིར། །
རྟག་ཏུ་ཡོད་པའམ་མེད་པར་འགྱུར། །དངོས་པོ་རྣམས་ནི་རེས་འགའ་
ཞིག །འབྱུང་བ་ལྟོས་པ་ལས་ཡིན་ནོ། །ཞེས་གསུངས་པའི་སྐབས་འདིའི་རྒྱུ་
རྐྱེན་ལ་ལྟོས་པ་ཞེས་པ་ནི་རྒྱུ་རྐྱེན་ཙམ་པོ་མ་ཡིན་པར། འདིའི་ནང་དུ་རྒྱུ།
རྐྱེན། ཆ་ཤས། མིང་། རྟོག་པ་དང་བཅས་པ་འདུས་ཏེ། གཞི་གྲུབ་ན་མིང་
གིས་བཏགས་ཙམ་ཡིན་པས་ཁྱབ། གཞི་གྲུབ་ན་མིང་བརྡས་བཏགས་ཙམ་
ཡིན་པས་ཁྱབ། གཞི་གྲུབ་ན་རྟོག་པས་བཏགས་ཙམ་ཡིན་པས་ཁྱབ། གཞི་
གྲུབ་ན་ཆ་བཅས་ཡིན་པས་ཁྱབ། དངོས་པོ་ཡིན་ན་རྒྱུ་རྐྱེན་ལ་ལྟོས་ནས་བྱུང་
བས་ཁྱབ་ཅིང་། རྒྱུ་མེད་ན་འབྲས་བུ་མི་འབྱུང་བ་དང་། གལ་ཏེ་རྒྱུ་མེད་པར་
འབྲས་བུ་འབྱུང་བ་ཡོད་ན། ཡང་ན་རྟག་ཏུ་ཡོད་པའམ། ཡང་ན་གཏན་
ནས་མེད་པར་འགྱུར་བའི་སྐྱོན་འཇུག་གོ། དེ་ཡང་དངོས་པོ་རྣམས་རྒྱུ་རྐྱེན་
ཚང་ན་འབྱུང་བ་དང་མ་ཚང་ན་མི་འབྱུང་བ་དངོས་པོའི་གཤིས་ལུགས་ཡིན་
ཏེ། དཔེར་ན། དགུན་ཁར་མེ་ཏོག་མེད་པ་དེ་རྒྱུ་རྐྱེན་མ་ཚང་བ་ཡིན་ལ།
793



དཔྱིད་སླེབས་ཚེ་མེ་ཏོག་བཞད་པ་རྐྱེན་ཚང་བའི་ཕྱིར་དངོས་པོ་རྣམས་་་་་་་
འབྱུང་བ་ནི་རྒྱུ་རྐྱེན་ལ་ལྟོས་པ་ཡིན་ནོ། །དེ་ཡང་འདིར་རྟེན་འབྲེལ་ཡིན་
པའི་ཕྱིར་ཞེས་པའི་སྐབས་འདིའི་རྟེན་འབྲེལ་ནི། ནང་བའི་གྲུབ་མཐའ་སྨྲ་
བ་བཞི་སྟེ། བྱེ་བྲག་སྨྲ་བ། མདོ་སྡེ་བ། སེམས་ཙམ་པ། དབུ་མ་པ་བཞི་ལས་
ལྟ་བའི་ཡང་རྩེ་དབུ་མ་ཐལ་འགྱུར་བའི་ལྟ་བས་གཏན་ལ་ཕབ་པ་དེ་ལ་གོ་་་་
དགོས་སོ། །དེ་ཡང་རྟེན་འབྲེལ་ཡིན་པའི་ཕྱིར་ན། རང་བཞིན་མེད་པ་ཡིན་
ཞེས་པའི་རྟེན་འབྲེལ་ཡིན་པའི་ངང་ཚུལ་དེ་ཡང་དང་ཡང་དུ་བསམ་པའམ་
བསྒོམས་ན་སྟོང་པ་ཉིད་ཡིན་པར་གོ་བར་འགྱུར་ཏེ། རྟེན་འབྲེལ་གྱིས་སྟོང་
པ་ཉིད་ལ་ངེས་པ་འདྲེན་ཞིང་། སྟོང་པ་ཉིད་ཀྱིས་རྟེན་འབྲེལ་ལ་ངེས་པ་
འདྲེན་པས་ན། སྐབས་འདིའི་རྟེན་འབྲེལ་ཞེས་པ་སྟོང་པའི་དོན་དུ་གོ་ཞིང་
སྟོང་པ་དེ་རྟེན་འབྲེལ་གྱི་དོན་དུ་གོ་དགོས་ལ། གལ་ཏེ་སྟོང་པ་ཞེས་པ་རྟེན་
འབྲེལ་གྱིས་སྟོང་པར་གོ་ན་ཆད་མཐར་ལྷུང་སྟེ། ལས་འབྲས་མེད། སྐྱེ་བ་སྔ་
ཕྱི་མེད་ཅེས་པ་དེ་འདྲར་འགྱུར་ངེས། རྟེན་འབྲེལ་ཡིན་པ་བསམས་ན་སྟོང་
པ་ཉིད་ཡིན་པར་ངེས་ནས་བདེན་འཛིན་གྱི་ལྕགས་སྒྲོག་ལྟ་བུ་རང་སར་་་་་
འཐོར་འགྲོ་བས། ཇོ་བོའི་ཞལ་ནས་རིགས་པའི་ནང་ནས་རྟེན་འབྲེལ་ཁོ་ན་
རྣོ་བ་ཡིན་ཞེས་གསུངས་སོ། །དེ་ཡང་རྒྱལ་བའི་བཀའ་ལས་གསུངས་པའི་
སྟོང་ཉིད་གཏན་ལ་འབེབས་བྱེད་ཀྱི་རིགས་པའི་རྣམ་གྲངས་མཐའ་ཡས་པ་
ཡོད་ཀྱང་གཅིག་ཏུ་བསྡུས་པ་ལྟ་བུ་ནི། མགོན་པོ་ཀླུ་སྒྲུབ་ཀྱིས་མཛད་པའི་
དབུ་མ་རིགས་ཚོགས་དྲུག་པོ་དེ་ཡིན་ལ། དེ་རྣམས་ལས་ཀྱང་གཙོ་བོ་རྩ་བ་
794



ཤེས་རབ་ཡིན་ནོ། །དེ་ཡང་རིགས་ཚོགས་དྲུག་ལས་བསྟན་པའི་སྟོང་ཉིད་
གཏན་ལ་འབེབས་བྱེད་ཀྱི་རིགས་པ་དེ་ནི་རྒྱལ་བའི་བཀའ་ཚད་མ་ཁོ་ན་ལ་
ཁུངས་གཏུགས་པ་མ་གཏོགས་ཀླུ་སྒྲུབ་ཁོང་རང་གིས་རང་བཟོ་མཛད་པ་་་་་
གཏན་ནས་མ་ཡིན་ཏེ། ཀླུ་སྒྲུབ་ཀྱིས་རང་བཟོ་མ་ཡིན་པར་རྒྱལ་བའི་བཀའ་
ཚད་མ་ལས་བྱུང་བར་སྟོན་པའི་ཆེད་དུ་མདོ་ཀུན་ལས་བཏུས་པ་མཛད་པ་་་
ཡིན་ལ། རྩ་ཤེས་འགྲེལ་བ་མང་དུ་ཡོད་ཀྱང་ཆེས་ཕུལ་དུ་བྱུང་བ་ནི། དོན་
འགྲེལ་དབུ་མ་འཇུག་པ་རྩ་འགྲེལ་དང༌། འགྲེལ་བ་ཚིག་གསལ་དང་།
དཔལ་ལྡན་ཟླ་བ་གྲགས་པས་མཛད་པའི་གཞུང་ཆེས་ཕུལ་དུ་བྱུང་བ་དབུ་མ་
བཞི་བརྒྱ་བའི་འགྲེལ་བ་བཅས་ཡིན་ནོ། །རྗེ་བླ་མ་ཙོང་ཁ་པ་ཆེན་པོས་ཀྱང་
ལྟ་བའི་དཔྱད་པ་མཛད་ནས་ལྟ་བ་མངོན་སུམ་དུ་རྟོགས་པ་དེ་གཞུང་གང་
ལ་བརྟེན་ནས་རྟོགས་པ་ཡིན་ཞེ་ན། མགོན་པོ་ཀླུ་སྒྲུབ་ཀྱི་གཞུང་ལ་བརྟེན་
ནས་རྟོགས་པ་ཡིན་ཏེ། ཀླུ་སྒྲུབ་གཞུང་ལུགས་ཀུན་དའི་ཚལ། །དྲི་མེད་མཁྱེན་
པའི་དཀྱིལ་འཁོར་རྒྱས། །གསུང་རབ་མཁའ་ལ་ཐོགས་མེད་རྒྱུ། །མཐར་
འཛིན་སྙིང་གི་མུན་པ་སེལ། །ཞེས་དང༌། ལོག་སྨྲ་རྒྱུ་སྐར་ཟིལ་གནོན་པ། །
དཔལ་ལྡན་ཟླ་བའི་ལེགས་བཤད་ཀྱིས། །འོད་དཀར་ཕྲེང་བས་གསལ་བྱས་
པ། །བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ཀྱིས་ངལ་གསོ་ཐོབ། །
ཅེས་གསུངས་པ་སྟེ། དཔལ་ལྡན་ཟླ་བ་གྲགས་པའི་གཞུང་ལ་བརྟེན་ནས་ལྟ་
བ་མངོན་སུམ་དུ་རྟོགས་པས་ཁོང་གི་ཡིད་ལ་ངལ་གསོ་ཐོབ་ཅེས་གསུངས་པ་
བཞིན་ནོ། །དེ་ཡང་ཁོང་རང་གི་རང་སྟོབས་ཀྱིས་ཟླ་བ་གྲགས་པའི་གཞུང་ལ་
795



བརྟེན་ནས་ལྟ་བ་རྟོགས་པ་མ་ཡིན་པར་རྗེ་བཙུན་འཇམ་པའི་དབྱངས་ཀྱིས་
གྲོགས་བྱས་སོ། །གོང་དུ་བླ་མའི་དྲིན་གྱིས་མཐོང་བའི་ཚེ་ཞེས་པའི་བླ་མ་ནི་
བླ་མ་ཡིན་ཡིན་ལ་གོ་བ་མ་ཡིན་པར་བླ་མ་འཇམ་པའི་དབྱངས་ལ་གོ་བ་ཡིན་
ནོ། །རྗེ་ཙོང་ཁ་པ་ཁོང་ཉིད་ལ་ལྟ་བ་ཕྱིན་ཅི་མ་ལོག་པར་སྟོན་པའི་མིའི་བླ་
མ་སྣང་ཚོད་ལ་མེད་དེ། འཇམ་པའི་དབྱངས་ཀྱིས་བོད་ན་རེད་མདའ་བ་
ལས་ལྷག་པའི་མཁས་པ་ཞིག་མེད་ལ། དེས་ཀྱང་ཁྱོད་ལ་མཐའ་མ་ལུས་པར་
དཔྱོད་པའི་གོ་བ་རྫོགས་པར་བྱེད་མི་ཐུབ་ཅེས་གསུངས་པས་སོ། །དེ་ལྟར་
རྟེན་འབྲེལ་གྱི་གཏན་ཚིགས་ཁོ་ནས་ངན་པར་སྨྲ་བའི་གྲུབ་མཐའི་རྫོང་་་་་་
མཐའ་དག་གཏོར་བ་ཡིན་ཏེ། ཨ་ཁུ་ཤེས་རབ་རྒྱ་མཚོའི་གསུང་དུའང་།
རྩོད་པའི་དུས་སུ་འདི་ཡིན་པའི་ཕྱིར། དེ་ཡིན་པའི་ཕྱིར་ཞེས་རིགས་པ་མང་
པོ་འདྲེན་པ་ནི་ཉམ་ཆུང་བའི་རྟགས་ཏེ། རིགས་པ་ཇི་ལྟར་ཉུང་ཞིང་རྣོ་བ་
རེ་གཉིས་ཀྱིས་ཕམ་པར་བྱས་ན་ཕུན་སུམ་ཚོགས་པ་རེད། དཔེར་ན། འབེན་
ལ་མི་ཕོག་པའི་མདའ་ཇི་འདྲ་མང་པོ་འཕངས་ཀྱང་སྙིང་བོ་མེད་པ་དང་།
ཕོག་ན་མདའ་གཅིག་གིས་ཆོག་པ་ལྟ་བུའོ། །སློབ་དཔོན་ཀླུ་སྒྲུབ་ཀྱིས་ཀྱང་།
རྟེན་འབྱུང་གི་རིགས་པ་འདི་ནི་རྒྱལ་བའི་གསུང་གི་མཛོད་ཀྱི་གཅེས་པ་ཟབ་
མོ་སྟེ། གསུང་རབ་རིན་པོ་ཆེའི་མཛོད་ཀྱི་ནང་ནས་ཀྱང་ཆེས་མཆོག་ཏུ་
གྱུར་པའི་རིན་པོ་ཆེ་ལྟ་བུ་ཡིན་ཞེས་གསུངས་ལ། རྟེན་འབྲེལ་ཟབ་མོ་ཆོས་ཀྱི་
ཉིང་ཁུ་ཡིན། ཞེས་ཀྱང་གསུངས་སོ། །མདོ་ལས་ཀྱང་སུས་རྟེན་ཅིང་འབྲེལ་
བར་འབྱུང་བ་མཐོང་བ་དེས་ཆོས་མཐོང་ངོ་སྟེ་གང་ཟག་སུ་ཞིག་གིས་རྟེན་་་་་
796



འབྲེལ་ཚད་མས་རྟོགས་པ་དེས་སྟོང་ཉིད་རྟོགས་པ་ཡིན་ལ། ་ སྟོང་ཉིད་
རྟོགས་པ་དེས་སངས་རྒྱས་སམ་ཆོས་སྐུ་མཐོང་བ་ཡིན་ཞེས་གསུངས། བཀའ་
གདམས་པའི་དགེ་བཤེས་ཕུ་ཆུང་བ་ལ་སོགས་པ་ཁོང་རྣམ་པ་མང་པོས།
སྟོང་ཉིད་གཏན་ལ་འབེབས་པའི་སྐབས་སུ་རྟེན་འབྲེལ་ཁོ་ན་ལ་བརྟེན་ནས་
བློ་སྦྱོང་མཛད་པ་ཡིན་པས། རང་ཅག་རྣམས་ཀྱང་རྟེན་འབྲེལ་བསམ་པ་འདི་
ཉིད་གལ་ཆེ་བ་ཡིན་གསུངས། བསྟོད་པ་ལེགས་བཤད་སྙིང་བོ་ལས་ཀྱང་།
གང་གང་རྐྱེན་ལ་རག་ལས་པ། །དེ་དེ་རང་བཞིན་གྱིས་སྟོང་ཞེས། །གསུངས་
པ་འདི་ལས་ཡ་མཚན་པའི། །ལེགས་འདོམས་ཚུལ་ནི་ཅི་ཞིག་ཡོད། །ཅེས་
སྟོན་པ་བཅོམ་ལྡན་འདས་ཁྱེད་ཉིད་ཀྱིས་འདུས་བྱས་རྣམས་རྒྱུ་དང་རྐྱེན་ལ་
རག་ལས་པའི་རྒྱུ་མཚན་གྱིས་རང་བཞིན་གྱིས་མེད་པ་ཡིན་ཞེས་གསུངས་པ་
འདི་ལས་ལྷག་པའི་གསུང་ཡ་མཚན་ཞིག་དང་གསུང་རྩ་ཆེན་པོ་ཞིག་གསུང་
ཚུལ་ཡོད་པ་མ་རེད་ཅེས་བསྟོད་པ་མཛད་ཡོད་པ་ཇི་བཞིན་ནོ། །
དེ་ལྟར་རྟེན་འབྲེལ་བསམས་པས་རྟག་ཆད་དང་བྲལ་བ་དེ་ཉིད་དབུ་་་
མའི་ལམ་ཡིན་པར་སྟོན་པ་ལ། རྩ་བ་ལས། རིན་ཆེན་ཕྲེང་བའི་སྤེལ་མའི་
སྐབས་སུ། །དབུ་མ་ཞེས་བྱའི་དོན་ཡང་འདི་སྟེ། །ཡོད་མེད་མཐའ་ལས་
འདས་ཕྱིར་དབུ་མ། །ཆོས་རྣམས་ངོ་བོ་ཉིད་ཀྱིས་ཡོད་མིན། །ཡོད་པ་མེད་
པས་མེད་པའང་ཡོད་མིན། །དེ་ཕྱིར་ཡོད་མེད་མཐའ་འདས་དབུ་མ། །ཡང་
ན་དངོས་རྣམས་ཐ་སྙད་དུ་ཡོད། །མེད་མིན་དོན་དམ་མེད་པས་ཡོད་མིན། །
དེ་ཕྱིར་ཡོད་མེད་མཐའ་འདས་དབུ་མ། །ཞེས་གསུངས་དབུ་མའི་དོན་ནི་
797



དེའོ། །ཞེས་གསུངས་ཤིང་། དེ་ཡང་དབུ་མ་རིན་ཆེན་ཕྲེང་བའི་སྤེལ་མའི་
སྐབས་ཀྱི་ལེའུ་ནས། དེ་ལྟར་དམ་པའི་དོན་དུ་ན། །འཇིག་རྟེན་འདི་ནི་
བདེན་བརྫུན་འདས། །དེ་ཉིད་ཕྱིར་ན་ཡང་དག་ཏུ། །ཡོད་ཅེས་མེད་ཅེས་
ཞལ་མི་བཞེས། །ཞེས་པའི་ཚིག་འདིའི་དོན་གསུང་བའི་སྐབས་སུ་འདི་ལྟར་
གསུངས་ཏེ། དབུ་མ་ཞེས་བྱ་བའི་ངེས་ཚིག་གམ་སྒྲ་བཤད་ཀྱི་དོན་ནི་ཡོད་
མེད་གཉིས་ཀྱི་མཐའ་ལས་འདས་པ་ལ་ཟེར་བ་ཡིན་པས། དེ་ཇི་ལྟར་མཐའ་
ལས་འདས་པའི་ཚུལ་ལ། དོན་དམ་གྱི་ཆ་ནས་ཕུང་པོ་ཁམས་དང་སྐྱེ་མཆེད་
ཀྱི་ཆོས་རྣམས་རང་གི་གཤིས་སམ་ངོ་བོ་ཉིད་ཀྱིས་ཡོད་མ་མྱོང་བས་ཡོད་་་་་་
པའི་མཐའ་ལས་འདས། འོ་ན་ཡོད་པར་མ་གྲུབ་པའི་ཤུལ་དུ་མེད་པར་སོང་
ངམ་སྙམ་ན། ཡོད་མེད་གཉིས་ལྟོས་པ་ཡིན་པས། །ལྟོས་པ་ཡོད་པ་མ་གྲུབ་
པས། ལྟོས་ཆོས་མེད་པ་ཡང་མ་གྲུབ་སྟེ། སྔར་ཡོད་པ་མ་གྲུབ་པས་ཕྱིས་མེད་
པར་འགྲོ་རྒྱུ་མེད་པས། མེད་པའི་མཐའ་ལས་འདས་པ་སྟེ། དེས་ན་གང་དུ་
ཡང་ཁས་བླང་དུ་མེད་པས་ཤིན་ཏུ་ཟབ་པར་བསྟན་པ་ཡིན་ནོ། །ཡང་ན་ཀུན་
རྫོབ་ཀྱི་ཆ་ནས་བྱས་ན། ཕུང་ཁམས་སྐྱེ་མཆེད་ལ་སོགས་པའི་དངོས་པོ་
རྣམས་ཐ་སྙད་ཙམ་དུ་ཡོད་པས་མེད་པ་མ་ཡིན་ཏེ། སྐུར་འདེབས་ཀྱི་མཐའ་
ལས་གྲོལ་ལོ། །དོན་དམ་པར་གང་ཡང་གྲུབ་པ་མེད་པས་ཡོད་པ་མ་ཡིན་ཏེ།
སྒྲོ་འདོགས་ཀྱི་མཐའ་ལས་གྲོལ་བས་ན་དབུ་མའི་ངེས་ཚིག་གི་དོན་ནི་དེ་་་་་
ལྟར་ཤེས་པར་བྱའོ་ཞེས་པ་དབུ་མ་ནི་རྟག་མཐའ་ལ་ཡང་མ་ལྷུང་། ཆད་
མཐའ་ལ་ཡང་མ་ལྷུང་བ། དོན་དམ་པས་གང་ཡང་མ་གྲུབ་པའི་དབང་གིས་
798



ཡོད་པ་མ་ཡིན། དངོས་པོ་རྣམས་ཐ་སྙད་ཙམ་དུ་ཡོད་པ་ཡིན་པས་མེད་པ་
མ་ཡིན་པ་སྟེ། རྟག་ཆད་ཀྱི་མཐའ་གཉིས་དང་བྲལ་བའི་དབུས་ལ་གནས་
པས་ན་དབུ་མ་ཞེས་བྱ་བར་གསུངས་སོ།།
དེ་ལྟ་བུའི་དབུ་མའི་ལྟ་བ་དང་ལྡན་པའམ་རྟོགས་པའི་གང་ཟག་དེས་
རིགས་གཅིག་ཤེས་པར་བྱ་བ་སྟེ། དངོས་པོ་ཀུན་གྱི་ལྟ་བོ་གང༌། །དེ་ནི་ཀུན་
གྱི་ལྟ་བོ་ཡིན། །གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་སྟོང་ཉིད་
ཡིན། །ཞེས་སྟོང་ཉིད་རིགས་གཅིག་ཏུ་གསུངས་ཡོད་པའི་རྐྱེན་གྱིས། གང་གི་
དངོས་གཅིག་དེ་བཞིན་ཉིད་མཐོང་བ། །དེ་ཡིས་ཆོས་ཀུན་དེ་བཞིན་ཉིད་དུ་
མཐོང་། །ཞེས་གཞི་གཅིག་གི་སྟེང་ནས་སྟོང་ཉིད་རྟོགས་པར་གྱུར་ན། གཞི་
གཞན་ལའང་བློ་ཁ་ཕྱོགས་པ་ཙམ་གྱིས་རྟོགས་པར་འགྱུར་ལ། གཞི་རེ་རེའི་
སྟེང་ནས་ལྟ་བས་གཏན་ལ་ཕབ་སྟེ་སྟོང་ཉིད་བསྒོམ་མི་དགོས་ཏེ། སྟོང་ཉིད་
རིགས་གཅིག་ཡིན་པའི་ཕྱིར། ཆོས་ཀྱི་དབྱིངས་ཐ་དད་མེད་པར་སྟོན་པ་ལ།
རྩ་བ་ལས། རྣམ་པར་དཀར་བར་ཕྱིན་པ་རྣམས་ཀྱིས། །འདི་ལྟར་ཡང་ནི་
ཤེས་པར་བྱ་སྟེ། །ཆོས་རྣམས་ཀུན་གྱི་ཆོས་ཀྱི་དབྱིངས་ནི། །སྣ་ཚོགས་མ་ཡིན་
གཅིག་ཏུ་ཤེས་བྱ། །རྣལ་འབྱོར་སྤྱོད་པའི་དབུ་མ་སོགས་ཀྱིས། །ཀུན་རྫོབ་ཏུ་
ཡང་ཐ་དད་མེད་འདོད། །བྱེ་བྲག་སྨྲ་བ་ཡན་ཆད་ཀུན་གྱིས། །བདག་ནི་ཀུན་
རྫོབ་ཏུ་ཡང་མི་འདོད། །བདག་དང་གཞན་ནི་ལྟོས་ནས་བཞག་པ། །ཡིན་
ཕྱིར་གཞན་ནི་གྲུབ་པར་མི་འགྱུར། །དེ་ཕྱིར་ཀུན་རྫོབ་ཏུ་ཡང་དེ་ཡིན། །ཞེས་
གསུངས་ཤིང༌། དེ་ཡང་རྭ་སྒྲེང་ན། ཉ་མ་སྟེ་བུད་མེད་ཨ་དན་ཏེ་ཞེས་བྱ་བ་
799



ཞིག་ཡོད་པས། མོ་རང་གི་ཁྱོ་ག་ལ། རྒྱལ་བའི་དབང་བོས་སྤྱི་གཙུག་
བརྒྱན། །སྐུ་མདོག་དཀར་གསལ་གངས་རི་འདྲ། །ཞེས་པ་སྟེ་སྤྱན་རས་
གཟིགས་ཀྱི་བདག་བསྐྱེད་སྒོམས་ཤིག་ཅེས་བ ཤད་པ་ལ། ཁྱོ་ག་དེས་ཕྱིར་
རང་གི་བུད་མེད་ལ། དམེ་མ་སྟེ་བཙོག་མ་འདིས་ཅི་ཟེར། ད་རུང་སྐུ་མདོག་
ཇེ་དཀར་དུ་མ་ཕྱིན་ཟེར་ནས། ལད་མོ་བྱེད་དུ་མ་བཏུབ་ལོ། །དེ་བཞིན་དུ་
འོ་ཅག་ཀྱང་། སངས་རྒྱས་རྗེས་སུ་དྲན་པ། དལ་འབྱོར་རྙེད་དཀའ། འཆི་བ་
མི་རྟག་པ། ལས་འབྲས། འཁོར་བའི་ཉེས་དམིགས་བསམ་པ་སོགས་ནི་སྐྱེས་
བུ་ཆུང་འབྲིང་དང་ཐུན་མོང་བའི་ལམ་ཡིན་ལ། དེ་ལྟ་བུའི་སྐྱེས་བུ་ཆུང་
འབྲིང་དང་ཐུན་མོང་བའི་ལམ་དེས་ད་དུང་སྐུ་མདོག་དཀར་དུ་མ་ཕྱིན་པ་
སྟེ། ཐེག་པ་ཆེན་པོའི་ལམ་དུ་མ་སླེབས་པ་ཡིན་ལ། འོ་ན་ཅི་ཙམ་ན་ཐེག་པ་
ཆེན་པོའི་ལམ་དུ་ཕྱིན་པ་ཡིན་ཞེ་ན། བྱམས་པ་དང་སྙིང་རྗེ་ཆེན་པོའི་ཤུགས་
ཀྱིས་ཕུལ་བའི་ཀུན་རྫོབ་བྱང་ཆུབ་ཀྱི་སེམས་རྒྱུད་ལ་བསྐྱེད་ཅིང་། དེ་ནས་
རང་རྒྱུད་ལ་སྐྱེས། དེ་ནས་རང་རྒྱུད་ལ་སྐྱེས་པ་དེ་ཡང་དང་ཡང་དུ་གོམས་
པར་བྱས་པ་ལས་ཐབས་ཀྱི་ཆ་བརྟན་པར་གྱུར་པ་ན། ཤེས་རབ་སྟོང་པ་ཉིད་
སྒོམ་པའི་དུས་སུ་ད་གཟོད་ཐེག་པ་ཆེན་པོའི་ལམ་དུ་ཕྱིན་པ་ཡིན་ལ། དེར་
ཕྱིན་པ་རྣམས་ཀྱིས་འོག་ནས་འབྱུང་བ་འདི་ལྟར་ཏེ་རིམ་པ་བཞིན་དུ། དང་
པོ་སངས་རྒྱས་རྗེས་སུ་དྲན་པ་སྟེ་སྐྱབས་འགྲོ་དང་། དེ་ནས་དལ་འབྱོར་རྙེད་
དཀའ་བསམ་པ། དོན་ཆེ་བ་བསམ་པ། འཆི་བ་མི་རྟག་པ་དང་ལས་འབྲས་
བསམ་པ་བཅས་སྐྱེས་བུ་ཆུང་ངུའི་ཆོས་སྐོར་དང་། དེ་ནས་འཁོར་བའི་ཉེས་
_800



དམིགས་སོགས་བསྒོམ་པ་སྐྱེས་བུ་འབྲིང་གི་ཆོས་སྐོར། དེ་ནས་ཚུལ་ཁྲིམས་
བསྒོམ་པ་དང་། བྱམས་པ་དང་སྙིང་རྗེ་ཆེན་པོ་བསྒོམ་པ། བྱམས་སྙིང་རྗེའི་
ཤུགས་ཀྱིས་ཕུལ་བའི་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་བསྐྱེད།
དེ་བསྐྱེད་པའི་རྗེས་ནས་སྟོང་ཉིད་རྟོགས་པའི་ལྟ་བ་བསྒོམ་དགོས་ལ། དེ་
ལྟར་ཀུན་ནས་ཉོན་མོངས་པ་སྟེ་སྡུག་བདེན་དང་ཀུན་འབྱུང་བདེན་པ་དང་།
རྣམ་པར་བྱང་བ་སྟེ་འགོག་བདེན་དང་ལམ་གྱི་བདེན་པའི་རྒྱུ་འབྲས་སམ།།
སྣོད་དང་བཅུད་ཀྱིས་བསྡུས་པའི་ཆོས་ཐམས་ཅད་མི་འདྲ་བ་ཀ་བ་དང་།
བུམ་པ་ལྟ་བུ་སྣ་ཚོགས་ཡོད་པ་མ་གཏོགས། ཆོས་དེ་རྣམས་ཀྱི་ཆོས་ཉིད་དམ་
ཆོས་ཀྱི་དབྱིངས་ཐ་དད་སྣ་ཚོགས་མ་ཡིན་པར་ངོ་བོ་གཅིག་ཡིན་ཏེ། མགོན་
པོ་བྱམས་པས། ཆོས་ཀྱི་དབྱིངས་ལ་དབྱེར་མེད་ཕྱིར། །རིགས་ནི་ཐ་དད་
རུང་མ་ཡིན། །ཞེས་གསུངས་ལ། མདོ་ལས་ཀྱང་། རབ་འབྱོར་དེ་བཞིན་ཉིད་
དེ་སྟོང་ཉིད་གང་ཡིན་པ་དེ་ནི། དེ་བཞིན་གཤེགས་པ་སྟེ་སངས་རྒྱས་ཀྱི་དེ་
བཞིན་ཉིད་དམ་སྟོང་ཉིད་དོ། །དེ་བཞིན་གཤེགས་པ་སྟེ་སངས་རྒྱས་ཀྱི་སྟོང་
ཉིད་གང་ཡིན་པ་དེ་ནི། སེམས་ཅན་གྱི་སྟོང་ཉིད་ཀྱང་ཡིན་པས་དེ་ལ་གཅིག་
སྟེ་ཐ་དད་དུ་མེད་དོ་ཞེས་གསུངས་སོ། །གལ་ཏེ་ཆོས་ཉིད་ལ་ཐ་དད་མེད་
ཀྱང་། ཆོས་ཅན་ཀུན་རྫོབ་ལ་ཐ་དད་ཡོད་པ་སྟེ་སེམས་ཅན་དང་སངས་རྒྱས་
གཉིས་ཀ་ལྟ་བུ་ཐ་དད་པས། ཆོས་ཅན་ཐ་དད་དང་འབྲེལ་བའི་ཆོས་ཉིད་
ཀྱང་ཐ་དད་དུ་མི་འགྱུར་རམ་སྙམ་ན། རྣལ་འབྱོར་སྤྱོད་པའི་དབུ་མ་པ་དང་
སེམས་ཙམ་པ་ཡན་ཆད་ཀྱིས་ཀུན་རྫོབ་ཏུ་ཡང་ཆོས་ཅན་ཐ་དད་མེད་པར།
801



རྣམ་པར་ཤེས་པའི་ཚོགས་གཅིག་ཏུ་འདོད་པ་ཡིན་པས། ཆོས་ཉིད་ཐ་དད་
དུ་འགྱུར་བའི་སྐྱོན་མེད་དོ། །དེ་ལྟར་ཆོས་ཅན་རྣམ་ཤེས་ཚོགས་གཅིག་ཡིན་
ཡང་། སེམས་ཅན་རེ་རེའི་རྒྱུད་ལ་ཤེས་པ་རེ་རེ་ཡོད་པས། དེའི་ཆོས་ཉིད་
སྟོང་པ་ཉིད་ཀྱང་ཐ་དད་རེ་རེར་འགྱུར་རོ་སྙམ་ན། སེམས་ཅན་ཐམས་ཅད་
སེམས་རྒྱུད་གཅིག་པ་སྟེ་སེམས་ཅན་ཐམས་ཅད་ཀྱི་སེམས་ཀྱི་གཤིས་གཅིག་
ཡིན་པས། ཀུན་རྫོབ་ཏུ་ཡང་ཆོས་ཅན་གཅིག་ལས་མེད་པས། དེའི་ཆོས་ཉིད་
ཀྱང་གཅིག་ཏུ་ཤེས་པར་བྱ་བ་ཡིན་ནོ། །དེ་ཡང་དགེ་བཤེས་སྟོན་པས།
ཚོགས་སུ་རིགས་གཅིག་ཡིན་པ་དང༌། རྣམ་ཤེས་ཚོགས་གཅིག་ཡིན་པ་དང༌།
སེམས་རྒྱུད་གཅིག་ཡིན་པ་རྣམས་གསུངས་པས། འཁོར་རྣམས་དེ་མ་བདེ་
ནས། དགོང་མོ་སྲོད་ལ་ཞུགས་མེ་ཆེན་པོ་བཏང་ནས། དགེ་བཤེས་སྟོན་པ་
ལ་དེ་དག་མི་བདེ་བར་གདའ་ཞུས་པས། དགེ་བཤེས་སྟོན་པའི་ཞལ་ནས།
སེམས་ཙམ་པ་མན་ཆད་ཀྱིས་འབྱུང་བ་ཆེན་པོ་དང་འབྱུང་བ་ལས་གྱུར་པ།
ཀུན་རྫོབ་ཙམ་དུ་ཡང་མི་འདོད་པ་མིན་ནམ་གསུངས་ནས་ལགས་མོད་བྱས་
པས་མནའ་སྐྱོལ་གསུང་སྐད། ཉན་ཐོས་བྱེ་བྲག་ཏུ་སྨྲ་བ་ཡན་ཆད་ཀྱི་ནང་
པ་སངས་རྒྱས་པ་ཀུན་གྱིས་བདག་བྱ་བ་ཀུན་རྫོབ་ཙམ་དུ་ཡང་མི་འདོད་པ་
མིན་ནམ་གསུངས། དེ་ཡང་ནང་བའི་བྱེ་བྲག་སྨྲ་བ་དང་། མདོ་སྡེ་བ། །
སེམས་ཙམ་པ། རང་རྒྱུད་པ། ཐལ་འགྱུར་བ་རྣམས་ཀྱིས་བདག་ཅེས་བརྗོད་
པའི་མིང་འདྲ་ཡང་བདག་གི་འདོད་ཚུལ་མི་འདྲ་ལ། བདག་ཅེས་པའི་གང་
ཟག་གི་བདག་དང་ཆོས་ཀྱི་བདག་གི་མིང་ཙམ་འདྲ་ཡང་དོན་མི་འདྲ་སྟེ།
802



དཔེར་ན། ང་ཚོའི་ནང་བ་པས་ཐར་བ་ཞེས་བརྗོད་པ་དང་། ཕྱི་རོལ་པས་
ཐར་བ་ཞེས་བརྗོད་པའི་མིང་འདྲ་ཡང་དོན་མི་འདྲ་བ་བཞིན་ནོ། །དེ་ནས་
ལགས་བྱས་པས་མནའ་སྐྱོལ་གསུངས། དེ་བྲོ་ཐོན་ནས། མཆི་བྱས་པས། འོ་
ན་ ཐ་དད་པ་ག་རེ། གཅིག་ཏུ་སོང་བ་དེ་རང་ཡིན་མོད་བྱ་བ་གསུངས། དེ་
ད་ལྟ་སོ་སོར་རབ་བེ་གདའ་བ་འདི་ལགས་མོད་ཞུས་པས། འཛིན་པ་ཕྱིན་
ཅི་ལོག་གི་ངོ་ལ་སྣང་བ་ཡིན་ན་བདག་མ་གྲུབ་ཅིང་མེད་ཙ་ན་གཞན་ག་ན་་་
འགྲུབ། དེ་གཉིས་མེད་པར་ཐ་དད་པ་མི་འགྲུབ་སྟེ། གཟུགས་ཉིད་ཀྱང་མ་
གྲུབ་ན། རྟག་པ་དང་མི་རྟག་པ་ལྟ་ག་ལ་འགྲུབ་གསུང་སྐད། རྣམ་ཤེས་
ཚོགས་གཅིག་སེམས་ཅན་ཐམས་ཅད་སེམས་རྒྱུད་གཅིག་ཡིན་ན། ་གཅིག་
སངས་རྒྱས་ཙ་ན་ཀུན་སངས་རྒྱས་པ་དང༌། གཅིག་དམྱལ་བར་སྐྱེས་པས་
ཀུན་དམྱལ་བར་སྐྱེ་བར་འགྱུར་བྱས་པས། ད་ཅི་ནས་ངས་མནའ་སྐྱེལ་བྱས་
ཙུག་ཏུ་ཡང་འདི་སྐད་ཟེར། བདག་མེད་རྟོགས་པའི་དུས་ན་གཅིག་སངས་
རྒྱས་པའི་སངས་རྒྱས་དེ་ཇི་ལྟ་བུ་ཡིན། གཅིག་དམྱལ་བར་སྐྱེས་པའི་དམྱལ་
བ་དེ་ཇི་ལྟ་བུ་ཡིན། འདི་ཀུན་སྒོར་ཕྱུང་གསུངས་ནས་བཀྱོན་པས། པོ་ཏོ་
བའི་ཞལ་ནས་ངེད་སྒོམ་པ་རིན་ཆེན་བླ་མ་དང་ཀུན་གྱིས། དགེ་བཤེས་ཀྱི་དེ་
མི་འཐད་བྱས་ནས་སྒོར་འོངས་ཏེ་ཕྱིས་བརྟག་དཔྱད་བྱས་པ་སྟེ། དེ་ཡང་
བརྟག་དཔྱད་ལ་ལྟ་བའི་དཔྱད་པ་གཏོང་དགོས་པ་ལས། ཀུན་རྫོབ་ཀྱི་
དཔྱད་པས་མི་ཆོག ཐ་སྙད་དཔྱོད་བྱེད་ཀྱི་དཔྱད་པ་མ་ཡིན་པར་དོན་
དམ་དཔྱོད་བྱེད་ཀྱི་རིགས་པས་དཔྱད་པ་བཏང་བས་དགེ་བཤེས་སྟོན་པའི་
803



གསུང་དེ་ལས་འདའ་སའམ་འགྲོ་ས་མེད་པར་ངེས་པ་རྙེད་པར་གྱུར་ཞེས་་་་་
པའོ། །འབྱུང་བ་དང་འབྱུང་བ་ལས་གྱུར་པ་ཀུན་རྫོབ་ཙམ་དུ་ཡང་མེད་ཙ་
ན། བདག་རྐྱེན་དང་དམིགས་རྐྱེན་མེད་པས། ཤེས་པ་ཡིད་ཀྱི་རྣམ་ཤེས་
གཅིག་པུར་འགྲོ་བ་ཡིན་ལ། བདག་ཀུན་རྫོབ་ཏུ་ཡང་མེད་ཙ་ན་གཞན་མི་
འགྲུབ་པས། - སེམས་རྒྱུད་གཅིག་པ་ལས་འགྲོ་ས་མེད་པ་ཡིན་གསུང་སྐད་
ཅེས་པའི་འདིའི་ཕྱོགས་ནས་གོ་བ་ལེན་སྟངས་དང་དཔྱད་པ་མཛད་ཚུལ་ཧ་
ཅང་མང་པོ་ཡོད་ལ། བོད་ཀྱི་གྲུབ་མཐའ་སོ་སོའི་འདོད་པ་དང་བཞེད་ཚུལ་
འདྲ་མིན་སྣ་ཚོགས་ཡོད། དེའི་རྐྱེན་གྱིས་ལྟ་བའི་གདེང་ཐོབ་པ་ཞིག་གིས་
རང་གི་ཉམས་མྱོང་གི་སྟེང་ནས་གསུངས་པ་དོན་ལ་འབབས་ཤིང་དོན་མ་་་་
འཁྲུལ་བ་ཡིན་ཡང་། རང་གི་ཉམས་མྱོང་ཡིན་པས་གསུང་ཚུལ་གྱི་ཐད་ནས་
བདེ་མི་བདེ་ཡོད་ལ། དཔེར་ན། ཨ་རིག་དགེ་བཤེས་ཆེན་མོ་ཚང་གི་གསུང་
ཚུལ་དེ་གཞན་དང་མི་མཐུན་པ་ཞིག་ཡིན་ནའང་། ཁོང་ཚང་ཉམས་མྱོང་གི་
གདེང་ཐོབ་ནས་གསུངས་པས་ན་དོན་གྱི་གནད་ལ་འཕྲོད་ཅིང་ཡང་དག་པ་
ཡིན་ནོ། །དེ་ལྟར་ཆོས་ཐམས་ཅད་ཡེ་ནས་སམ་གདོད་མ་ནས་བདེན་པས་
སྟོང་པའམ་རང་བཞིན་གྱིས་སྟོང་པ་ཉིད་ཡིན་ན། དེ་སྟོང་ཉིད་མ་རྟོགས་
པའི་སོ་སྐྱེ་རང་ག་བ་རྣམས་ཀྱིས་ཇི་ལྟར་ཤེས་པར་བྱ་སྙམ་ན། དཔེའི་སྒོ་
ནས་རང་གི་ལྟ་བ་ཇི་ལྟར་ཡིན་པར་ངོས་བཟུང་བར་སྟོན་པ་ལ། རྩ་བ་ལས།
ལྷ་ཅིག་ཉིད་ལ་གཞན་གྱིས་ཞུས་པ། །སྣང་བ་སེལ་དང་མི་སེལ་གང་
བཞེད། །ཞུས་ཚེ་གཏམ་རྒྱུད་དཔེ་ཡིས་གོ་བྱས། །སྒྱུ་མ་མཁན་པོས་བློན་པོ་
804



བསླུས་བཞིན། །ཡང་ན་རབ་རིབ་ཅན་གྱིས་མཐོང་བཞིན། །ཀུན་རྫོབ་དོན་
དམ་དེ་ལྟར་ཡིན་ན། །དེ་ལ་སེལ་དང་མི་སེལ་གང་ཟེར། །དེ་སྐད་གསུངས་
པས་རབ་རིབ་ནད་ཀྱིས། །དེང་ཟིན་རབ་རིབ་བསལ་ཕྱིར་འབད་བྱ། །ཞེས་
གསུངས་ཤིང་། དེ་ཡང་སྔོན་གྱི་དུས་ན། སྣང་བ་སྟེ་བདེན་སྣང་སེལ་མི་སེལ་
ལམ་འཁོར་བ་སྤོང་མི་སྤོང་ཁོ་ན་རྩད་གཅོད་པས། ཇོ་བོ་རྗེ་ལྷ་ཅིག་ལ་ཡང་
གཞན་ཀུན་གྱིས་སྐད་བསྐྱེད་ཀྱིན། ཨ་ཏི་ཤ་སྣང་བ་སེལ་བ་ལགས་སམ་མི་
སེལ་བ་ལགས་ཞུས་པས། འདི་ཡིན་བྱ་བ་ཡང་མི་གསུང་བར་གཏམ་རྒྱུད་ཀྱི་
དཔེ་འདི་དག་གསུངས་ནས་དོན་གོ་བར་བྱས་པ་ཡིན་ལ། དེ་ཡང་གཏམ་
རྒྱུད་ཀྱི་དཔེ་གསུངས་ནས་དོན་གོ་བར་བྱ་བ་དེ་ཡིན་རྒྱུ་ནི། རང་ལ་མྱོང་བ་
མ་ཐོབ་ན། ལྟ་བའི་གནད་དེ་སྒྲ་རྟོག་གིས་རྗེན་ཆེར་དུ་སྟོན་མི་ཐུབ་ལ།
དཔེར་ན། ཀ་ར་དང་སྦྲང་རྩིའི་རོ་ལྟ་བུ་རང་གི་ལྕེ་སྟེང་དུ་མ་བླངས་པར་དེ་
དག་གི་རོ་འདི་འདྲ་ཞིག་གོ་ཞེས་བརྗོད་པ་ཙམ་གྱིས་གསལ་བོར་མི་ཡོང་ལ།
རང་གི་ལྕེ་སྟེང་དུ་བླངས་ན་ད་གཟོད་རོ་མངར་མི་མངར་དང་ཞིམ་མི་ཞིམ་
ཤེས་པར་འགྱུར་བ་བཞིན་ནོ། །དེ་ཡང་ཨ་རིག་དགེ་བཤེས་ཆེན་མོ་ལ་ཁ་ཅིག་
གིས་སྟོང་ཉིད་ཀྱི་ལྟ་བའི་དགག་བྱ་གང་ཡིན་ཞེས་ཞུས་པ་ལ། ང་ཚུར་ལ་
སྣང་བ་འདི་ཡིན་གསུངས། དེ་ལྟར་སྟོང་ཉིད་མ་རྟོགས་པའི་སོ་སྐྱེ་རང་ག་བ་
རྣམས་ལ་གང་སྣང་ཐམས་ཅད་བདེན་པར་སྣང་ལ། སྟོང་ཉིད་རྟོགས་པའི་
བྱང་སེམས་རྗེས་ཐོབ་པ་ལ་གང་སྣང་བདེན་པར་སྣང་ཡང་བདེན་པར་ཞེན་
པ་མ་ཡིན་ཏེ། དཔེར་ན། སྒྱུ་མ་མཁན་གྱིས་རྟ་གླང་དུ་སྤྲུལ་བར་བལྟས་པའི་
805



ཚེ་ན། སོ་སྐྱེ་རང་ག་བ་མིག་བསླུས་པ་རྣམས་ལ་སྣང་ཞེན་གཉིས་ཀ་ཡོད་ལ།
སྒྱུ་མ་མཁན་པོར་སྣང་བ་ཡོད་ཀྱང་ཞེན་པ་མེད། མིག་མ་བསླུས་པ་ལ་སྣང་
ཞེན་གཉིས་ཀ་མེད་དོ། །དེ་ཡང་སྒྱུ་མའི་མཁན་པོས་བླུན་པོ་ཇི་ལྟར་བསླུས་པ་
ནི། གོང་དུ་གསུངས་པ་ལྟ་བུ་སྟེ་སྒྱུ་མ་མཁན་གྱི་རྫས་སྦྱོར་ལ་སོགས་པས་
འཁྲུལ་བའི་དུས་ན། ཆུ་དང་གྲུའི་སྣང་བ་ཅག་གེ་སྟེ་ཀུན་ནས་གསལ་བོར་
ཡོད་པས་བསལ་དུ་མི་བཏུབ་ལ། སྒྱུ་མ་བཤིག་པའམ་བསྡུས་པས། རྒྱལ་པོ་ལ་
ཆུ་དང་གྲུ་ལ་སོགས་པར་སྣང་བ་རང་ཡང་མེད་ན། ཅི་སེལ་ཞེ་ན་བསལ་རྒྱུ་
མེད། ཡང་ན་རྒན་མོ་མིག་ནད་རབ་རིབ་ཀྱིས་ཐེབས་པར། འབྲས་ཆན་ལ་
སྐྲ་ཤད་འཛག་པར་སྣང་བ་དེ་བསལ་དུ་མི་བཏུབ། མིག་ནད་བསོས་ན་
བསལ་རྒྱུ་མེད་པ་དེ་བཞིན་དུ་ཀུན་རྫོབ་འཁྲུལ་བའི་ངོ་ལ། སྣང་བ་བསལ་དུ་
མི་བཏུབ་ལ། འཁྲུལ་བ་ཟད་པའི་དོན་དམ་པ་ལ་སྣང་བ་བསལ་རྒྱུ་མེད་པ་
དེ་ལྟར་ཡིན། དེ་ལ་སེལ་ཟེར་རམ་མི་སེལ་ཟེར་བྱ་བ་ཇོ་བོས་དཔེའི་སྒོ་ནས་
གསུངས་པ་ཡིན་ནོ། །དེ་བས་ན་སྣང་བ་ཞིག་ཡོད་དེ་མི་སེལ། སེལ་བ་ཞིག་
ཡོད་པ་དེ་མི་སྣང་བས། དགེ་བཤེས་གསང་ཕུ་བའི་ཞལ་ནས། སྣང་བ་ཡོད་
ནས་སེལ་ན་ང་མཐུ་རེ་ཆེ། མེད་ན་བསལ་ཅི་དགོས་གསུང་སྐད། དེ་ཡང་
རྣལ་འབྱོར་སྤྱོད་པའི་དབུ་མ་རང་རྒྱུད་པས། སྣང་བ་འདི་འབྱུང་བ་དང་
འབྱུང་བ་ལས་གྱུར་པར་མི་འདོད་དེ། འབྱུང་བ་ལ་བརྟེན་ནས་མྱུ་གུ་ལ་
སོགས་པ་སྐྱེ་བ་ཡང་རེ་རེ་ནས་བཙལ་ན་མི་རྙེད་པས་ན། སྣང་བ་འདི་
སེམས་འཁྲུལ་བའི་སྣང་བར་འདོད་པ་ཡིན་ཞེས་པ། དབུ་མ་རང་རྒྱུད་པས་
806



འབྱུང་བ་ས་ཆུ་ལ་སོགས་པ་ལ་བརྟེན་ནས་མྱུ་གུ་སྐྱེ་ཡང༌། དོན་དམ་དཔྱོད་
བྱེད་ཀྱི་རིགས་པས་བཙལ་ན་མི་རྙེད་པས་ན། སྣང་བ་འདི་སེམས་འཁྲུལ་
བའི་སྣང་བར་འདོད་པ་ཡིན་ལ། མི་རྙེད་ཅེས་པའང་དབུ་མ་རང་རྒྱུད་པའི་
ལུགས་ལ་བཙལ་ན་མི་རྙེད་པ་མ་གཏོགས། ཐལ་འགྱུར་བའི་ལུགས་ལ་
བཙལ་ན་རྙེད་པ་ཡིན། དབུ་མ་རང་རྒྱུད་པ་རང་ངོས་ནས་གྲུབ་པ་དང་རང་
གི་མཚན་ཉིད་གྱིས་གྲུབ་པ་ཁས་བླངས་ཡོད་ཅིང་། དངོས་པོ་གང་ཞིག་ཡིན་
རུང་བློ་གནོད་མེད་གྱི་དབང་གིས་བཞག་པ་ཙམ་མ་ཡིན་པར་རང་གི་ཐུན་་་་
མོང་མ་ཡིན་པའི་སྡོད་ལུགས་ཤིག་གི་སྟེང་ནས་གྲུབ་པ་ཁས་བླངས་པ་ཡིན་
ནོ། །དེའི་རྐྱེན་གྱིས་ཐལ་འགྱུར་བས་གཞལ་ན། དབུ་མ་རང་རྒྱུད་པ་རྟག་
ཆད་ཀྱི་མཐའ་གཉིས་སུ་ལྷུང་བ་ཡིན། བདེན་པར་གྲུབ་པ་རིགས་པའི་སྒོ་དུ་
མ་ནས་དགག་ཅིང་བདེན་མེད་དུ་གཤིས་ཀྱིས་འཇུག་པའི་དབང་གིས་དབུ་
མ་བར་འཇོག་ཀྱང་དོན་ལ་དབུ་མ་བ་མིན་པར་བརྗོད་དེ། སློབ་དཔོན་ཟླ་བ་
གྲགས་པའི་ཞལ་ནས། ་ཀུན་རྫོབ་ཙམ་དུ་ཡང་འཁོར་བ་དང་མྱ་ངན་ལས་
འདས་པ་དང༌། དེ་འཐོབ་པར་བྱེད་པའི་ལམ་ཐམས་ཅད། སྒྱུ་མ་རྨི་ལམ་སྐྲ་
ཤད་འཛིངས་པ་དང༌། རི་བོང་གི་རྭ་དང་མོ་གཤམ་གྱི་བུ་ལྟ་བུར་གྲུབ་མ་
མྱོང་བ་ཡིན། མེད་ཀྱང་རྒྱུ་ཚོགས་པ་ཙམ་ན་སྣང་བ་རྟེན་ཅིང་འབྲེལ་བར་
འབྱུང་བ་བསྙོན་དུ་མེད། དེ་ཡང་ཡོད་མིན་མེད་མིན་ཏེ་བདེན་པར་ཡོད་པ་
མིན་ལ་གཏན་ནས་མེད་པ་མིན་པས་ན་མཐའ་འདས་དབུ་མ་ཞེས་གསུངས།
དེ་ལྟར་ཐ་མལ་བ་རྣམས་ཀྱི་དབང་བོའི་མངོན་སུམ་དང༌། རྗེས་དཔག་གི་
807



སྒོ་ནས་ཀུན་རྫོབ་མཚན་ཉིད་བཞི་ལྡན་བསྙོན་དུ་མེད་ཀྱང་འཁྲུལ་བ་ཡིན།
རྣལ་འབྱོར་བ་མཐོང་ལམ་སྐྱེས་པའི་བློ་ལ་ཡང་དག་པའི་ཀུན་རྫོབ་སྣང་ལ་་་
རང་བཞིན་མེད་པར་ཤེས་ཀྱང་། དེ་ཡང་འཁྲུལ་བ་ཡིན་ཏེ། ཡང་དག་པའི་
དོན་ལ་ཇེ་གསལ་ཇེ་གསལ་དུ་འགྲོ་བའི་ཕྱིར་རོ་གསུངས། དེ་བས་ན་ལྟ་བ་
ཡང་ལྟ་བའི་མྱོང་བ་མ་ཐོན་གྱི་བར་དུ་ལྟ་བའི་གནད་དངོས་དེ་ཆ་འབྱེད་མི་
ཐུབ་ལ། མྱོང་བ་ཐོན་ན་རང་གི་བློ་ངོར་ཆ་ཕྱེས་ནས་ཡོད་པས་ཆ་འབྱེད་མི་
དགོས་ལ། དེ་བས་ཐོག་མར་ཐབས་བརྟན་པ་སྟེ། ཐུན་མོང་ལམ་སྦྱང་སྐྱེས་
བུ་ཆུང་ངུ་དང་ཐུན་མོང་བའི་ལམ། སྐྱེས་བུ་འབྲིང་དང་ཐུན་མོང་བའི་ལམ།
དེ་ནས་བྱམས་སྙིང་རྗེ་བྱང་ཆུབ་ཀྱི་སེམས་ལ་བློ་སྦྱོང་བ་བཅས་སྔོན་དུ་སོང་
ནས་ལྟ་བ་ལ་རིམ་གྱིས་འཇུག་ན་རང་བཞིན་གྱིས་འགྲུབ་སྟེ་འོང་བ་ཡིན། ལྟ་
བ་མངོན་སུམ་དུ་རྟོགས་པའི་མཐུ་མེད་ན་ལམ་འོག་མ་ནས་རིམ་གྱིས་འཇུག་
པ་དང༌། གོམས་པ་ཆེར་གཏོང་བ། ཚོགས་བསགས་སྒྲིབ་པ་སྦྱང་བ་གལ་ཆེ་
བར་གསུངས་ལ། སེམས་ཀྱི་ཆོས་ཉིད་མཐོང་བ་ལ་ཚོགས་བསགས་སྒྲིབ་སྦྱོང་
ལ་ལྟོས་ཞེས་པ་ལྟར་སྟོང་ཉིད་མངོན་སུམ་དུ་རྟོགས་པ་ལ། ཉེར་ལེན་ཐོས་
བསམ་གྱི་དཔྱད་པ་དང་། ལྷན་ཅིག་བྱེད་རྐྱེན་ཚོགས་བསགས་སྒྲིབ་པ་སྦྱང་
བ། བླ་མ་ལ་གསོལ་བ་འདེབས་པ་བཅས་ཚང་དགོས་སོ། །དེ་ཡང་ད་ལྟ་
འོ་སྐོལ་སྒྱུ་མས་སླུ་བདོ་ཞིང་རབ་རིབ་ཀྱི་ནད་བདོ་བས་དེ་དག་བསལ་བའི་
ཕྱིར། ཐབས་བརྟན་པར་བྱས་ཏེ་ཤེས་རབ་ལ་འབད་པར་བྱ། རབ་རིབ་སྟེ་
མ་རིག་པ་དེ་སེལ་བ་ཡང་། ཆོས་ཀྱི་དབྱིངས་མངོན་སུམ་དུ་རྟོགས་པའི་དུས་
808



ཏེ་ས་དང་པོ་ཐོབ་པའི་དུས་ཡིན་ལ། དེ་ལ་བསྐལ་པ་གྲངས་མེད་གཅིག་ཏུ་
ཚོགས་བསགས་དགོས་པས། ཚུལ་ཁྲིམས་ལ་སོགས་པ་དགོས་ལུགས་དབུ་མ་
འཇུག་པ་ལས། རྟག་ཏུ་ཚུལ་ཁྲིམས་ཡང་དག་བླངས་ནས་གནས་པར་
འགྱུར། །སྦྱིན་པ་གཏོང་བར་འགྱུར་ཞིང་སྙིང་རྗེ་སྟེན་པར་བྱེད། །བཟོད་པ་
བསྒོམ་ཕྱིར་དེ་ཡི་དགེ་བ་བྱང་ཆུབ་ཏུ། །འགྲོ་བ་དགྲོལ་བར་བྱ་ཕྱིར་ཡོངས་
སུ་བསྔོ་བྱེད་ཅིང་། རྫོགས་པའི་བྱང་ཆུབ་སེམས་དཔའ་རྣམས་ལ་གུས་པར་
བྱེད། །ཅེས་གསུངས་པ་ལྟར་ཡིན་གསུངས་སོ། །
ཅི་ལྟ་བུའི་སྒོ་ནས་རབ་རིབ་བསལ་བའི་ཕྱིར་འབད་པར་བྱ་ཞེ་ན། དེ་
སྟོན་པ་ལ། རྩ་བ་ལས། སྣང་བ་སེལ་དང་མི་སེལ་ལ་སོགས། །ཐོས་པ་ཙམ་
གྱིས་གང་བདེན་མི་རྟོགས། །སྣ་ཚོགས་ཚུལ་གྱིས་ཚོགས་བསགས་བསྒོམས་
པས། །གང་ལྟར་བདེན་པ་རང་གིས་ཤེས་འགྱུར། །དེ་བས་ཚོགས་བསག་
བསྒོམ་ལ་འབད་བྱ། །ཞེས་གསུངས་ཤིང༌། དགེ་བཤེས་འབྲོམ་སྟོན་པ་ལ་
ཅིག་གིས་སྣང་བ་སེལ་ལམ་མ་བསལ། སྟོང་ཉིད་རྟོགས་པའི་ཡེ་ཤེས་ཁྱོད་ཀྱི་
རྒྱུད་ལ་མངའ་འམ་མི་མངའ་ཞེས་ཞུས་པས། ཇོ་བོ་ཁྱེད་རང་དེ་ན་ཡར་ལ་
སོང་དང་ཤེས་ཏེ་འོང་གི ངས་འགྲོ་མ་མྱོང་གསུང་སྐད། དེ་བས་ན་དེ་དག་
གང་ལྟར་བདེན་པ་ཐོས་བྱུང་གི་ཤེས་རབ་ཙམ་གྱིས་མི་རྟོགས་པ་སྟེ། སྟོང་
ཉིད་རྟོགས་པ་ལ་ཐོས་བྱུང་གི་ཤེས་རབ་དགོས་མོད་ཀྱི། འོན་ཀྱང་ཐོས་བྱུང་
གི་ཤེས་རབ་ཙམ་གྱིས་རྟོགས་མི་ཐུབ་སྟེ། གང་ཟག་ཅིག་ལམ་སྦྱང་འདོད་ཀྱི་
དབང་དུ་བཏང་ན། དང་པོ་ཐོས་པ་བྱས་པ་ལ་བརྟེན་ནས་ཐོས་བྱུང་གི་ཤེས་
809



རབ་སྐྱེས་ཤིང་། དེ་ནས་བསམ་པ་ལ་བརྟེན་ནས་བསམ་བྱུང་གི་ཤེས་རབ་
སྐྱེས། དེ་ནས་ཐོག་མར་དཔྱད་སྒོམ་བྱས། དཔྱད་སྒོམ་ལ་བློ་འབྱོངས་ན་
འཇོག་སྒོམ་བརྟེན་དགོས་ལ། དེ་འདྲ་མ་བྱས་པར་ཐོས་བྱུང་གི་ཤེས་རབ་
ཙམ་གྱིས་སྟོང་ཉིད་མི་རྟོགས་ཏེ། དཔེར་ན། དགེ་བཤེས་སྟོན་པ་ཇོ་བོའི་
སྤྱན་སྔར་མང་ཡུལ་དུ་བཞུད་བཞེད་པས་ཚོང་པ་ཀུན་ལ་དྲིས་པས། ལམ་
དང་གཞི་ལ་དངོས་སུ་ཕྱིན་པ་འདྲ་བ་ཞིག་བློ་ལ་བྱུང་བ་ལ། ཡ་གིར་ཕྱིན་
པའི་དུས་ན་སྔར་གྱི་དང་ཡེ་མི་འདྲ་བ་ཞིག་བྱུང་བས། ཁོང་ལ་ཡང་བཟླས་
ཐབས་དེ་ལས་མེད་ན་སྙམ་པ་ཞིག་བྱུང་གསུང་སྐད། དེ་བཞིན་དུ་ད་ལྟ་ཉན་
པ་པོ་དང་། འཆད་པ་པོའི་བློ་ལ་ཆོས་རྣམས་དངོས་སུ་མཐོང་བ་འདྲ་བ་
བྱུང་ཡང་། བསྒོམས་ནས་མཐོང་ཙ་ན་དེ་འདྲ་བ་ཡི་མུག་པ་འདྲ་བ་ཞིག་
འོང་སྟེ། ལན་ཞིག་ལ་སངས་རྒྱས་ཀྱིས་ཀྱང་དེ་ཙམ་ལས་བསྟན་ཐབས་མེད་
ལ། དེ་དག་གི་དོན་འཆད་པ་པོ་རྣམས་ཀྱིས་ཀྱང་དེ་ཙམ་ལས་བཤད་ཐབས་
ཤེས་པ་ཡིན་གསུངས། དེ་བས་ན་ཐོས་པའི་དོན་ཇི་ལྟ་བ་བཞིན་དུ་རྟོགས་
པར་བྱེད་པ་ལ། ཆོས་སྤྱོད་བཅུ་ལ་སོགས་པ་སྣ་ཚོགས་པའི་སྒོ་ནས་ཚོགས་
བསགས་ཤིང་བསྒོམས་པས། སྒོམ་བྱུང་གི་ཤེས་རབ་སྐྱེས་པ་དང་གང་ལྟར་
བདེན་པ་རང་གིས་ཤེས་པས་སྔར་ཐོས་པ་དེ་ཚིག་ཏུ་འདུག དོན་གཤའ་མ་
འདི་ལྟ་བུ་ཞིག་ཡིན་པར་བྱུང་སྙམ་པ་འོང་བས། དེ་ལྟར་འབད་པར་བྱ་
གསུངས་ཞེས་པ། དཔེར་ན། ད་ལྟ་ང་ཚོས་ཟབ་མོ་དབུ་མའི་གཞུང་ལ་ཐོས་
བསམ་ཅུང་ཙམ་བྱས་པ་ལ་བརྟེན་ཏེ། ཟབ་མོ་དབུ་མའི་གཞུང་ལ་ཐོས་
8 1 0



བསམ་རྒྱ་ཆེན་པོའང་བདག་གིས་བྱས་ལ། དབུ་མའི་གཞུང་འཆད་པ་སོགས་
ལའང་ང་མཁས་སོ་སྙམ་པའི་རློམ་སེམས་ཅན་ལྟ་བུ་ལ། ཟབ་མོ་སྟོང་པ་ཉིད་
ཀྱི་གནད་ཁོས་རྟོགས་སོང་སྙམ་པའི་སྣང་བ་ཤར་མཁན་ཡོད་ན་ཡང་། དེ་
འདྲ་མིན། བསྒོམས་ནས་སྟོང་ཉིད་དངོས་སུ་རྟོགས་པའི་སྐབས་སུ། སྔོན་
ཆད་ཐོས་བསམ་གྱི་སྐབས་སུ་སྟོང་ཉིད་རྟོགས་པ་འདྲ་བ་དེ་ལས་གཞན་ཞིག་
སྣང་ངོར་འཆར་ཡོང་སྟེ། སྔོན་གྱི་དེ་ཙམ་མ་ཡིན་པར་འདི་འདྲའོ་སྙམ་པ་
ཞིག་ཤར་ཡོང་གསུངས་ལ། འདི་རྣམས་ནི་སྟོང་ཉིད་མངོན་སུམ་དུ་རྟོགས་
པའི་གང་ཟག་གི་ཉམས་ལེན་གྱི་སྟེང་ནས་གསུངས་པ་ཡིན་ལ། ང་ཚོས་ཚིག་
གི་རྗེས་བཟླས་བྱས་པ་ཙམ་ཡིན། གང་ལྟར་ཀྱང་སྟོང་ཉིད་ལ་མྱོང་བ་མ་ཐོབ་
པ་ཞིག་གིས་དཔྱད་པ་ཇི་འདྲ་ཞིག་བཏང་ཡང་། དཔེ་ཆའི་ངོས་སུ་གསུངས་
པ་ལ་ལད་མོ་བྱས་པ་ཙམ་ཡིན་ནོ། །དེ་བས་རང་གིས་ཚོགས་བསགས་སྒྲིབ་
སྦྱོང་གི་རྒྱུ་ཚོགས་ཚང་པར་བྱས་ཤིང་། ཐོས་བསམ་སྒོམ་པ་བྱས་ནས་ལྟ་བ་
ལ་མྱོང་བ་ཐོན་པ་ཞིག་མ་བྱས་ན། འཆད་ཁྲིད་ཙམ་ལ་བརྟེན་ནས་ལག་གི་
དངོས་པོ་རྡོག་རྡོག་ཅིག་ཁྱོད་ཀྱི་རུམ་ལ་བཅུག་པ་ལྟ་བུ་བྱེད་སྲོལ་མེད་ལ། །
སྟོན་པ་བཅོམ་ལྡན་འདས་མངོན་སུམ་དུ་ཕེབས་ཀྱང་ཐབས་གཞན་མེད། དེ་
དག་གི་དོན་དངོས་འཆད་པ་པོ་ལ་འཆད་ཐབས་ཀྱང་མེད་ལ། ཉན་པ་པོ་ལ་
ཉན་ཐབས་ཀྱང་མེད་པས། རང་གིས་བསྒོམས་ནས་མྱོང་བ་ཐོན་ན་ད་
གཟོད་ཤེས་རྒྱུ་ཞིག་དང་གོ་རྒྱུ་ཞིག་ཡོང་བར་གསུངས་སོ། །དེ་བས་དང་པོ་
ཐོས་པ་བྱས་པས་དོན་མ་འཆུག་མ་ནོར་བར་ཇི་བཞིན་རྟོགས་དགོས་ན།
811



ཆོས་སྤྱོད་བཅུ་ལ་སོགས་པ་ཐབས་སྣ་ཚོགས་ཀྱི་སྒོ་ནས་ཚོགས་བསག་སྒྲིབ་་་་
སྦྱོང་བྱེད་རྒྱུ་གལ་ཆེ་ལ། དེ་དང་འབྲེལ་ནས་བསྒོམ་ན་རྟོགས་པར་འགྱུར་བ་
ཡིན། དེ་ཡང་ཚོགས་བསགས་པ་དང༌། སྒྲིབ་པ་སྦྱོང་བ། བླ་མའི་རྣལ་འབྱོར་
སྒོམ་པ་དེ་གསུམ་སུམ་སྦྲེལ་དུ་བྱས་ནས་བསྒོམ་ན་ཡོང་བར་གསུངས་པས།
སྔོན་དང་ད་ལྟ་གང་ཡིན་རུང་ང་ཚོ་ཐོས་བསམ་བྱེད་མཁན་རྣམས་ཀྱིས་ཕྱག་
སྐོར་བྱེད་པ་དང་། མཆོད་པ་ཕུལ་བ། མཎྜལ་འབུལ་བ་སོགས་བྱས་ན་
མི་བཟང་ཞེས་བཀག་འགོག་བྱེད་མཁན་དང་། སློབ་གཉེར་གྱི་སྐབས་སུ་
དཔེ་ཆར་ལྟ་བ་དང་རྩོད་པ་བྱེད་དགོས་པ་ལས། ཕྱག་འཚལ་ཞིང་སྐོར་བ་
བྱེད་པ་སོགས་གེགས་ཡིན་པས་ཅི་ཡང་མི་ཡོང་ཟེར་མཁན་ཡོད་ཀྱང་། ལྕང་
སྐྱ་རོལ་བའི་རྡོ་རྗེས། དེ་ནི་ཅི་ཡང་མི་ཤེས་པའི་གཏི་ཐུག་གི་གཏམ་ཡིན་
ཞེས་གསུངས་ཡོད་ལ། དེའི་རྐྱེན་གྱིས་ཐེག་ཆེན་གྱི་ཆོས་ནི་བྱིན་བརླབས་ལ་
རག་ལས་པ་ཡིན་ཞེས་གསུངས་པས་ན། དབུས་མཐའ་ལས་གསུངས་པའི་
ཆོས་སྤྱོད་བཅུ་སྟེ། ཡི་གེ་འབྲི་མཆོད་སྦྱིན་པ་དང་། །ཉན་དང་ཀློག་དང་
ལེན་པ་དང་། །འཆད་དང་ཁ་བཏོན་བྱེད་པ་དང་། །དེ་བསམ་པ་དང་སྒོམ་
པ་ཡི། །ཆོས་སྤྱོད་བཅུ་ཡི་བདག་ཉིད་ནི། །བསོད་ནམས་ཕུང་བོ་དཔག་ཏུ་
མེད། །ཞེས་གསུངས་པ་ལྟར་ཆོས་སྤྱོད་བཅུ་ལ་སོགས་པ་སྣ་ཚོགས་པའི་སྒོ་
ནས་ཚོགས་བསག་ཅིང་བསྒོམས་པས། སྒོམ་བྱུང་གི་ཤེས་རབ་སྐྱེ་བར་འགྱུར་
ལ། དེ་ཡང་སྒོམ་བྱུང་གི་ཤེས་རབ་སྐྱེ་ཚུལ་ནི། ཐོག་མར་དཔྱད་སྒོམ་བྱས། དེ་
ནས་འཇོག་སྒོམ་བྱས། དེ་ནས་དཔྱད་འཇོག་སྤེལ་མ་བྱས། དེ་ཡང་དཔྱད་
812



འཇོག་གཉིས་ལས་གང་མང་དགོས་པ་དང་གང་ཉུང་དགོས་པ་དེ་རང་གི་་་་
མྱོང་བ་ལ་སྦྱར་ནས་སྐབས་སྐབས་སུ་བལྟ་དགོས་སོ། །དེ་ལྟར་སྒོམ་བྱུང་གི་
ཤེས་རབ་སྐྱེས་རྗེས་སུ་བདེན་པ་མངོན་སུམ་དུ་རྟོགས་པར་འགྱུར་ལ། དེ་
རྟོགས་པ་ན་སྔོན་ཆད་ཀྱི་ཐོས་ལུང་དང་བཤད་ལུང་རྣམས་ཚིག་ཙམ་མ་་་་་
གཏོགས་མེད་པ་དང་། དོན་དངོས་ནི་འདི་འདྲའོ་སྙམ་པའི་སྣང་བ་ཞིག་
འཆར་ཡོང་བས་དེ་ལྟར་འབད་པར་བྱ་གསུངས་སོ།།
དེ་ལྟར་ལྟ་བའི་གནས་ལུགས་དེ་ཐོས་པས་མི་རྟོགས་ན། ལས་དང་པོ་
བ་ལ་ལྟ་བའི་དོན་བསྟན་ཡང་དགོས་པ་མེད་དམ་སྙམ་ན། དེས་གང་བདེན་
མི་རྟོགས་ཀྱང་ལྟ་བ་ངེས་པར་བྱ་བ་སྟོན་པ་ལ། རྩ་བ་ལས། ལས་དང་པོ་བ་
ལ་ལྟ་བའི་དགོས་པ། །ཆུ་དུག་ལངས་པ་ལྟ་བུ་ཡིན་ཏེ། །ལུང་དང་རིགས་པ་
གཉིས་ལ་བརྟེན་ནས། །ནན་གྱིས་རང་སེམས་དབང་དུ་མི་གཏོང་། །རྟག་ཏུ་
ཕ་རོལ་ཅི་ཕྱིན་གཙོར་བྱ། །ཕ་རོལ་ཕྱིན་ནས་རང་ལ་རང་གནས། །ཞེས་
གསུངས་ཤིང༌། དཔེར་ན་མི་མགོ་འཁོར་ཅན་རྟ་ལ་ཞོན་ནས་ཆུ་རྒལ་པའི་
དུས་ན། ཆུ་གྱེན་ལ་འགྲོ་བར་མཐོང་བས། ལུས་ཡོ་བའི་ངོས་སུ་བསྲུང་བའི་
དུས་དེར། ཕར་ཁ་ན་ཡོད་པའི་མི་ན་རེ། དེ་ལྟར་མ་བྱེད་ཟེར་བ་དེ་ལུང་
ཡིན། དེ་ལ་བརྟེན་ནས་ང་ཆུ་དུག་ལངས་པ་ཡིན། ཆུ་གྱེན་ལ་འགྲོ་བའི་
ལུགས་མེད་སྙམ་པ་དེ་རིགས་པ་ཡིན། དེ་གཉིས་ལ་བརྟེན་ནས་ནན་གྱིས་
རང་གི་ལུས་ཡོ་བ་བསྲངས་པར་བྱས་པས་ཆུའི་ཕ་ཁར་ཕྱིན་པ་དང་རང་ལ་
ཡི་མུག་སྐྱེ་བ་ལྟར། ལས་དང་པོ་བའི་དུས་ན་ཡང་། བདག་དང་ཆོས་སུ་སྣང་
813



བ་སྟེ་བདེན་པར་སྣང་བའི་དངོས་པོ་བདེན་བདེན་ལྟར་འདུག་ཀྱང་། མདོ་
བསྟན་བཅོས་ཐམས་ཅད་ནས་ཆོས་ཐམས་ཅད་རང་བཞིན་གྱིས་སྟོང་པ་་་་་
ཉིད་དུ་བ ཤད་པའི་ལུང་དང་། རང་གིས་རིགས་པ་གཅིག་དུ་བྲལ་ལ་སོགས་
པ་ལ་བརྟེན་ནས། རང་གི་སེམས་ཡུལ་ཡིད་དུ་འོང་བ་དང་། མི་འོང་བ་སྣ་
ཚོགས་སུ་འཛིན་པའི་ཕྱིན་ཅི་ལོག་གི་དབང་དུ་ནན་བ ཙིར་ཏེ་ནན་ཏན་གྱིས་
བཅུན་ལ་མི་གཏོང་བར། ཕྱིན་ཅི་ལོག་གི་ཕ་རོལ་ཡང་དག་པའི་སྐམ་སར་ཅི་
ཕྱིན་བྱ། མཐོང་ལམ་སྐྱེས་པ་དང་རང་གི་སྔར་གྱི་སྤྱོད་པ་རྣམས་ལ་བལྟས་ན།
བདག་ལ་ངོ་ཚ་བའི་བློ་སྐྱེ་བས་རང་ལ་རང་གནོད་པར་འགྱུར་གསུངས་སོ། །
ཉི་ཤུ་ཐམ་པ། ཐབས་ཤེས་ཟུང་འབྲེལ་སྒོམ་ཚུལ།
དེ་ཡན་ཆད་ཀྱིས་ཐབས་བརྟན་པར་བསྒོམས་ནས་ཤེས་རབ་སྟོང་པ་་་་
ཉིད་བསྒོམ་པ་བསྟན་ནས། ད་ནི་ཤེས་རབ་སྟོང་པ་ཉིད་རྟོགས་ནས་ཐབས་
སྒོམ་མི་དགོས་སམ་སྙམ་ན་ཟུང་དུ་འབྲེལ་བར་སྒོམ་དགོས་པར་སྟོན་པ་ལ།
རྩ་བ་ལས། སྟོན་མིན་ལུགས་ཀྱང་འཕགས་པ་འོད་སྲུང་། །དེ་ནས་བརྒྱུད་པ་
མན་ཆད་ཡིན་ཏེ། །ཇོ་བོ་སེ་བཙུན་ཞལ་ནས་དེ་གསུང་། །ཤེས་དང་ངས་
ཀྱང་དེ་ལུགས་ལེགས་ཤེས། །སྒོམ་ནི་དར་ཅིག་ཙམ་ཡང་མ་བསྒོམས། །མི་
སྒོམ་རྒྱུ་ཡོད་ཐེག་ཆེན་ལམ་མིན། །སློབ་དཔོན་ཀ་ཤཱི་ལ་སོགས་རྣམས་ཀྱིས། །
དེ་ཡི་ལུགས་ནི་ལེགས་པར་སྤངས་ཟིན། །ཐབས་དང་བཅས་པ་ཡང་དག་
814



ལམ་ཡིན། །ཤེས་རབ་ཙམ་གྱིས་མྱ་ངན་འདས་འཆིང་། །ཡང་ན་འཁོར་བ་
ཉིད་དུའང་འཆིང་འགྱུར། །ཐབས་མེད་ཤེས་རབ་རྣལ་མའང་མི་སྐྱེ། །དེ་
བས་ཐབས་དང་བཅས་པ་མཆོག་ཡིན། །ཐབས་ཀྱང་ཤེས་རབ་མེད་ན་
འཁོར་རྒྱུ། །ཤེས་རབ་དག་གིས་འཆིང་བ་བཅད་པས། །ཐར་པའི་རྒྱུ་ཡིན་
འཕེལ་ཡང་དེར་ཆེ། །དེ་བས་གང་རུང་རེ་རེ་མ་ཡིན། །གཞན་ཚོགས་རེ་རེ་
མ་ཚང་བས་ཀྱང་། །མ་ཡིན་རི་མོ་མཁན་ནི་ཇི་བཞིན། །རྒྱུ་རྣམས་ཐམས་
ཅད་འདུས་ལས་སངས་རྒྱས། །ཞེས་གསུངས་ཤིང་། དེ་ཡང་སྔོན་གྱི་དུས་སུ་
སྟོང་པ་ཉིད་བསྒོམ་པ་ལ་སྟོན་མིན་ཏེ་ཅིག་ཅར་འཇུག་པ་དང་། ཙེན་མིན་
ཏེ་རིམ་གྱིས་འཇུག་པ་གཉིས་བྱུང་སྟེ། སྟོན་མིན་གྱི་ལུགས་དེ་ཡང་འཕགས་
པ་འོད་སྲུང་ནས་སློབ་དཔོན་དར་མ་ཏ་ལ་ཞེས་བྱ་བ་ལ་བརྒྱུད་པ་མན་ཆད་
ཡིན། དར་མ་ཏ་ལས་ཕྱིའི་རྒྱ་མཚོའི་འགྲམ་སྟེ་ད་ལྟའི་ཁྲའོ་ཞན་རྒྱལ་ཁབ་
ནས་བརྒྱུད་དེ་ཅིག་ཅར་འཇུག་པའི་ལུགས་དེ་ཉིད་རྒྱ་ནག་ཏུ་དར་བར་བྱས་
པས། ཕྱིས་སུ་རྒྱ་ནག་གི་བཙུན་པ་ཧྭ་ཤང་མ་ཧཱ་ཡ་ན་ཞེས་བྱ་བ་ལྷ་ལྡན་
བསམ་ཡས་སུ་འོངས་པས། སྟོན་མིན་དང་ཙེན་མིན་གཉིས་སུ་ཆད་དེ་ཅིག་
ཅར་བ་དང་རིམ་གྱིས་འཇུག་པ་ཞེས་ལྟ་བ་མི་མཐུན་པ་གཉིས་བྱུང་ནས་མ་
མཐུན་པས། རྒྱལ་པོ་ཁྲི་སྲོང་ལྡེ་བཙན་ཐུགས་མ་བདེ་བར་སྦ་ཡེ་ཤེས་དབང་
བོ་ལྷོ་བྲག་མཁར་ཆུ་ཞེས་བྱ་བའི་ཡུལ་དུ་བཞུགས་པ་ལ། སྔོན་གྱི་ནང་འཁོར་
པ་མཁས་པ་ཞིག་འབོད་དུ་བཏང་སྟེ། དེས་སྤྱན་དྲངས་ནས་རྒྱལ་པོའི་ཕོ་
བྲང་དུ་འོངས་པར། རྒྱལ་པོའི་ཞལ་ནས། ལྟ་བ་མི་མཐུན་པ་འདི་ཇི་ལྟར་བྱ་
815



གསུངས་པ་ལ། སྦ་ན་རེ། སློབ་དཔོན་བོ་དྷི་ས་ཏཱ་སྟེ་མཁན་ཆེན་ཞི་བ་འཚོའི་
ཞལ་ནས། བོད་དུ་བསྟན་པ་ལྔ་བརྒྱ་ཐ་མའི་དུས་ལས་མ་བྱུང་བས་མུ་སྟེགས་
ཀྱི་རྒོལ་བ་མི་འབྱུང་ཡང་སྟེ་སློབ་དཔོན་པདྨ་འབྱུང་གནས་ཀྱིས་བསྟན་མ་་་་
བཅུ་གཉིས་ལ་གཏད་ཡོད་པས་ན་བོད་དུ་མུ་སྟེགས་ཕྱི་རོལ་པའི་རྒོལ་བ་མི་
ཡོང་། ནང་བ་སངས་རྒྱས་པ་ཉིད་ལྟ་བ་མི་མཐུན་པས་རྩོད་པར་འགྱུར་
སྟབས་དུས་དེ་ཙ་ན། ་ ངའི་སློབ་མ་སྟེ་མཁན་ཆེན་ཞི་བ་འཚོ་ཁོང་ཉིད་
ཀྱི་སློབ་མ་ཀ་མ་ལ་ཤཱི་ལ་སྤྱན་དྲོངས་ལ་རྩོད་པ་གྱིས་ཤིག་ཅེས་ལུང་བསྟན་་་་
གནང་ཡོད་པས། ཀ་མ་ལ་ཤཱི་ལ་བལ་ཡུལ་དུ་བཞུགས་པ་སྤྱན་དྲངས་ཏེ། །
བྱང་ཆུབ་གླིང་དུ་རྒྱལ་པོ་གུང་ལ་བཞུགས་ཤིང་། ། སློབ་དཔོན་ཀ་མ་ལ་ཤཱི་
ལ་དང་ཧཱ་ཤང་མ་ཧཱ་ཡ་ན་གཉིས་རྒྱལ་པོའི་གཡས་གཡོན་དུ་སེང་གེའི་ཁྲི་ལ་
བཞུགས་པ་ལ། ལག་ཏུ་མེ་ཏོག་རེ་གཏད་ནས། རྒྱལ་པོའི་ཞལ་ནས། ད་ཁྱེད་
གཉིས་ཤེས་པ་བརྗོད་ཅིང་བསྟན་ལ། གཏན་ཚིགས་སམ་གནས་ལུགས་གང་
བཟང་བ་ཞིག་ལ་ང་རྒྱལ་མ་བྱེད་པར་མེ་ཏོག་ཕུལ་ཅིག་གསུངས་པ་ལ། རྒྱའི་
ཧྭ་ཤང་ན་རེ། སེམས་ནི་རྣམ་པར་རྟོག་པ་སྟེ་བཟང་རྟོག་ངན་རྟོག་གཉིས་ཀ་
རྟོག་པས་བསྐྱེད་ལ། དགེ་མི་དགེའི་ལས་ཀྱིས་འཁོར་བ་དང་ངན་སོང་དུ་སྐྱེ་
ཞིང་སྡུག་བསྔལ་མྱོང་ལ། གང་དག་ཅིར་ཡང་མི་སེམས་མི་བྱེད་པ་སྟེ་དགེ་མི་
དགེ་གང་ཡང་མི་སེམས་ཤིང་དགེ་མི་དགེ་གང་ཡང་མི་བྱེད་པ་ནི། འཁོར་
བ་ལས་ཐར་བར་འགྱུར་བས་དེའི་ཕྱིར་ན་ཅི་ཡང་མི་སེམས་པར་ཙོམ་འཇོག་
བྱས་ཚེ་འཁོར་བ་དང་ངན་སོང་ལས་ཐར་བར་འགྱུར་རོ་ཟེར། འདིར་ད་
816



དུང་མདོ་ཁུངས་བརྒྱད་ཅུ་ལ་སོགས་སྒྲུབ་བྱེད་དུ་བཀོད་ཡོད་ཀྱང་། དྲང་
ངེས་ཀྱི་དབྱེ་བ་མ་ཕྱེ་བར་དྲང་དོན་གྱི་ཚིག་ཟིན་ཇི་ལྟ་བ་བཞིན་གོ་བ་བླངས་
ནས་བརྗོད་པ་སྟེ། དཔེར་ན། སེམས་ཅན་ཐམས་ཅད་བསད་ན་ནི། །མི་
བསྐྱོད་སངས་རྒྱས་ཞིང་དག་ཏུ། །རྒྱལ་བའི་སྲས་སུ་སྐྱེ་བར་འགྱུར། །ཞེས་པ་
དང་། ཕ་དང་མ་ནི་གསད་བྱ་ཞིང༌། །ཞེས་པ་ལྟར་མདོ་ཚིག་ཇི་ལྟ་བ་བཞིན་
དུ་བཟུང་ཞིང་གོ་བ་བླངས་ན་མི་འགྲིག་པ་བཞིན་ནོ། །འོ་ན་སངས་རྒྱས་
བཅོམ་ལྡན་འདས་ཀྱིས་དེ་འདྲ་ཞིག་ཅིའི་ཕྱིར་དུ་གསུངས་པ་ཡིན་ཞེ་ན།
བཅོམ་ལྡན་འདས་ཉིད་ཀྱིས་ང་ཚོ་ལ་བསམ་བཞིན་དུ་དཀའ་ལས་བཞག་པ་
མ་ཡིན་པར། གདུལ་བྱའི་དབང་གིས་གང་ལ་གང་འཚམ་གྱིས་གསུངས་པ་
ཡིན་ལ། སངས་རྒྱས་ཀྱིས་རང་དབང་གིས་གསུངས་པ་མ་ཡིན་པར་གདུལ་
བྱའི་གཞན་དབང་གིས་གསུངས་པ་ཡིན་ཏེ། དཔེར་ན། སྨན་པས་སྨན་སྟེར་
བ་དེ་སྨན་པ་རང་གི་དབང་དུ་བྱས་ནས་སྟེར་བ་མ་ཡིན་པར་ནད་པའི་ནད་
ཀྱི་དབང་གིས་སྟེར་བ་ཡིན་པ་བཞིན་ནོ། །ཧྭ་ཤང་དེས་དགེ་མི་དགེ་ཅི་ཡང་
ཡིད་ལ་མི་སེམས་པ་དཔེའི་སྒོ་ནས་བརྗོད་པ་ནི། བྱ་རྒྱལ་རྒོད་པོ་ལྡིང་ཙ་ན་
སྟེ་ནམ་མཁར་འཕུར་བའི་ཚེ་ན། བྱ་ཕྲན་ཐམས་ཅད་ལྐོག་མའི་འོག་ཡིན་པ་
ལྟར་རི་རྒྱལ་ལྷུན་པོའི་ཁར་ཕྱིན་ཙ་ན། རི་ཕྲན་ཐམས་ཅད་ལྐོག་མའི་འོག་
ཡིན་པ་ལྟར། ཅིར་ཡང་ཡིད་ལ་མི་སེམས་པའི་རྩོམ་འཇོག་གི་ཤེས་རབ་
གཅིག་པུ་བསྒོམས་ན་སྦྱིན་པ་ལ་སོགས་པ་ཐམས་ཅད་དེའི་ཁོངས་སུ་འདུས་
ལ། སྦྱིན་པ་ལ་སོགས་པའི་ཆོས་སྤྱོད་བཅུ་གསུངས་པ་དེ་སྐྱེ་བོ་མ་རབས་
817



དབང་བོ་རྟུལ་བོའི་ངོར་བསྟན་པ་ཡིན། སྔོན་བློ་སྦྱངས་པ་སྟེ་ཚེ་རབས་
སྔ་མ་སྔ་མར་བློ་སྦྱངས་པའི་དབང་བོ་རྣོན་པོ་དག་ནི་མི་སེམས་མི་རྟོག་མི་་་་
དམིགས་པར་ཅིག་ཅར་འཇུག་པ་ནི་ས་བཅུ་བ་ཐོབ་པ་དང་འདྲའོ་ཞེས་ཟེར་
བ་ལ། སློབ་དཔོན་ཀ་མ་ལ་ཤཱི་ལའི་ཞལ་ནས། བྱ་རྒྱལ་ཡང་གཤོག་པ་ལྷབ་
ཅིག་ལྷབ་གཉིས་ཀྱི་སྒོ་ནས་རིམ་གྱིས་འཕུར་བས་ནམ་འཕང་ཆོད་པ་ཡིན་ལ།
རི་རྒྱལ་ལྷུན་པོའི་ཁར་ཡང་གོམ་གཅིག་གོམ་གཉིས་ཏེ་གོམ་པ་རེ་རེ་བཞིན་་་
སྤོས་ནས་མཐར་རི་རྩེར་བསྙེགས་པ་ཡིན་པ་ལྟར། དབང་བོ་རྣོན་པོ་སྟོང་
ཉིད་རྟོགས་པ་རྣམས་ཀྱང་ཐབས་གོམས་པར་བྱས་པ་ལས་འོང་བ་ཡིན་ན།
ཁྱོད་ན་རེ་ད་ལྟ་ཉིད་ནས་ཅི་ཡང་མི་བསམ་ཟེར་བ་ནི། སོ་སོར་རྟོག་པའི་
ཤེས་རབ་སྤངས་པ་ཡིན་ལ། སོ་སོར་རྟོག་པའི་ཤེས་རབ་མེད་པར་རྣལ་
འབྱོར་པ་རྣམ་པར་མི་རྟོག་པ་ཇི་ལྟར་སྒོམ། གལ་ཏེ་ཡིད་ལ་བྱེད་པ་དྲན་
པར་མི་བྱའོ་སྙམ་དུ་སྒོམ་ན་ནི་དེ་དྲན་བཞིན་དུ་ཡིད་ལ་བྱས་པར་འགྱུར་
རོ། །དེས་ན་དྲན་པ་མེད་ཅིང་ཡིད་ལ་བྱེད་པ་མེད་པ་ཙམ་རང་ལ་མི་རྟོག་
པར་བྱེད་ན་སོ་སོར་རྟོག་པ་མེད་པར་དྲན་པ་དང་ཡིད་ལ་བྱེད་པ་མེད་པར་
གང་གིས་བྱེད། དེས་ན་སོ་སོར་རྟོག་པ་མེད་པར་སྟོང་པ་ཉིད་ཇི་ལྟར་རྟོགས་
པར་བྱེད། དེ་མ་རྟོགས་པར་སྒྲིབ་པ་སྤོང་བར་ཇི་ལྟར་ནུས། གལ་ཏེ་སྟོང་
ཉིད་མ་རྟོགས་པར་སྒྲིབ་པ་སྤོང་ནུས་ན་ཁྱི་ཕག་ལ་སོགས་དུད་འགྲོ་ཐམས་་་
ཅད་ཀྱང་ངང་གིས་གྲོལ་བར་འགྱུར་ན། དེས་ན་ཐམས་ཅད་དྲན་པ་མེད་
ཅིང་ཡིད་ལ་བྱེད་པ་མེད་པ་དེ་ནི་ཤིན་ཏུ་རྨོངས་པ་ཡིན་པས། ཡང་དག་
818
Gr，
+
--



པའི་ཡེ་ཤེས་ཀྱི་སྣང་བ་ལས་ཀྱང་རྒྱང་རིང་དུ་འགྱུར་བ་སྟེ་སྟོང་ཉིད་རྟོགས་
པའི་ལྟ་བ་དང་རྒྱང་རིང་དུ་འགྱུར་རོ། །དེ་བས་ན་སོ་སོ་སྐྱེ་བོ་རྣམས་ནི་
ཐབས་རྣམས་ལ་རིམ་གྱིས་གོམས་པར་བྱས་ནས། སྤྲོས་པ་མེད་པའི་འཇིག་
རྟེན་ལས་འདས་པའི་ཡེ་ཤེས་སྐྱེ་བས་སྒྲིབ་པ་ཐམས་ཅད་སྤོང་བས་ན།།
ཐབས་དང་བཅས་པའི་ཤེས་རབ་བདེན་པ་གཉིས་ལ་མཁས་པ་དེ་ནི་སྒྲིབ་པ་
མེད་པའི་སངས་རྒྱས་ཀྱི་ས་ལ་གནས་པར་འགྱུར་བ་ཡིན་ནོ། །ཞེས་གསུངས་
པས། སྟོན་མིན་པས་ཕམ་བླངས་ཏེ་མེ་ཏོག་གི་ཕྲེང་བ་གཏོར་རོ། །དེ་ནས་
རྒྱལ་པོའི་ཞལ་ནས་ཀྱང༌། སྟོན་མིན་པ་བཞིན་དུ་ཆོས་སྤྱོད་བཅུ་བོར་ཞིང་བློ་
སྦྱོང་གི་སྒོ་བཀག་ན་ཆོས་ནུབ་ཅིང་དད་པ་མི་སྐྱེ་བའི་སྐྱོན་ཡོད་པས། ལྟ་བ་
ནི་སློབ་དཔོན་ན་གཱ་ཛི་ན་སྟེ་སློབ་དཔོན་མགོན་པོ་ཀླུ་སྒྲུབ་ཀྱི་ལྟ་བ་ལ་ལྟོས་་་་
ཤིག སྒོམ་པ་ནི་ཤེས་རབ་གསུམ་སྟེ་ཐོས་བསམ་སྒོམ་གསུམ་གྱི་ཤེས་རབ་ལ་
བརྟེན་ཏེ། ཞི་གནས་དང་ལྷག་མཐོང་སྒོམས་ཤིག་གསུངས་སྐད། དེ་བས་ན་
དེའི་ལུགས་དེ། འབྲོམ་སྟོན་པ་རྒྱལ་བའི་འབྱུང་གནས་ཀྱི་སྐུ་ཚེ་སྟོད་ཀྱི་བླ་མ་
ཇོ་བོ་སེ་བཙུན་གྱི་ཞལ་ནས། ངས་ཀྱང་ལེགས་པར་ཤེས་ཏེ་དར་ཅིག་ཙམ་
ཡང་སྒོམ་མ་མྱོང་། མི་སྒོམ་པའི་རྒྱུ་མཚན་ཡང་ཤེས་རབ་གཅིག་པུ་སྒོམ་པ་
དེ་ཐེག་པ་ཆེན་པོའི་ལམ་མ་ཡིན་པས། སློབ་དཔོན་ཀ་མ་ལ་ཤཱི་ལ་ལ་སོགས་
པ་ཤིང་རྟ་ཆེན་པོའི་སྲོལ་བཏོད་པ་རྣམས་ཀྱིས་ལུང་རིགས་གཉིས་ཀྱིས་སུན་
ཕྱུང་ནས་སྤངས་ཟིན་པ་ཡིན་གསུངས་སྐད། དེ་བས་ན་ཐེག་པ་ཆེན་པོའི་
ལམ་ཕྱིན་ཅི་མ་ལོག་པ་ནི། ཐབས་ཤེས་ཟུང་དུ་འབྲེལ་ནས་སྒོམ་དགོས་པ་
819
ད
--
-
--
-
-
-
-
--
，
，



ཡིན་ལ། གལ་ཏེ་དེ་གཉིས་ཡ་བྲལ་ན་འཆིང་བ་ཡིན་པར། དྲི་མ་མེད་པར་
གྲགས་པའི་མདོ་དང་། ལམ་སྒྲོན་དུ་ཀུན་ནས་གསུངས་ཡོད་དེ། བྱང་ཆུབ་
ལམ་སྒྲོན་ལས། ཐབས་དང་བྲལ་བའི་ཤེས་རབ་དང་། །ཤེས་རབ་བྲལ་བའི་
ཐབས་དག་ཀྱང་། །གང་ཕྱིར་འཆིང་བ་ཞེས་གསུངས་པས། །དེ་ནི་གཉིས་ཀ་
སྤང་མི་བྱ། །ཞེས་གསུངས་པས་སོ། དེ་ཡང་ཇི་ལྟར་འཆིང་ཞེ་ན། ལས་
འབྲས་ཀྱི་འཇུག་ལྡོག་ཁྱད་དུ་མི་གསོད་པར་ཁས་བླངས་ཀྱང་། སྙིང་རྗེ་ཆེན་
པོ་དང་བྱང་ཆུབ་ཀྱི་སེམས་དང་བྲལ་བའི་བདག་མེད་རྟོགས་པའི་ཤེས་རབ་
རྐྱང་བ་བསྒོམ་ན། ཐེག་པ་དམན་པའི་མྱ་ངན་ལས་འདས་པར་འཆིང་སྟེ།
ཐེག་པ་ཆེན་པོ་ནས་ཡས་བཅལ་ན། དམྱལ་བར་སྐྱེས་པ་བས་བར་ཆད་ཆེ་
བ་སྟེ། དེ་ཡང་ཐེག་པ་ཆེན་པོས་གཞལ་ན་ཐེག་དམན་གྱི་ལམ་དེ་གོལ་ས་
ཡིན་ལ། དེ་ཅིའི་ཕྱིར་ན། དང་པོ་ཉིད་ནས་ཐེག་པ་ཆེན་པོའི་ལམ་དུ་མ་
ཞུགས་པར་ཐེག་དམན་གྱི་ལམ་དུ་ཞུགས་ཏེ་ཐེག་དམན་དགྲ་བཅོམ་པའི་་་་་
འབྲས་བུ་མངོན་དུ་བྱས་ཚེ་ཞི་མཐར་ལྷུང་བ་ཡིན་པས། ཐེག་པ་ཆེན་པོའི་
ལམ་དུ་ཞུགས་ནས་མངོན་པར་རྫོགས་པར་སངས་རྒྱས་པ་ལ་བར་ཆད་ཧ་་་་
ཅང་ཆེན་པོ་བྱུང་བ་ཡིན་ལ། དེར་ལྟོས་ཏེ་ད་དུང་དམྱལ་བ་མནར་མེད་ནས་
སྐྱེས་ཏེ་དེའི་སྡུག་བསྔལ་ཡོངས་སུ་རྫོགས་པར་མྱངས་ཤིང་ལས་ཀྱི་འཕེན་པ་
རྫོགས་ནས་མིར་སྐྱེས་ཏེ་ཐེག་པ་ཆེན་པོའི་ལམ་དུ་ཞུགས་ན་དེ་ཉིད་ཐག་ཉེ་
ཞིང་སྟབས་བདེ་བོ་ཡིན། རྒྱུ་མཚན་གང་ཡིན་ཞེ་ན། ཐེག་དམན་དགྲ་བཅོམ་
པའི་གོ་འཕང་ཐོབ་པའི་ཚེ་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་
820



ཉེར་ཞིའི་བདེ་བ་དེར་ཏིང་ངེ་འཛིན་གྱི་སྒོ་ནས་འབྱམས་ནས་བསྡད་དེ།
ཐེག་པ་ཆེན་པོའི་ལམ་དུ་ཞུགས་རྒྱུ་དེ་ཧ་ཅང་ཁག་པོ་ཡིན་ལ། གལ་ཏེ་ཐེག་
པ་ཆེན་པོའི་ལམ་དུ་ཞུགས་ན་ཡང་། བསྐལ་ཆེན་གྲངས་མེད་བཞི་བཅུའི་
ཚོགས་འགྲུབ་དགོས་གསུངས་ཡོད་པས། ཕར་ཕྱིན་ཐེག་པ་རང་ལམ་ནས་
བསྐལ་ཆེན་གྲངས་མེད་གསུམ་གྱི་ཚོགས་ལ་བརྟེན་ནས་སྐུ་བཞིའི་གོ་འཕང་
མངོན་དུ་བྱེད་ནུས་པར་གསུངས་པ་ལས་ཀྱང་ཐག་ཧ་ཅང་ཇེ་རིང་དུ་སོང་
བ་གསལ་བོར་མཚོན་ནུས་པ་བཞིན་ནོ།།
ཡང་ན་འཁོར་བ་ཉིད་དུ་འཆིང་སྟེ་སྲིད་མཐར་ལྷུང་བ་དང༌། དྲན་པ་
མེད་པའི་མི་རྟོག་པ་ཙམ་ལ་ཙོམ་མེ་བསྡད་དེ་ཡིད་ལ་ཅི་ཡང་མི་བསམ་པས་
གླེན་པ་གོམས་པར་བྱེད་པའི་ཁྱུ་ཚན་ནམ་ཚོགས་པར་འགྱུར་སྲིད་ལ། དེ་
ལྟར་སེམས་ཙམ་འཇོག་བྱས་ནས་བསྡད་པའི་འབྲས་བུ་ལྷ་ཚེ་རིང་བོའམ་་་་་
ཁམས་གསུམ་ལས་གཟུགས་མེད་ཁམས་སུ་སྐྱེ་བའང་སྲིད་ལ། ཐམས་ཅད་
སྟོང་པ་ཡིན་བྱས་ནས་འཚལ་བར་བཏང་ནས་ཀུན་རྫོབ་ཁྱད་དུ་བསད་ན་་་་་
འཁོར་བའི་ནང་ནས་ཀྱང་དམྱལ་བ་མནར་མེད་ཀྱི་བུད་ཤིང་བྱེད་པར་་་་་
འགྱུར་དོགས་ཀྱང་ཡོད་གསུངས། དེ་བས་ན་ཐབས་མེད་པར་ཤེས་རབ་རྣལ་
མ་མི་སྐྱེ་བས་ཞེས་པ། ཆེད་དུ་བྱ་བའི་གདུལ་བྱ་བྱང་སེམས་དབང་རྟུལ་གཙོ་
ཆེ་བའི་དབང་དུ་བཏང་བ་ཡིན་ལ། ཐེག་ཆེན་རིགས་ཅན་དབང་རྣོན་ཡིན་
ན། ཐོག་མར་སྟོང་ཉིད་རྟོགས་པའི་ལྟ་བ་རང་རྒྱུད་ལ་བསྐྱེད། དེ་ནས་སྙིང་
རྗེ་ཆེན་པོ་བསྐྱེད་ཅིང་། དེ་ནས་བྱང་ཆུབ་མཆོག་ཏུ་སེམས་བསྐྱེད་པ་ཡིན་ལ།
821



བྱང་སེམས་དབང་རྟུལ་གྱིས་ཐོག་མར་སྙིང་རྗེ་ཆེན་པོ་བསྐྱེད་ཅིང་། དེ་ནས་
བྱང་ཆུབ་ཀྱི་སེམས་རྒྱུད་ལ་བསྐྱེད། དེའི་འཕྲོར་སྟོང་ཉིད་རྟོགས་པའི་ལྟ་བ་
རྒྱུད་ལ་བསྐྱེད་པ་ཡིན་པས། སྐབས་འདིར་ཆེད་དུ་བྱ་བའི་གདུལ་བྱ་དབང་
རྟུལ་རྗེས་སུ་བཟུང་ནས་གསུངས་པ་ཡིན་ནོ། །འོ་ན་དེ་ལྟར་གསུང་དོན་ཅི་
ཡིན་ཞེ་ན། དབང་རྣོན་དབང་རྟུལ་གཉིས་ལས་དབང་རྟུལ་མང་བ་ནི་
དངོས་པོའི་ཆོས་ཉིད་ཅིག་སྟེ། ཤེས་རབ་ཡོད་མེད་གཉིས་ལས་ཡོད་པ་ཉུང་
ལ་མེད་པ་མང་། ཐ་ན་སྐད་ངག་བཟང་ངན་གཉིས་ལས་ཀྱང་སྐད་ངག་མི་
བདེ་བ་མང་ལ་སྐད་ངག་བདེ་བ་ཉུང་བ་དང་། བཞིན་མཛེས་མི་མཛེས་
གཉིས་ལས་བཞིན་མཛེས་པ་ཉུང་ལ་མི་མཛེས་པ་མང་བ་ལྟ་བུ་ཡིན་ནོ། །
སློབ་དཔོན་ཟླ་བ་གྲགས་པས་སྟོང་པ་ཉིད་བསྒོམ་པ་ལ་ཐབས་ཀྱི་རྒྱུ་ཚོགས་་་་
ཐམས་ཅད་ཚང་དགོས་པར་གསུངས་པ་བཞིན་དུ་ཡིན་གསུངས། དེ་བས་ན་
ཐབས་དང་བཅས་པའི་ཤེས་རབ་ཐེག་པ་ཆེན་པོའི་ལམ་དུ་འགྱུར་བས་ན་དེ་
མཆོག་ཡིན། སྦྱིན་པ་ལ་སོགས་པ་རྣམས་ཀྱང་ཤེས་རབ་མེད་ན་སྟེ་འཁོར་
གསུམ་མི་དམིགས་པར་རྟོགས་པའི་ཤེས་རབ་ཀྱིས་རྗེས་མ་ཟིན་པའི་ཚེ་ན་་་་་
དགེ་བ་ཟག་བཅས་འཁོར་བའི་རྒྱུ་ཡིན་པས་ཐར་བ་མི་འཐོབ་སྟེ། མདོ་སྡུད་
པ་ལས། ཤེས་རབ་མེད་ན་མིག་མེད་ཕ་རོལ་ཕྱིན་ལྔ་འདི། །དམིགས་བུ་མེད་
པས་བྱང་ཆུབ་རིག་པར་ནུས་མ་ཡིན། །ཞེས་པ་སྟེ། སྟོང་ཉིད་རྟོགས་པའི་
ཤེས་རབ་མེད་ན། སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་
གཏན་ལྔ་མིག་མེད་ལོང་བ་ལྟ་བུ་ཡིན་ལ། དེ་ལ་དམིགས་བུ་ལོང་བ་ཁྲིད་
822



མཁན་མེད་པ་དང་འདྲ་བས་རྫོགས་པའི་སངས་རྒྱས་ཀྱི་ས་ལ་བགྲོད་པར་མི་
ནུས་པ་ཡིན་ཞེས་གསུངས་པ་བཞིན་ནོ་ཞེས་པའོ། །དེ་ཡང་ཤེས་རབ་མེད་ན་
ཅིའི་ཕྱིར་བྱང་ཆུབ་རིག་པར་མི་ནུས་པའམ་རྫོགས་པའི་སངས་རྒྱས་ཀྱི་ས་ལ་
བགྲོད་པར་མི་ནུས་པ་ཡིན་ཞེ་ན། ཤེས་རབ་མེད་ན་ཉོན་མོངས་སྤོང་མི་ཐུབ་
ལ། ཉོན་མོངས་དང་ཤེས་བྱའི་སྒྲིབ་པ་གཉིས་སྤོང་བྱེད་ཀྱི་གཉེན་པོ་གཙོ་བོ་
སྟོང་ཉིད་རྟོགས་པའི་ལྟ་བ་ཡིན་ཏེ། སྟོང་ཉིད་རྟོགས་པའི་ལྟ་བ་ནི། དཔེར་
ན། སྡོང་བོ་དངོས་སུ་གཅོད་བྱེད་ཀྱི་སྟ་རེའི་ཁ་ལྟ་བུ་ཡིན། སྟ་རེའི་ཁ་མེད་
པར་སྡོང་བོ་དེ་གཏན་ནས་གཅོད་མི་ཐུབ་པ་ལྟ་བུའོ། །འོན་ཀྱང་སྟ་རེ་ཁ་
ཡོད་པ་དང་ཁ་རྣོ་བ་ཙམ་གྱིས་མི་ཆོག་པར་དེ་ལ་ལྟག་ལྗིད་མོ་ཞིག་དགོས་པ་
ཡིན། སྟ་རེ་ལ་ལྟག་ལྗིད་མོ་ཞིག་ཡོད་ཚེ་སྡོང་བོ་གཅོད་པའི་ཤུགས་ཇེ་ཆེར་
འགྲོ་བ་ལྟ་བུ་ཡིན་པས། སྟ་རེའི་ཁ་དང་མཚུངས་པའི་ཤེས་རབ་དང་། ལྟག་
དང་མཚུངས་པའི་ཐབས་ཀྱི་ཆ་གཉིས་ཀ་འཛོམ་ཚེ་ཉོན་མོངས་ཀྱི་དུག་སྡོང་
རྩ་བ་ནས་གཅོད་པ་ལ་དཀའ་ཚེགས་མེད་དོ། །དེ་ལྟར་ཐབས་དང་ཤེས་རབ་
གཉིས་འཛོམ་ན་འཁོར་བ་དང་མྱ་ངན་ལས་འདས་པའི་འཆིང་བ་ཐམས་་་་་
ཅད་བཅད་པས་ཐར་བ་མི་གནས་པའི་མྱ་ངན་ལས་འདས་པའི་རྒྱུ་ཡིན་ལ།
ཐབས་དང་ཤེས་རབ་གཉིས་གཅིག་ལ་གཅིག་བརྟེན་ནས་འཕེལ་ཏེ། ཐབས་
བརྟན་པ་ལས་ཤེས་རབ་འཕེལ། ཤེས་རབ་འཕེལ་བས་ཐབས་རྣམས་ཏེ་
སྐྱབས་འགྲོ་ནས་བཟུང་སྐྱེས་བུ་ཆུང་ངུའི་ལམ་དང༌། སྐྱེས་བུ་འབྲིང་གི་ལམ།
སྐྱེས་བུ་ཆེན་པོ་ལམ་ལས་སྙིང་རྗེ་ཆེན་པོ་དང་བྱང་ཆུབ་ཀྱི་སེམས། ཕར་
823



ཕྱིན་དྲུག་ལས་དང་པོ་སྦྱིན་པ་ནས་ལྔ་བ་བསམ་གཏན་གྱི་བར་དུ་ཐབས་ཀྱི་
ཆ་གཙོ་བོར་སྟོན་པ་ཡིན་པས་ཐབས་དེ་རྣམས་དག་ཅིང་ལམ་དུ་འགྲོ་ལ། དེ་
ལྟར་ཐབས་བརྟན་ཅིང་ལམ་དུ་སོང་བས་ཤེས་རབ་ཕྱིན་ཅི་མ་ལོག་པར་སྐྱེ་་་
བས། དེས་ཕྱིན་ཅི་ལོག་གི་འཆིང་བ་བཅད་པས། འཕེལ་དེ་ལྟར་ཆེ་བར་
འགྱུར་བ་དེ་བས་ན། ཐབས་དང་ཤེས་རབ་གང་རུང་རེ་རེས་སངས་རྒྱས་
ཐོབ་པ་མ་ཡིན་ལ། ཐབས་དེ་ཉིད་ཀྱང་ཚད་མེད་པ་བཞི་དང་། ཕ་རོལ་ཏུ་
ཕྱིན་པ་དྲུག་ལ་སོགས་པའི་ཚོགས་གཞན་རེ་རེ་མ་ཚང་བས་ཀྱང་འཚང་རྒྱ་
བ་མ་ཡིན་ཏེ། དཔེར་ན། གཙུག་ན་རིན་པོ་ཆེའི་མདོ་ནས་འཁོར་ལོས་སྒྱུར་
བའི་རྒྱལ་པོའི་གཟུགས་ཕུན་སུམ་ཚོགས་པ་ཞིག་འབྲི་བ་ལ། རི་མོ་མཁན་
གང་མཁས་ཐམས་ཅད་ཚང་བར་གསོག་དགོས་ལ། རི་མོ་མཁན་གཅིག་མེད་
ཀྱང་དེའི་ཐད་ཀར་རི་མོ་ཕུན་སུམ་ཚོགས་པར་མི་འགྱུར་བ་བཞིན་དུ་ཐམས་
ཅད་མཁྱེན་པའི་སངས་རྒྱས་འཐོབ་པར་བྱེད་པ་ལ། རྒྱུ་མ་ཚང་བ་མེད་
པ་རྣམ་པ་ཐམས་ཅད་ཀྱི་མཆོག་དང་ལྡན་པའི་སྟོང་པ་ཉིད་ཀྱི་ལྟ་བ་སྒོམ་་་་་
དགོས་པ་ཡིན་གསུངས་པའོ། །
དེ་ལྟ་མ་ཡིན་པར་ཐབས་ཤེས་གང་རུང་རེ་རེས་ཆོག་ན། ལུང་དང་
འགལ་བར་སྟོན་པ་ལ། རྩ་བ་ལས། བསོད་ནམས་དག་གི་རྒྱུ་མཐུན་སྐབས་
སུ། །རྒྱུ་དུས་འཁོར་བའི་སྐྱོན་ལ་བརྟགས་དང༌། །སྙིང་རྗེས་གཉིས་ལ་གནས་
པར་མི་བྱེད། །ཡང་ན་མཚན་ཉིད་རིག་དང་སྙིང་རྗེས། །དེ་དག་མི་གནས་
ཐེག་ཆེན་ལུགས་ཡིན། །དེ་ལ་འབྲས་བུའང་མི་གནས་ཆོས་ཉིད། །དེ་བས་
824



སངས་རྒྱས་རྗེས་སུ་དྲན་པར། །བསོད་ནམས་རྒྱུ་མཐུན་ཟད་མེད་ལས་
ཡིན། །དེ་ལྟ་ན་ནི་རྒྱུ་འབྲས་མཐུན་འགྱུར། །སྟོང་ཉིད་གོམས་བྱེད་རྒྱུ་མཐུན་
སོགས་དང་། །སྙིང་རྗེ་མིན་ན་ཇི་ལྟར་མི་གནས། །བསོད་ནམས་རྒྱུ་མཐུན་
དག་ཀྱང་ཇི་ལྟར། །ཞེས་གསུངས་ཤིང་། དེ་ཡང་སངས་རྒྱས་ཀྱི་ཐུན་མོང་མ་
ཡིན་པའི་ཡོན་ཏན་རྗེས་སུ་དྲན་པར་བྱ་བ། དེ་བཞིན་གཤེགས་པ་དེ་ནི་
བསོད་ནམས་དག་གི་རྒྱུ་མཐུན་པ། ཞེས་པའི་སྐབས་སུ། དགེ་བཤེས་པོ་ཏོ་
བའི་ཞལ་ནས་འདི་གསུངས་ཏེ། སངས་རྒྱས་ཀྱི་རྒྱུའི་ཡོན་ཏན་དང་འབྲས་
བུའི་ཡོན་ཏན་ཇི་ལྟར་མཐུན་ན་སྟེ་མཐུན་ཚུལ་ཇི་འདྲ་ཡིན་ཞེ་ན། རྒྱུའི་དུས་
ན་གཞི་གྲུབ་ཚད་ཀྱི་འཁོར་བ་སྡུག་བསྔལ་གྱི་རང་བཞིན་ཡིན་པས། འཁོར་
བའི་སྐྱོན་ལ་བརྟགས་ན་འཁོར་བ་ལ་སྐྱོ་བའམ་མི་དགའ་བས་ངེས་འབྱུང་སྐྱེ་
ངེས་ལ། དེའི་དབང་གིས་འཁོར་བའི་མཐའ་ལ་མི་གནས། དེ་ཡང་ངེས་
འབྱུང་གི་བསམ་པ་སྒོམ་པ་ལ་བརྟེན་ནས་རྫོགས་པའི་བྱང་ཆུབ་འཐོབ་པར་
འགྱུར་ལ། འབྲས་བུ་དེ་ཐོབ་ནས་འཁོར་བའི་མཐའ་ལ་མི་གནས། དེ་ལྟར་
རང་ལ་འཁོར་བའི་སྡུག་བསྔལ་གྱིས་མནར་བ་དེ་བཞིན་དུ་མར་གྱུར་པའི་་་་་
སེམས་ཅན་ཐམས་ཅད་ཀྱང་འཁོར་བའི་སྡུག་བསྔལ་གྱིས་མནར་བ་ལ་ཤས་
མི་བཟོད་པའི་སྙིང་རྗེ་ཆེན་པོ་རྒྱུད་ལ་སྐྱེས་ནས་སེམས་ཅན་གྱི་དོན་་་་་་་
འཁོར་བ་འཛིན་པས་ན། མྱ་ངན་ལས་འདས་པའི་མཐའ་ལ་མི་གནས་པ་
ལས་འབྲས་བུ་མི་གནས་པའམ་འབྲས་བུ་སངས་རྒྱས་ཀྱི་གོ་འཕང་འཐོབ་་་་
པས། དེ་ཡང་སྲིད་མཐའ་ལ་མི་གནས་པ་རེད། ཡང་ན། འཁོར་བའི་མཚན་
825



ཉིད་ནི་འཁྲུལ་བ་སྟེ་བདེན་པར་མ་གྲུབ་པ་དང༌། ཅིའི་ངོ་བོར་ཡང་མ་གྲུབ་
པ་སྟེ། གཞི་ལ་སྦྱར་ན་རྒྱུ་དང་རྐྱེན། འབྲས་བུ་གང་གི་དང་དེའི་ངོ་བོར་ཡང་
མ་གྲུབ་པ་ཡིན་པས། བདེན་པས་སྟོང་པར་རྟོགས་པའམ་རིག་པས་སངས་
རྒྱས་ཀྱི་གོ་འཕང་ཐོབ་སྟེ། དེ་ལ་ཡིད་བརྟན་དུ་མེད་པས་ཡིད་བྱུང་ནས་
འཁོར་བའི་མཐའ་ལ་མི་གནས་ལ། དེ་ཡང་འཁོར་བ་སྡུག་བསྔལ་གྱི་རང་
བཞིན་ཡིན་ཡང་སེམས་ཅན་རྣམས་ཀྱིས་དེ་མ་རྟོགས་པར་འཁོར་བའི་བདེ་
བ་བདེ་བར་རློམ་པའི་འདུ་ཤེས་ཀྱིས་ལས་བསགས། ། ལས་ཀྱི་དབང་གིས་
འཁོར་བར་སྐྱེ་བ་བླངས། དེའི་དབང་གིས་འཁོར་བར་སྡུག་བསྔལ་མྱོང་བ་
རྣམས་ལ་སྙིང་རྗེ་ཆེན་པོ་སྐྱེས་ནས། སེམས་ཅན་གྱི་དོན་དུ་འཇུག་པས་ན།
མྱ་ངན་ལས་འདས་པའམ་ཞི་བའི་བདེ་བའི་མཐའ་ལ་མི་གནས་པ་ཡིན་ལ།
དེ་ཡང་ཞི་བའི་བདེ་བའི་མཐའ་ཞེས་པ། དེ་ཡང་ཉོན་སྒྲིབ་མ་ལུས་པར་
སྤངས་ན། ཉོན་སྒྲིབ་མ་ལུས་པར་སྤངས་པའི་སོ་སོར་བརྟགས་འགོག་འཐོབ་
པར་འགྱུར་ལ། དེ་འགོག་བདེན་ཡིན། དེ་ཐོབ་པའི་ཏིང་ངེ་འཛིན་གྱི་བདེ་བ་
དེ་ལ་ཧ་ཅང་དགའ་ནས་ཏིང་ངེ་འཛིན་དེའི་མུར་གནས་ཏེ་སླར་མི་ལྡང་བ་
ལ་ཡང་དག་མཐའ་ཟེར་ལ། ཏིང་ངེ་འཛིན་གྱི་བདེ་བ་དེ་ལས་སླར་ལངས་
རྒྱུ་མིན་སྙམ་པའི་འཕེན་པ་མངོན་དུ་བཏང་ནས་ཁྱབ་པ་འདུ་བྱེད་ཀྱི་སྡུག་་་
བསྔལ་ཉེ་བར་ཞི་བའི་ཉེར་ཞི་རང་གི་བསམ་ངོ་ལ་བལྟས་ཏེ་སླར་མི་ལྡང་་་་་
བའི་ཚུལ་གྱིས་མཉམ་པར་བཞག་ནས་གཞན་དོན་ཡལ་བར་དོར་བ་ལ་ཞི་་་་
མཐའ་ལ་ལྷུང་ཟེར་ལ། ཡང་འཁོར་བའི་ཕུན་ཚོགས་ཡོན་ཏན་དུ་བཟུང་
826



ནས་འཁོར་བར་ཞེན་པ་མ་ལོག་ན་སྲིད་མཐར་ལྷུང་བ་ཟེར། དེ་བས་ཞི་
མཐའ་འགོག་བྱེད་ནི་སྙིང་རྗེ་ཆེན་པོ་དང༌། སྲིད་མཐའ་འགོག་བྱེད་ནི་སྟོང་
ཉིད་རྟོགས་པའི་ལྟ་བ་ཡིན་པས། ཤེས་པས་སྲིད་ལ་མི་གནས་ཤིང༌། །སྙིང་
རྗེས་ཞི་ལ་མི་གནས་དང་། །ཞེས་པའི་དོན་ཀྱང་དེ་ཡིན་ནོ། །དེ་ལྟར་རྒྱུའི་
དུས་སུ་མི་གནས་པ་ལ་འབད་ནི་འབྲས་བུའི་དུས་སུའང་མི་གནས་པ་སྟེ་་་་
མཐར་ཐུག་ཞི་བར་མི་གནས་པའི་མྱང་འདས་ལ་རང་བཞིན་མྱང་འདས་་་་
དང་། ལྷག་བཅས་མྱང་འདས། ལྷག་མེད་མྱང་འདས། མི་གནས་པའི་མྱང་
འདས་བཞི་ཡོད་པ་ལས། མི་གནས་པའི་མྱང་འདས་དང་ཐེག་ཆེན་མྱང་
འདས་དོན་གཅིག་ཡིན་ལ། ཐེག་ཆེན་མྱང་འདས་ཞེས་པ་དེ་ལ་མཐར་ཐུག་
ཞི་བ་མི་གནས་པའི་མྱང་འདས་ཟེར་ཞིང་། མི་གནས་པ་ཞེས་པ་འཁོར་བའི་
མཐའ་ལ་མི་གནས་པ་དང་ཞི་བའི་མཐའ་ལ་མི་གནས་པ་ལ་མི་གནས་བའི་
མྱང་འདས་ཟེར། མཐར་ཐུག་ཞི་བ་མི་གནས་པའི་མྱང་འདས་དང་སངས་
རྒྱས་འཕགས་པའི་རྒྱུད་ཀྱི་འགོག་བདེན་དོན་གཅིག་ཡིན་ནོ། །དེ་བས་རྒྱུའི་
དུས་སུ་མི་གནས་པ་ལ་འབད་ན་འབྲས་བུའི་དུས་སུ་མི་གནས་པ་ཐོབ་པ་་་་་
ཆོས་ཉིད་ཡིན་ལ། རྒྱུའི་དུས་ན་འཁོར་བར་མི་གནས་པས་འབྲས་བུའི་དུས་
ན་ཡང་དག་པའི་མཐའ་ལ་མི་གནས་པའི་ཆོས་སྐུ་དང་། རྒྱུའི་དུས་ན་མྱ་
ངན་ལས་འདས་པའི་མཐའ་ལ་མི་གནས་པས། འབྲས་བུའི་དུས་ན་སེམས་
ཅན་ཐམས་ཅད་ལ་གཟིགས་པའི་ས་ལ་བཞུགས་པའི་གཟུགས་སྐུ་གཉིས་་་་་་
ཀྱིས་སེམས་ཅན་གྱི་དོན་རྒྱུན་མི་འཆད་པར་ལྷུན་གྲུབ་ཏུ་འབྱུང་བས་ན། །
827



སངས་རྒྱས་རྗེས་སུ་དྲན་པར། སངས་རྒྱས་ལ་བསོད་ནམས་ཀྱི་རྒྱུ་མཐུན་པ་
ཟད་པའི་མཐའ་མེད་པར་གསུངས་པ་ཡིན་ཏེ། སེམས་ཅན་མ་ཟད་ཀྱི་བར་
དུ་མཛད་པ་དང་འཕྲིན་ལས་རྒྱུན་མི་འཆད་པའི་ཕྱིར། ཡང་ན་ཤེས་རབ་
ཀྱིས་འཁོར་བའི་སྐྱོན་མཐོང་ནས་དེ་སྤང་བའི་ཕྱིར་བསོད་ནམས་ལ་འབད།
སྙིང་རྗེས་སེམས་ཅན་གདོན་པའི་ཕྱིར་ཡང་བསོད་ནམས་ལ་འབད་པས།
བསོད་ནམས་ཀྱི་རྒྱུ་མཐུན་དེ་འཁོར་བ་མ་སྟོངས་ཀྱི་བར་དུ་མི་འཛད་པ་་་་་
ཡིན་ནོ། །དེ་ལྟར་རྒྱུའི་དུས་ན་མི་གནས་པ་ཤེས་རབ་དང་སྙིང་རྗེ་གཉིས་ལ་
གོམས་པར་བྱས་པས། འབྲས་བུའི་དུས་ན་འཁོར་འདས་གཉིས་སུ་མི་གནས་
པའི་སྐུ་གསུམ་ཐོབ་པ་དེ་ལྟ་ན་ནི། རྒྱུ་འབྲས་མཐུན་པར་འགྱུར་བས་ཐེག་པ་
ཆེན་པོའི་ལམ་ཐུན་མོང་མ་ཡིན་པ་ནི་ཐབས་ཤེས་ཟུང་དུ་འབྲེལ་བ་ཡིན་
ནོ། །དེ་ལྟ་མ་ཡིན་པར་གང་རུང་རེ་རེས་ཆོག་ན། འཁོར་བར་མི་གནས་པའི་
རྒྱུ་སྟོང་པ་ཉིད་གཅིག་པུ་བསྒོམས་པའི་རྒྱུ་མཐུན་གྱི་འབྲས་བུ་ཡང་དག་པའི་
མཐའ་མྱ་ངན་ལས་འདས་པར་ལྷུང་སྟེ། སྙིང་རྗེའི་རྒྱུ་མཐུན་མེད་ན། དེ་ཇི་
ལྟར་མི་གནས་པའི་མྱ་ངན་ལས་འདས་པ་ཡིན། གལ་ཏེ་སྙིང་རྗེ་མེད་ཀྱང་
སྟོང་པ་ཉིད་གཅིག་པུ་བསྒོམས་པས་འབྲས་བུ་སྐུ་གསུམ་ག་འབྱུང་བས་་་་་
གནས་པའི་མྱ་ངན་ལས་འདས་པ་ཡིན་ན། བསོད་ནམས་ཀྱི་རྒྱུ་མཐུན་ཅི་
ལྟར་བཏུབ་སྟེ། རྒྱུ་མཚན་མའི་སྤྲོས་པ་མེད་པའི་སྟོང་པ་ཉིད་བསྒོམས་པས།
འབྲས་བུ་རྒྱུ་དང་མི་མཐུན་པ་མཚན་མ་དང་བཅས་པའི་གཟུགས་སྐུ་འབྱུང་
བས་སོ། སྐྱོན་དེ་ནི་ཐབས་གཅིག་པུས་ཆོག་པར་འདོད་པ་ལ་ཡང་སྦྱར་རོ།།
་་ ་
ཟ་
828



དེ་ལྟར་འབྲས་བུ་མི་གནས་པའི་མྱ་ངན་ལས་འདས་པ་འཐོབ་པར་འདོད་་་་
པས། རྒྱུ་མི་གནས་པ་ལ་འབད་དགོས་པས་དེ་ལ་གནས་པར་བྱ་བར་སྟོན་པ་
ལ། རྩ་བ་ལས། འཁོར་དང་མྱ་ངན་འདས་མི་གནས་པའི། །བྱང་ཆུབ་སེམས་
དཔའ་དག་གི་ཚུལ་ནི། །འཁོར་བའི་སྐྱོན་ཡང་ལེགས་པར་མཐོང་ཞིང༌། །
སྙིང་རྗེས་ཀྱང་ནི་རང་དབང་མེད་ན། །དེ་ལྟ་ན་ནི་གཉིས་ལ་མི་གནས། །
དཔེར་ན་འབྲོག་དགོན་འཁྱམས་ལ་གྲོང་ཁྱེར། །ཐེམ་པར་རྐང་པ་བཞག་
ནས་བུ་དྲན། །ཁང་བ་མེ་འབར་ནང་ནས་བྲོས་པས། །བུ་དྲན་ནང་དུ་འཇུག་
པ་བཞིན་ནམ། །མི་གཙང་དོང་དུ་ལྷུང་བའི་བུ་ལ། །མ་ཡིས་ཇི་ལྟར་བྱེད་པ་
དེ་བཞིན། །བྱང་ཆུབ་སེམས་དཔའ་འཁོར་བར་གནས་ཀྱང་། །རང་བཞིན་
ཤེས་པས་སྐྱོན་གྱིས་མི་གོས། །སྙིང་རྗེས་འཁོར་པ་སྤོང་བར་མི་བྱེད། །གཉིས་
ལ་མི་གནས་བྱང་ཆུབ་སེམས་དཔའ། །ཞེས་གསུངས་ཤིང་། དེ་ཡང་བྱང་
ཆུབ་སེམས་དཔའ་རྣམས་རྒྱུའི་དུས་ན་སྟེ་ཚོགས་ལམ་དང༌། སྦྱོར་ལམ།
མཐོང་ལམ། སྒོམ་ལམ་གྱི་གནས་སྐབས་སུ་ལམ་སྒྲུབ་པའི་སྐབས་སུ་འཁོར་
བ་དང་མྱ་ངན་ལས་འདས་པ་གཉིས་ལ་མི་གནས་པ་སྟེ་འཁོར་བ་ལ་སྲེད་་་་་
པས་མི་གནས་ཤིང་། ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་
ཞིའི་དབྱིངས་ལ་ཧ་ཅང་དགའ་ཞིང་ཏིང་ངེ་འཛིན་གྱི་ངང་ལ་འབྱམས་ནས་
འདུག་པའི་ཞི་བའི་བདེ་བ་ལ་མི་གནས་པའི་ཚུལ་ནི། གཙོ་བོ་ཀུན་རྫོབ་
རྟོགས་པའི་ཤེས་རབ་ཀྱིས་འཁོར་བ་ཐམས་ཅད་སྡུག་བསྔལ་གྱི་རང་བཞིན་
དུ་ཤེས་པས། འཁོར་བའི་ཕུན་ཚོགས་དེ་ཉིད་སྡུག་བསྔལ་གྱི་རང་བཞིན་
329



ཅན་ཡིན་པར་བསམ་ནས་དེ་ལ་ཡིད་འབྱུང་བའམ་སྐྱོ་བ་སྐྱེ་དགོས་ལ། དེ་ལ་
ཡིད་འབྱུང་བའམ་སྐྱོ་བ་སྐྱེས་ན་སྲེད་པ་ཟློག་དགོས། མ་རིག་པའི་བློན་ཆེན་
ལྟ་བུ་འདོད་ཆགས་དང་ཞེ་སྡང་གཉིས་ཀ་ཡིན་ལ། དེ་དག་གི་དབང་གིས་
སྡུག་བསྔལ་གྱིས་ཉམ་ཐག་པའི་སེམས་ཅན་རྣམས་ལ་རང་ཉིད་སྡུག་བསྔལ་
གྱིས་ཉམ་ཐག་པ་ཇི་ལྟ་བ་བཞིན་རང་དང་སྐལ་བ་མཉམ་པའི་སེམས་ཅན་་་་
ཐམས་ཅད་སྡུག་བསྔལ་གྱིས་ཉམ་ཐག་པ་ཡིན་པའི་ཚུལ་ལ་དཔགས་པའི་་་་
སྙིང་རྗེ་ཆེན་པོས་རང་དབང་མེད་པར་གྱུར་ན། འཁོར་བ་དང་མྱ་ངན་ལས་
འདས་པའི་མཐའ་ལ་མི་གནས་པ་ཡིན་ཏེ། དཔེར་ན། འབྲོག་དགོན་པར་ཕ་
བུ་གཉིས་ལམ་གོལ་ནས་འཁྱམས་པ་ལ། ཕས་ལམ་སྣ་ཞིག་རྙེད་ནས་ཕྱིན་
པས། གྲོང་ཁྱེར་དུ་སླེབས་ནས་ཐེམ་པའི་ནང་དུ་རྐང་པ་ཡ་གཅིག་བཞག་
པའི་དུས་སུ། བུ་མེད་པར་དྲན་ནས་ང་རང་ཐར་ཡང་ཅི་ཕན་དེ་ཕན་ཐོགས་
མེད་སྙམ་ནས་ཕྱིར་འབྲོག་དགོན་པར་སྐྲག་བཞིན་དུ་དེར་ལོག་ནས་བུ་་་་་་
འཚོལ་དུ་འགྲོ་བ་ལྟར། བྱང་ཆུབ་སེམས་དཔའ་ཡང་འཁོར་བ་འབྲོག་དགོན་
པ་དང་འདྲ་བ་ལ་ཡིད་ཕྱུང་ནས། དེ་ལས་ཐར་བར་བྱེད་པའི་ཐབས་ལ་
འབད་པར་བྱས་པས་མྱ་ངན་ལས་འདས་པ་མངོན་དུ་བྱ་བ་ཚེགས་མེད་པར་
འདུག་ཀྱང་། དེ་མངོན་དུ་མི་བྱེད་པར་འཁོར་བར་གནས་ནས་སེམས་ཅན་
གྱི་དོན་བྱེད་པ་མ་གཏོགས་ཐེག་དམན་ལྟར་རང་གི་བདེ་བ་ལ་ཞེན་ནས་ཞི་
མཐར་མི་གནས་པར་བསམ་བཞིན་དུ་འཁོར་བར་སྐྱེ་བ་བཟུང་སྟེ་སེམས་་་་་
ཅན་གྱི་དོན་སྒྲུབ་པ་ཡིན་ལ། དེ་བས་བྱང་ཆུབ་སེམས་དཔའ་ཞིག་ཡིན་ན་
830



འཁོར་བར་མི་སྡོད་པའི་རང་དབང་མེད་ཅིང་། དག་པའི་ཞིང་ཁོ་ནར་
བཞུགས་མི་སྲིད་དོ། །གལ་ཏེ་འཁོར་བའི་གནས་ཀྱི་སྡུག་བསྔལ་མི་བསམ་
པར་རང་ཉིད་གཅིག་པུ་དག་པའི་ཞིང་དུ་བདེ་ཞིང་སྐྱིད་པའི་ངང་འདུག་་་་
སྙམ་པའི་བསམ་པ་ནི་ཐེག་པ་ཆེན་པོ་བ་མིན་པའི་རྟགས་ཡང་དག་དང་། །
བྱང་ཆུབ་ཀྱི་སེམས་རྒྱུད་ལ་མེད་པའི་རྟགས་ཡང་དག་ཡིན། བྱང་ཆུབ་སེམས་
དཔའ་ཞིག་ཡིན་ཕྱིན་བསམ་བཞིན་དུ་འཁོར་བར་སྐྱེ་བ་བཟུང་སྟེ། སྡུག་
བསྔལ་གྱིས་མནར་བཞིན་པའི་སེམས་ཅན་གཅིག་གམ། ཡང་ན་བཅུ། བརྒྱ།
སྟོང་། ཁྲི། འབུམ་ལ་སོགས་ཅི་ཙམ་གྱི་དོན་མཛད་ཐུབ་པ་དེ་ཙམ་དུ་ཅི་
ཐུབ་གང་ཐུབ་ཀྱི་སྒོ་ནས་སེམས་ཅན་གྱི་དོན་བསྒྲུབ་ངེས་ལ། དེ་མ་སྒྲུབ་པར་
ཁོ་རང་འདུག་མི་བཟོད་དེ། ཅིའི་ཕྱིར་ཞེ་ན། སྙིང་རྗེ་ཆེན་པོའི་ཤུགས་ཀྱིས་
འདུག་མི་བཟོད་པ་ཡིན་ནོ། །དེ་ཡང་ཁང་བ་མེ་འབར་བའི་དཔེ་ཡང་དོན་
དེ་དང་འདྲ་སྟེ་རྒྱས་པར་གོང་དུ་བཤད་པ་ལྟར་ཤེས་པར་བྱའོ། །ཡང་བུ་
གཅིག་པོ་མི་གཙང་བའི་དོང་དུ་ལྷུང་ན། མ་དེས་དོང་གི་ཉེས་དམིགས་
ཤེས་ཀྱང་བུ་ལ་ཧ་ཅང་ཞེན་པས་མ་བཟོད་པའི་དབང་གིས་ཚམ་ཚོམ་མེད་་་་
པར་དོང་ནང་དུ་ཞུགས་ནས་བུ་འདོན་པ་ལྟར། བྱང་ཆུབ་སེམས་དཔའ་ཡང་
འཁོར་བའི་འཇིགས་པས་སྐྲག་བཞིན་དུ་སྙིང་རྗེའི་དབང་གིས་འཁོར་བ་མི་
སྤང་བར་འཁོར་བར་གནས་ནས་སེམས་ཅན་གྱི་དོན་བྱེད་པའོ། །དེ་ལྟར་
བྱང་ཆུབ་སེམས་དཔའ་འཁོར་བར་གནས་ཀྱང་འཁོར་བ་སྡུག་བསྔལ་གྱི་་་་་
རང་བཞིན་ཤེས་པས། འཁོར་བའི་སྐྱོན་གྱིས་ཀྱང་མི་གོས་པ་སྟེ་འཁོར་བའི་
831



ཕུན་ཚོགས་རྒྱུ་ནོར་ལོངས་སྤྱོད་ལ་དགའ་བ་དང་སྲེད་པ་སྐྱེས་པ་མི་འོང་ལ།
འཁོར་བ་དེ་ལྟར་ཤེས་ཀྱང་སེམས་ཅན་ལ་མི་བཟོད་པའི་སྙིང་རྗེ་ཆེན་པོས་་་་
འཁོར་བར་གནས་ནས་སེམས་ཅན་གྱི་དོན་བྱེད་པས་ན། འཁོར་བ་དང་མྱ་
ངན་ལས་འདས་པའི་མཐའ་གཉིས་ཀ་ལ་མི་གནས་པ་སྟེ་སྲིད་མཐའ་དང་ཞི་
མཐའ་གཉིས་ཀའི་མཐའ་ལ་མི་གནས་པའི་བྱང་ཆུབ་སེམས་དཔའ་ཡིན་ནོ།།
དེ་ལྟར་འཁོར་བ་དང་མྱ་ངན་ལས་འདས་པའི་མཐའ་ལ་མི་གནས་པ་
དེའི་རྒྱུ་ཡང་། སྟོང་པ་ཉིད་དང་སྙིང་རྗེ་ཡིན་པས་དེ་གཉིས་ཟུང་འབྲེལ་དུ་
བསྒྲུབ་པར་སྟོན་པ་ལ། རྩ་བ་ལས། སྙིང་རྗེས་རང་དབང་མེད་པར་
འཕངས་པས། །སྟོང་ཉིད་མཉམ་གཞག་དུས་ནའང་ཟུང་འབྲེལ། །རྗེས་
ཐོབ་ཐབས་ལ་གོམས་བྱེད་དུས་ནའང་། །རང་བཞིན་ཤེས་པས་དེ་ཡང་
ཟུང་འབྲེལ། །བྱང་ཆུབ་སེམས་དཔའ་དགེ་བ་ཅི་བྱེད། །དེ་གཉིས་ཟུང་དུ་
འབྲེལ་བས་བསྒྲུབ་བྱ། །ཞེས་གསུངས་ཤིང་། དེ་ཡང་དངོས་གཞི་སྟོང་པ་
ཉིད་སྒོམ་པའི་དུས་ན་ཟུང་འབྲེལ་དུ་སྒོམ་པ་ནི། འདི་ལྟར་སྦྱོར་བའི་དུས་
ན་སྟེ་ཐོག་མར་གྲ་སྒྲིག་གི་དུས་སུ་སྙིང་རྗེ་བརྟན་པོར་གོམས་པར་བྱས་པས།
སེམས་ཅན་གྱི་སྡུག་བསྔལ་མ་བཟོད་ནས་དེ་སེལ་བར་བྱེད་པ་ལ། རང་ཉིད་
ཀྱིས་སངས་རྒྱས་ཐོབ་དགོས་པ་སྟེ་ཐོག་མར་རང་ཉིད་སངས་རྒྱས་ཀྱི་གོ་་་་་
འཕང་མ་ཐོབ་ན་སེམས་ཅན་ལ་ཕན་པ་རྒྱ་ཆེན་པོ་སྒྲུབ་མི་ཐུབ་པས།
སེམས་ཅན་ལ་ཕན་འདོགས་དགོས་ན་ཐོག་མར་རང་ཉིད་སངས་རྒྱས་ཀྱི་གོ་
འཕང་འཐོབ་པར་བྱེད་དགོས། དེ་འཐོབ་པར་བྱེད་པ་ལ་དེའི་རྒྱུ་སྟོང་པ་
832



ཉིད་ཡིན་པར་ཤེས་ནས་སྙིང་རྗེས་རང་དབང་མེད་པར་འཕངས་པའི་་་་་་
མཉམ་གཞག་སྟོང་པ་ཉིད་སྒོམ་པའི་དུས་ན། སྙིང་རྗེ་སྟོང་པའི་སྙིང་བོའམ་
སྲོག་ཤིང་དུ་ཡོད་པ་སྟེ་བྱང་སེམས་སློབ་པ་འཕགས་པ་མཉམ་གཞག་པའི་་་་
རྒྱུད་ལ་སྙིང་རྗེ་ཆེན་པོ་དང་བྱང་ཆུབ་ཀྱི་སེམས་མངོན་གྱུར་པ་མེད་ཀྱང་།
སྙིང་རྗེ་ཆེན་པོ་དང་བྱང་ཆུབ་ཀྱི་སེམས་ཡོད་པས། སྟོང་པ་ཉིད་དང་སྙིང་རྗེ་
ཟུང་དུ་འབྲེལ་ལ། དེ་ནས་མཉམ་གཞག་ལ་དེ་ལྟར་བསྒོམས་ནས་རྗེས་ཐོབ་
ལ་གནས་ལུགས་དེ་ལྟར་ཡིན་ཡང་སེམས་ཅན་གྱིས་མ་རྟོགས་པས་སྡུག་་་་་་་
བསྔལ་བ་མ་བཟོད་པའི་སྙིང་རྗེ་ཆེན་པོས་ཀུན་ནས་བསླངས་པའི་སྦྱིན་པ་ལ་
སོགས་པའི་ཐབས་ཀྱི་ཆ་ལ་གོམས་པར་བྱེད་པའི་དུས་ན་ཐམས་ཅད་སྟོང་་་་
པའི་རང་བཞིན་དུ་ཤེས་པས། རྗེས་ཐོབ་ལ་སྣང་ཡང་སྒྱུ་མ་ལྟ་བུར་འཁོར་
གསུམ་ཡོངས་སུ་དག་པའི་བློས་ཟིན་པས་ན། དེའི་དུས་ན་ཡང་ཐབས་ཤེས་
ཟུང་དུ་འབྲེལ་བའོ། །དེ་བས་ན་བྱང་ཆུབ་སེམས་དཔའ་དགེ་བ་ཅི་བྱེད་ཀྱང་
སྟེ་བྱང་ཆུབ་སེམས་དཔའ་ཡིས་དགེ་བ་ཕྲ་མོ་ཐ་ན་དཀོན་མཆོག་ལ་མེ་ཏོག་
ཅིག་ཕུལ་བ་དང༌། དུད་འགྲོ་ལ་ཟན་ཆོངས་ཤིག་སྦྱིན་པའི་དགེ་བ་བསྒྲུབ་
ན་ཡང་ཐབས་ཤེས་ཟུང་འབྲེལ་གྱི་སྒོ་ནས་སྒྲུབ་དགོས་པས་གོང་དུ། དངོས་
པོར་ཞེན་པ་ཁོ་ནས་འཇུག་བྱ། །ཞེས་པ་སྟེ་དང་པོ་སྟོང་ཉིད་མ་རྟོགས་པ་
བག་ཆགས་ཅུང་ཟད་ཀྱང་མེད་པ། གོ་བ་ཕྲ་མོ་ཙམ་ཡང་མེད་པ། ཐ་ན་
ཟབ་མོ་སྟོང་པ་ཉིད་ཀྱི་དོན་རྣ་བས་མ་ཐོས་པ་ཞིག་གིས་དངོས་པོར་ཞེན་་་་་
པའི་ངོས་འཛིན་འདི་ཡོད་ན་ད་དུང་བཟང་བ་ཡིན། རྒྱུ་མཚན་ཅི་ཞེ་ན་
833



ངོས་འཛིན་དེ་ཡོད་ན་རང་ལ་གཅེས་པ་དང་ཤ་ཚ་ནས་སྡིག་པ་མི་དགེ་བ་ལ་
མི་འཇུག་པ་དང་། སྡིག་པ་མི་དགེ་བ་བསགས་ན་དེའི་རྣམ་སྨིན་འབྲས་བུ་
སྡུག་བསྔལ་རང་གིས་མྱོང་རྒྱུ་དང་། ཟག་བཅས་ཀྱི་དགེ་བ་བསྒྲུབ་ན། དེའི་
འབྲས་བུ་བདེ་བ་རང་ལ་འཐོབ་ངེས་པས། བདེ་བ་སུས་ཀྱང་འདོད་ལ།
སྡུག་བསྔལ་སུས་ཀྱང་མི་འདོད་པས། དེ་ལྟ་བུའི་གང་ཟག་བློ་དམན་ལ་
དངོས་པོར་ཞེན་པ་ཁོ་ནས་འཇུག་བྱ་ཞེས་གསུངས་པ་ཡིན་པས་འགལ་བར་
ཡང་མི་བསམ་གསུངས། །
དེ་ལྟར་ཟུང་དུ་འབྲེལ་བར་སློབ་པའི་དུས་ན་ཡང་བློའམ་རྟོག་པ་ལ་་་་་་
བོགས་ཆེ་བ་སྟེ་ནུས་ཤུགས་ཇེ་ཆེར་གཏོང་བར་བྱ་བའི་ཐབས་སྟོན་པ་ལ། རྩ་
བ་ལས། ལྷག་མཐོང་དུས་ན་སྣང་ཡང་མེད་པ། །གཙོར་བྱ་རེས་ནི་ནམ་
མཁའ་བཞིན་དུའོ། །འཚོལ་བར་བསམས་པས་ངེས་པར་མྱུར་ཡིན། །དེ་
རྗེས་དེ་མ་རྟོགས་ལ་སྙིང་རྗེ། དེས་བསླངས་སྣ་ཚོགས་ཚུལ་གྱིས་ཚོགས་
བསག །ཅེས་གསུངས་ཤིང་། འདི་དགེ་བཤེས་དོལ་བ་ཤེས་རབ་རྒྱལ་མཚན་
གྱི་ཞལ་ནས། གཞི་གྲུབ་ཚད་ཀྱི་ཆོས་རྣམས་ཀྱི་རང་བཞིན་ལ་དཔྱད་པ་སྟེ་
དོན་དམ་ལ་དཔྱོད་པའི་དུས་ན་འདི་ལྟར་ཡང་གྱིས་ཤིག་ཅེས་མན་ངག་ཅིག་
ལྐོག་ཏུ་གསུངས་པ་ཡིན་པས། ཚོགས་སུ་ཟློས་མི་ཐང་བ་སྟེ་ཚོགས་སུ་ཁྱབ་
སྒྲོག་བྱེད་མི་རུང་ཡང་ངས་བཤད་གསུངས་ནས། ལྷག་མཐོང་ཆོས་ཐམས་
ཅད་སྟོང་པ་ཉིད་སྒོམ་པའི་དུས་ན། གཅིག་དང་དུ་བྲལ་གྱི་གཏན་ཚིགས་ཏེ།
དཔེར་ན། མྱུ་གུ་ཆོས་ཅན། བདེན་པར་མེད་དེ། བདེན་པར་གྲུབ་པའི་
834



གཅིག་དང་བདེན་པར་གྲུབ་པའི་དུ་མ་གང་རུང་དང་བྲལ་བའི་ཕྱིར་ཞེས་པ་
ལྟ་བུ་གཅིག་དུ་བྲལ་གྱི་རིགས་པ་ཡིན་ལ། འདི་ལ་གནད་བཞིའི་དཔྱད་
པ་ཡང་ཟེར་ཞིང་ཧ་ཅང་སྟབས་བདེ་བོ་ཡིན་པས་ལམ་རིམ་སོ་སོར་ལྟ་བ་་་་
གཏན་ལ་འབེབས་ཚུལ་གྱི་སྐབས་སུ་གཅིག་དུ་བྲལ་གྱི་གཏན་ཚིགས་གཙོ་བོ་
བྱས་ནས་བཀོད་ཡོད་པ་དང་། འདི་ཁོ་ནའི་སྒོ་ནས་གཏན་ལ་ཕབ་ཡོད།
དེ་ཅིའི་ཕྱིར་ཞེ་ན། རིགས་པ་གོ་སླ་བ་དང་སྟབས་བདེ་བོ་ཡིན་པས་སོ། །
གནད་བཞིའི་དཔྱད་པ་ནི། དགག་བྱ་ངེས་པའི་གནད། ཁྱབ་པ་ངེས་པའི་
གནད། བདེན་པའི་གཅིག་བྲལ་ངེས་པའི་གནད། བདེན་པའི་དུ་བྲལ་ངེས་
པའི་གནད་དང་བཞིའོ། །དེ་ལྟར་གཅིག་དང་དུ་བྲལ་ལ་སོགས་པའི་རིགས་
པས། ཡུལ་སེམས་རང་བཞིན་མེད་པར་དཔྱོད་པ་སྟེ་ཡུལ་རང་བཞིན་གྱིས་
གྲུབ་བམ་མ་གྲུབ་ཅེ་ན། ཡུལ་རང་བཞིན་གྱིས་མ་གྲུབ་སྟེ། རང་བཞིན་གྱིས་
གཅིག་ཏུ་ཡང་མ་གྲུབ། དུ་མར་ཡང་མ་གྲུབ་པའི་ཕྱིར་ཞེས་རིམ་གྱིས་དཔྱོད་
པ་ན། དངོས་བོ་དང་མཚན་མ་ཡིད་ཤེས་ལ་རྫས་སུ་མི་བདེན་པར་སྣང་ཡང་
འཁྲུལ་བ་ཡིན་པས། སྒྱུ་མ་མཁན་པོས་སྒྱུ་མར་ལྟད་མོ་ལྟ་བ་ལྟར་སྣང་ཡང་།
སྒྱུ་མ་མཁན་ཁོ་རང་ལ་དེར་ཞེན་པ་མེད་དེ། དཔེར་ན། གླང་ཆེན་ཞིག་སྤྲུལ་
བའི་དུས་སུ་གླང་ཆེན་ཡིན་སྙམ་པའི་བསམ་པ་མེད་ལ། དེར་རྫས་ཀྱིས་མིག་
ཤེས་བསླད་པ་ཡིན་པ་ཤེས་པས་སོ། །དེ་ལ་ཞེན་པ་མེད་པ་གཙོ་བོར་བསྒོམ་
པར་བྱ་ཞིང༌། རེས་ཙ་ན་སྟེ་སྐབས་འགར་སོ་སོར་རྟོག་པས་དཔྱད་པས་མ་
རྙེད་པའི་ཚེ་ན་སྟེ་བདེན་གྲུབ་དང་རང་བཞིན་གྱིས་གྲུབ་པ་མ་རྙེད་པ།
835



དཔེར་ན། བུམ་པ་ཞེས་མིང་དེ་བཏགས་པའི་དོན་བཙལ་ན་མཐར་ཐུག་
བུམ་པ་ཞེས་འདོགས་དོན་འདི་རེད་ཅེས་པ་ཞིག་མི་རྙེད་པར་མིང་རྐྱང་་་་་་
བཏགས་ཙམ་ཞིག་ཏུ་འགྱུར་འགྲོ་བ་ལྟ་བུའོ། །དེ་ལྟར་མ་རྙེད་པའི་ངང་དེ་
ལ་མཉམ་པར་བཞག་ནས་སེམས་རྩེ་གཅིག་ཏུ་བསྡད་ན་མཉམ་བཞག་ནམ་
མཁའ་ལྟ་བུའི་སྟོང་ཉིད་ཟེར་བ་དང་། དེ་ལྟར་བསྒོམ་དགོས། དེ་ལྟར་དེ་ལ་
གོམས་པ་ཅུང་མང་པོ་བྱས་ནས་བྱང་བའི་ཚེ་ན། རེས་འགར་སོ་སོར་རྟོག་
པས་དངོས་པོ་རྣམས་ལ་དོན་དམ་དཔྱོད་པའི་རིགས་པས་དཔྱོད། རེས་
འགར་དོན་དམ་དཔྱོད་པའི་རིགས་པས་བཙལ་ན་ཅི་ཡང་རྙེད་རྒྱུ་མེད་ལ།
མ་རྙེད་པའི་ངང་དེ་ལ་མི་རྟོག་པར་འཇོག་སྟེ། རེས་འགར་མཐོ་བར་བསྒོམ་
ཞིང་། དེའི་རྗེས་སུ་དམའ་བར་ཡང་བསྒོམ་སྟེ། དེ་ལྟར་སྤྱོད་ལམ་ཐམས་
ཅད་དུ་སྣང་སྟོང་གཉིས་སྟེ་སྣང་བ་རྟེན་འབྲེལ་བསླུ་བ་མེད་པ་དང་། སྟོང་
པ་ཁས་ལེན་བྲལ་བ། སྣང་བ་ནས་ཐ་སྙད་དུ་ཡོད་པ་དང་། སྟོང་པ་ནས་
དོན་དམ་དུ་མེད་པ་གཉིས་འཚོལ་བར་བསམས་ན་སྟོང་པ་ཉིད་ཀྱི་རྟོགས་པ་
རྒྱུད་ལ་སྐྱེ་མྱུར་བ་ཡིན་ཏེ། བློ་ཡང་སོང་བ་ཞིག་གི་གཏམ་ཡིན་གཞན་གྱིས་
བཀའ་གསུངས་པ་སྟེ་སྟོང་ཉིད་རྟོགས་པའི་ལྟ་བ་ལ་དཔྱད་འཇོག་སྤེལ་མས་
སྒོམ་པ་བྱེད་པའི་བློ་ཡར་ཇེ་མཐོར་སོང་བའི་གང་ཟག་ཅིག་གི་གཏམ་ཡིན་
གྱི། བློ་དམན་པ་ཞིག་གིས་མི་ནུས་གསུངས་པའོ། །དེ་ལྟར་མཉམ་བཞག་ལ་
སྟོང་པ་ཉིད་བསྒོམས་ནས་དེའི་རྗེས་སུ། དེ་མ་རྟོགས་པའི་སེམས་ཅན་
རྣམས་ལ་སྙིང་རྗེ་ཆེན་པོ་བསྒོམས་ལ། དེས་ཀུན་ནས་བསླངས་པའི་ཆོས་
836



སྤྱོད་རྣམ་པ་བཅུ་ལ་སོགས་པའི་སྒོ་སྣ་ཚོགས་ཀྱི་ཚུལ་གྱིས་ཚོགས་བསག་པ་
ལ་འབད་པར་བྱ་བ་འདི་གདམས་ངག་ཡིན་ཏེ། ཚོགས་བསགས་པ་ལ་
བརྟེན་ནས་ཕྱིན་ཅི་མ་ལོག་པའི་རྟོགས་པ་སྐྱེ་བ་ཡིན་གསུངས་པའོ། །དེ་ཡང་
ཚོགས་བསག་ན་ད་ལྟ་ང་ཚོ་པེ་ཅིན་དུ་ཡོད་པ་ཞིག་གི་དབང་དུ་བཏང་ན།
དགོང་མོར་རྒྱ་སྲང་གི་གཞུང་ལམ་ཆེ་སར་སོང་ན། ཕར་འགྲོ་ཚུར་འོང་
རླངས་འཁོར་མང་པོ་མཐོང་ཐུབ་ལ། དེ་ཡང་ཚུར་འོང་བའི་རླངས་འཁོར་
རྣམས་གློག་དཀར་པོ་དང་། ཕར་འགྲོ་བའི་རླངས་འཁོར་རྣམས་ཀྱིས་གློག་
དམར་པོ་བཀར་ཡོད་པ་རྣམས་སྣང་གསལ་ལམ་མར་མེ་ཁྱེར་ནས་ཕྱོགས་་་་་
ཕྱོགས་སུ་མཆོད་པ་འབུལ་བའི་མོས་པ་བསྐྱེད་ན་ཡང་ཆོག་ལ། སྤྱོད་འཇུག་
ཆེན་མོ་ལས། བདག་གིས་བཟུང་དང་མ་བཟུང་མཆོད་པའི་རྫས། །མེ་ཏོག་
འབྲས་བུ་ཇི་སྙེད་ཡོད་པ་དང༌། །ཞེས་པ་ནས། སྲས་དང་བཅས་པ་རྣམས་ལ་
ལེགས་འབུལ་ན། །ཞེས་པའི་བར་གསུངས་པ་བཞིན་མཆོད་པ་འབུལ་ཆོག་
པ་རེད། སྒྲུབ་ཁང་དགེ་ལེགས་རྒྱ་མཚོ་ཚང་ཡར་མར་གང་དུ་ཕེབས་ཀྱང་།
སིལ་སྡོང་མེ་ཏོག་བཞད་པ་ཅན་དང་འབྲས་བུ་སྨིན་པ་བཅས་གཟིགས་མ་་་་
ཐག་ཏུ། ས་གཞི་སྤོས་བྱུགས་མ་རེ་གསུངས་ནས་དེ་མཐའ་དག་མཆོད་པར་
འབུལ་བ་དང་། ཡང་ཆུ་དྭངས་ཤིང་གཙང་མ་རེ་དང་འཕྲད་ན་ཡང་དེ་
བཞིན་དུ་མཆོད་པ་འབུལ་ཞིང་། དེ་ནས་བྱང་ཆུབ་སེམས་མཆོག་རིན་པོ་
ཚེ། །མ་སྐྱེས་པ་རྣམས་སྐྱེ་གྱུར་ཅིག །སྐྱེས་པ་ཉམས་པ་མེད་པར་ཡང་།
གོང་ནས་གོང་དུ་འཕེལ་བར་ཤོག །ཅེས་བྱང་ཆུབ་ཀྱི་སེམས་རིན་པོ་ཆེ་རྒྱུད་
837



ལ་སྐྱེ་བའི་སྨོན་ལམ་རེ་གནང་བའི་ཕྱག་ལེན་མཛད་པའི་ཚུལ་རྣམ་ཐར་དུ་་་
མཆིས་སོ། །དེ་ལྟར་ཚོགས་བསགས་ན་ཕྱིན་ཅི་མ་ལོག་པའི་རྟོགས་པ། བྱང་
ཆུབ་ཀྱི་སེམས། སྟོང་ཉིད་ཀྱི་ལྟ་བ། བསྐྱེད་རིམ་གྱི་རྟོགས་པ། རྫོགས་རིམ་གྱི་
རྟོགས་པ་སོགས་རྒྱུད་ལ་སྐྱེ་བ་ལ་རྐྱེན་གྱི་གྲོགས་བྱེད་ངེས་ལ། དཔེར་ན། ལོ་
ཏོག་ལ་སོགས་ལེགས་པར་སྐྱེ་མི་སྐྱེ་དེ་བརླན་དང་དྲོད་ལ་རག་ལས་ལ་རྐྱེན་
དེ་དག་འཛོམས་ན་མྱུ་གུ་མི་སྐྱེ་བའི་རང་དབང་མེད་པ་བཞིན་ནོ། །
དེ་ལྟར་མཉམ་བཞག་རྗེས་ཐོབ་གཉིས་ལ་སྟོང་པ་སྙིང་རྗེ་གཉིས་བསྒོམ་
པར་སྟོན་པ་ལ། རྩ་བ་ལས། སྟོང་པ་སྙིང་རྗེའི་སྙིང་བོ་ཅན་དང་། །དམིགས་
པ་མེད་པའི་བྱམས་པ་སོགས་ནི། །སྦྱོར་བའི་དུས་ན་སྙིང་རྗེ་ཞེན་པས། །
དངོས་གཞི་སྟོང་ཉིད་སྒོམ་ཡང་དེར་འབྲེལ། །དེས་ན་དེ་ལ་དེ་དག་མིང་
ཐོབ། །ཅེས་གསུངས་ཤིང་། རྒྱལ་སྲས་ཞི་བ་ལྷའི་བསླབ་བཏུས་ལས། སྟོང་པ་
སྙིང་རྗེའི་སྙིང་བོ་ཅན། །བསྐྱེད་པས་བསོད་ནམས་དག་པར་འགྱུར། །ཞེས་
གསུངས་པ་དང་། ཡང་བློ་གྲོས་མི་ཟད་པའི་མདོ་ཁུངས་སུ་དྲངས་ནས།
བྱམས་པའི་དབྱེ་བ་གསུམ་སྟེ་སེམས་ཅན་ཙམ་ལ་དམིགས་པའི་བྱམས་པ་་་་་
དང་། ཆོས་ལ་དམིགས་པའི་བྱམས་པ། དམིགས་མེད་ལ་དམིགས་པའི་
བྱམས་པ་དང་དབྱེ་བ་གསུམ་དུ་གསུངས་པ་ལ། དམིགས་པ་མེད་པའི་
བྱམས་པ་གསུངས་པ་ཀུན་དོན་འདྲ་བ་ཡིན་ཏེ། དེ་ཡང་སྦྱོར་བའི་དུས་ན་
སྙིང་རྗེ་ལ་བརྟེན་ཞིང་གོམས་པར་བྱས་པས། དངོས་གཞི་སྟོང་པ་ཉིད་སྒོམ་
པའི་དུས་ན་ཡང་སྙིང་རྗེ་ཁོང་རྫོང་སྟེ་གཟུངས་འཇུག་ལྟ་བུ་སྲོག་ཤིང་་་་་་
838



ཡོད་པས་ཟུང་དུ་འབྲེལ་བ་དེ་ནི། སྟོང་པ་ཉིད་སྙིང་རྗེའི་སྙིང་བོ་ཅན་ཡིན་
ལ། དངོས་གཞི་སྟོང་པ་ཉིད་བསྒོམས་ནས། རྗེས་ཐོབ་ལ་དེ་མ་སྐྱེས་པ་ལ་
སྙིང་རྗེ་སྐྱེ་བ་དེ་ནི། སྙིང་རྗེ་སྟོང་པའི་སྙིང་བོ་ཅན་ཡིན། དེ་བཞིན་དུ་བྱམས་
པ་ལ་ཡང་དེ་ལྟར་སྦྱར་རོ། །དེ་ལྟར་སྦྱོར་བའི་དུས་ན་བྱམས་པ་དང་སྙིང་རྗེ་
འཕེལ་བར་འགྱུར་བས་ན། ་་ དེ་ལ་སྟོང་པ་སྙིང་རྗེའི་སྙིང་བོ་ཅན་དང་།
དམིབ།ས་པ་མེད་པའི་བྱམས་པ་དང༌། སྣང་སྟོང་དབྱེར་མེད་དང་། ཐབས་
ཤེས་ཟུང་དུ་འབྲེལ་བ་ལ་སོགས་པ་དེ་དག་གི་མིང་ཐོབ་པ་ཡིན་གསུངོས། ་
དེ་ལྟ་བུའི་ཐབས་ཤེས་ཟུང་དུ་འབྲེལ་བ་མེད་ན་ཐེག་པ་ཆེན་པོའི་ལམ་དུ་མི་
འགྱུར་བར་སྟོན་པ་ལ། རྩ་བ་ལས། ཐབས་དང་ཤེས་རབ་ཟུང་མ་འབྲེལ་
ན། །བདག་མེད་རྣམ་གཉིས་རྟོགས་ཙམ་གྱིས་མིན། ་ །ཉན་ཐོས་ཀྱིས་ཀྱང་
ཆོས་ཀྱི་བདག་མེད། །རྟོགས་པར་སློབ་དཔོན་ཟླ་གྲགས་གསུངས་ཏེ། །དེ་ཡི་
ཁུངས་ཀྱང་ས་བདུན་པ་ལ། །ཉན་ཐོས་སེམས་ཀྱིས་མི་འཕྲོགས་གསུངས་
ཕྱིར། །གང་ཟག་བདག་མེད་ཙམ་ལས་མིན་ན། །ས་བདུན་པ་ལ་དོགས་བསུ་
ཅི་དགོས། །མཐོང་ལམ་སྐྱེས་ནས་བྱེ་བྲག་ཕྱེད་ཕྱིར། །དེ་བས་བདག་མེད་
གཉིས་ཀ་རྟོགས་ནས། །འོན་ཀྱང་ཉན་ཐོས་སེམས་ཀྱིས་འཕྲོགས་པ། །ཐབས་
དང་ཟུང་མ་འབྲེལ་བས་ལན་ཡིན། །ཞེས་གསུངས་ཤིང་། དེ་ཡང་ཁ་ཅིག་ན་
རེ། ཐེག་པ་ཆེ་ཆུང་གི་ཁྱད་པར་སྙིང་རྗེས་མ་ཕྱེ་ལྟ་བས་ཕྱེ་བ་ཡིན་ཏེ། ཉན་
ཐོས་ཀྱིས་གང་ཟག་གི་བདག་མེད་པས་མ་རྟོགས། རང་སངས་རྒྱས་ཀྱིས་དེའི་
སྟེང་དུ་ཆོས་ཀྱི་བདག་མེད་ཕྱོགས་གཅིག་ཙམ་ལས་མ་རྟོགས་པས། ཐམས་
839



ཅད་མཁྱེན་པའི་རྒྱུ་ཐེག་པ་ཆེན་པོའི་ལམ་དུ་མ་གྱུར་ལ། བྱང་ཆུབ་སེམས་
དཔས་བདག་མེད་གཉིས་ཀ་རྟོགས་པས། ཐམས་ཅད་མཁྱེན་པའི་ལམ་དུ་
གྱུར་པ་ཡིན་ཟེར་བ་གཏན་ནས་མི་འཐད་དེ། ཉན་ཐོས་དང་རང་སངས་
རྒྱས་གཉིས་ཀྱིས་ཀྱང་ཆོས་ཀྱི་བདག་མེད་དང་གང་ཟག་གི་བདག་མེད་་་་་་
གཉིས་ཀ་རྟོགས་པའི་ཕྱིར་རོ། །དེ་རྟོགས་པར་ཇི་ལྟར་ཤེས་ཞེ་ན། སློབ་
དཔོན་ཀླུ་སྒྲུབ་ཀྱིས་རིན་ཆེན་ཕྲེང་བ་ལས། ཇི་སྲིད་ཕུང་བོར་འཛིན་ཡོད་
པ། །དེ་སྲིད་དེ་ལ་ངར་འཛིན་ཡོད། །ཅེས་པ་སྟེ་ཇི་སྲིད་ཕུང་བོ་བདེན་གྲུབ་
ཏུ་འཛིན་པ་ཡོད་ན། དེ་སྲིད་དེ་ལ་ངར་འཛིན་པའི་འཇིག་ལྟ་ཡོད་ལ། ངར་
འཛིན་དེའི་དབང་གིས་ལས་བསགས་ཤིང༌། ལས་ཀྱི་དབང་གིས་འཁོར་བར་
སྐྱེས་ཏེ་འཁོར་བའི་སྡུག་བསྔལ་མྱོང་བར་འགྱུར་བ་ཡིན། དེ་ཡང་ཆོས་ཀྱི་
བདག་མེད་དང་གང་ཟག་གི་བདག་མེད་གཉིས་ཀྱི་བདག་མེད་ཚུལ་ཁྱད་་་་་
པར་ཇི་ལྟར་ཕྱེ་བ་ཡིན་ཞེ་ན། ཆོས་དང་གང་ཟག་གཉིས་སུ་ཕྱེ་བའི་གང་
ཟག་རང་བཞིན་མེད་པར་རྟོགས་པ་དང་། ཆོས་དང་གང་ཟག་གཉིས་སུ་ཕྱེ་
བའི་གང་ཟག་ལས་གཞན་པའི་ཆོས་རང་བཞིན་མེད་པར་རྟོགས་པའི་བློ་་་་
དེའི་དབང་གིས་གང་ཟག་གི་བདག་མེད་དང་ཆོས་ཀྱི་བདག་མེད་ཅེས་ཕྱེ་བ་
མ་གཏོགས། བདག་མེད་ཚུལ་གཅིག་པ་ཡིན་ཏེ། དཔེར་ན། བུམ་པ་རང་
བཞིན་མེད་པར་རྟོགས་པའི་བློ་དང༌། ཀ་བ་རང་བཞིན་མེད་པར་རྟོགས་
པའི་བློ་ལྟ་བུ་ཡིན་ལ། དེའི་སྟོང་གཞི་མི་འདྲ་བ་མ་གཏོགས། དགག་བྱ་
གཅིག་པ་ཡིན་ནོ། །དེ་ཡང་སྟོང་ཉིད་མ་རྟོགས་པའི་སོ་སྐྱེ་རང་ག་བ་ཞིག་
840



གིས་བོདག་མེད་བསྒོམས་ནས་གང་ཟག་གི་བདག་མེད་ཐོག་མར་རྟོགས་པ་
ཞིག་ཡིན་ཚེ། གང་ཟག་གི་བདག་མེད་རྟོགས་ནས་ཆོས་ཀྱི་བདག་མེད་
རྟོགས་པ་སྐད་ཅིག་མ་ཞིག་གི་ཁྱད་པར་མ་གཏོགས་མེད། ། གང་ཟག་གི་
བདག་མེད་རྟོགས་ན་གཞན་ལ་བློ་ཁ་ཕྱོགས་པ་ཙམ་གྱིས་ཀྱང་རྟོགས་ནུས་་་་་
པས། དཀའ་ཚེགས་དང་རྩོལ་བ་ཆེན་པོ་བརྟེན་མི་དགོས། དབུ་མ་བཞི་བརྒྱ་
བ་ལས། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡི་ཆོས་ཀུན་
དེ་བཞིན་ཉིད་དུ་མཐོང་། །དངོས་པོ་གཅིག་གི་ལྟ་བོ་གང་། །དེ་ནི་ཀུན་གྱི་ལྟ་
བོ་ཡིན། །ཅེས་གསུངས་པ་བཞིན་ནོ། །དེ་ལྟར། ཇི་སྲིད་ཕུང་བོར་འཛིན་
ཡོད་པ། །དེ་སྲིད་དེ་ལ་ངར་འཛིན་ཡོད། །ཅེས་ཆོས་ཀྱི་བདག་མེད་མ་རྟོགས་
ན། གང་ཟག་གི་བདག་མེད་རང་ཡང་མ་རྟོགས་པར་འགྱུར་བར་ཐལ་བ་
གསུངས་པའི་ཕྱིར་དང་། སློབ་དཔོན་ཟླ་བ་གྲགས་པས་ཀྱང་། ཉན་ཐོས་ཀྱིས་
ཀྱང་ཆོས་ཀྱི་བདག་མེད་རྟོགས་པར་གསུངས་ཏེ། དེའི་ཁུངས་ཀྱང་མདོ་སྡེ་
ས་བཅུ་བའི་ས་བདུན་པ་རིང་དུ་སོང་བ་ལ་གནས་པ་དེ་ནི་ཉན་ཐོས་དང་་་་
རང་སངས་རྒྱས་ཀྱི་ས་ལས་འདས་པ་ཡིན་ནོ། །ཞེས་གསུངས་པས་ན།
ས་དྲུག་པ་མན་ཆད་དུ་ཉན་ཐོས་ཀྱི་སེམས་ཀྱིས་འཕྲོག་སྲིད་པ་ཡིན་པས་ན།
ཆོས་ཀྱི་བདག་མེད་རྟོགས་པ་ཡིན་ནོ། །གལ་ཏེ་ཉན་ཐོས་ཀྱིས་གང་ཟག་གི་
བདག་མེད་ཙམ་ལས་མ་རྟོགས་པས་ཉན་ཐོས་སུ་སོང་བ་ཡིན་ཅིང་། བདག་
མེད་གཉིས་ཀ་རྟོགས་ན་ཐེག་པ་ཆེན་པོར་འགྱུར་བ་ཡིན་ན། བདག་མེད་
གཉིས་ཀ་མཐོང་ལམ་སྐྱེས་པའི་དུས་སུ་རྟོགས་པས། དེ་ཉིད་དུ་ཐེག་པ་ཆེ་
841



ཆུང་གི་བྱེ་བྲག་ཕྱེད་པའི་ཕྱིར་ས་བདུན་པ་མན་ཆད་དུ་ཉན་ཐོས་ཀྱི་སེམས་
ཀྱིས་འཕྲོགས་པའི་དོགས་པ་བསུ་ཅི་དགོས་ཏེ་མི་དགོས་སོ། །ཡང་ན་ཉན་
ཐོས་ཀྱིས་གང་ཟག་གི་བདག་མེད་ཙམ་ལས་མ་རྟོགས་ན། མཐོང་ལམ་ཙམ་
ཡང་སྐྱེ་བར་མི་ནུས་པའི་ཕྱིར། བྱང་ཆུབ་སེམས་དཔའ་མཐོང་ལམ་སྐྱེས་པ་
དང༌། བྱེ་བྲག་ཕྱིད་པའི་ཕྱིར་ས་བདུན་པ་ལ་དོགས་པ་བསུ་ཅི་དགོས་ཏེ་མི་
དགོས་པ་ལས་། དོགས་པ་བསུས་ནས་གསུངས་པའི་ཕྱིར་ཆོས་ཀྱི་བདག་མེད་
རྟོགས་པ་ཡིན་ནོ། །དེ་བས་ན་ཉན་ཐོས་ཀྱིས་ལྟ་བ་བདག་མེད་གཉིས་ཀ་
རྟོགས་ཀྱང་། ཉན་ཐོས་ཀྱིས་སངས་རྒྱས་མ་ཐོབ་པ་དེ་ཅིས་ལན་ན། ཐབས་
ཁྱད་པར་ཅན་སྙིང་རྗེ་ཆེན་པོ་དང་། བདག་མེད་གཉིས་རྟོགས་པའི་ལྟ་བ་
ཟུང་དུ་མ་འབྲེལ་བས་ལན་པ་ཡིན་གསུངས་སོ། ། ་བ་
དེ་ལྟར་ཡིན་པས་ན་ལྟ་སྤྱོད་ཟུང་དུ་འབྲེལ་བའི་ལམ་རྟོགས་པར་བྱོས་
ལ། དེ་ད་རེས་བསྒྲུབ་དགོས་པར་སྟོན་པ་ལ། རྩ་བ་ལས། ཅི་ཡང་མིན་པས་
སྡུག་ཏུ་བཅུག་པ། །དྲན་པར་བྱས་ལ་རང་དང་གཞན་ཕྱིར། །རྟག་ཏུ་འབད་
བྱ་དུས་ནི་ད་རེས། །ཞེས་གསུངས་ཤིང་། དགེ་བཤེས་དེ་ཡི་ཞལ་ནས། ང་
ཡིས་འདི་གཅིག་པུ་ལ་བསྐོར་ལྡོག་སྟེ་ལྟ་སྤྱོད་ཟུང་དུ་འབྲེལ་བའི་ལམ་དེ་ཁོ་
ན་ལ་འཇུག་ལྡོག་བྱས་ནས་བསྒོམས་ཀྱང་ཆོག་པ་ལྟ་བུ་ཡིན་ཏེ་གསུངས་ནས།
ལས་འབྲས་སྒོམ་པའི་ཐབས་ཀྱང་འདི་ཡིན། འཁོར་བའི་ཉེས་དམིགས་
བསྒོམ་པའི་ཐབས་ཆེ་ཤོས་ཀྱང་འདི་ཡིན། ཐབས་ཤེས་ཟུང་དུ་འབྲེལ་བར་
བསྒོམ་པའི་ཐབས་ཀྱང་འདི་ཡིན་གསུངས། དེ་ལ་ཅི་ཡང་མ་ཡིན་པ་ཞེས་པ་
842



བདེན་པར་མེད་པའི་དོན་ཡིན་ལ། གལ་ཏེ་ཅི་ཡང་མ་ཡིན་པ་གཏན་མེད་ཀྱི་
དོན་ལ་གོ་ན་སྟོང་ཉིད་ཆད་སྟོང་དུ་འགྱུར་ཞིང་ཆད་མཐར་ལྷུང་བ་ཡིན་ལ།
ཅི་ཡང་མ་ཡིན་པ་སྒྲ་ཇི་བཞིན་དུ་དུད་འགྲོས་ཀྱང་དྲན་མི་སྲིད་དེ། དུད་
འགྲོས་ཀྱང་མཐའ་དང་དར་ལ་སོགས་པ་མཐོང་ན་སྐྲག་ནས་མི་འགྲོ་བ་ནི་
ཤི་རྒྱུ་ཡོད་པ་དེ་ཤེས་ཡོད་པའི་རྐྱེན་གྱིས་སོ། །དེ་བས་ཅི་ཡང་མ་ཡིན་པ་ནི་
བདེན་པར་མེད་པའི་ལྟ་བ་ལ་བྱ་སྟེ། ལྟ་བ་ཅི་ཡང་མ་ཡིན་གསུངས། ལས་
རང་བཞིན་དུ་གྲུབ་པ་དང་ཉོན་མོངས་པ་རང་བཞིན་དུ་གྲུབ་པ་ཞིག་གིས་་་་
སྡུག་བསྔལ་བསྐྱེད་ན་དེ་ཟད་དབང་མེད་པ་སྟེ་འཇོམས་ཐབས་མེད་པ་ལ་དེ་
དག་གི་རང་བཞིན་ལ་བལྟས་ན། ལས་ཀྱང་ལས་ཀྱི་བདེན་པས་སྟོང་ལ། དེ་
ཀུན་ནས་སློང་བའི་ཉོན་མོངས་པ་ཡང་ཉོན་མོངས་པའི་བདེན་པས་སྟོང་སྟེ།
ཅི་ཡང་མ་ཡིན་པ་བྱ་བར་འདུག་པ་ཡིན། དེས་སྡུག་བསྔལ་ཅི་ཡང་མ་ཡིན་
པ་བསྐྱེད་ནས། བདག་དང་གཞན་འཁོར་བར་སྡུག་བསྔལ་ཏུ་བཅུག་སྟེ།
འདི་ནི་སྒྱུ་འདྲ་སྙིང་ལ་འཇིགས་སྤོང་ཤེས་ཕྱིར་བརྩོན་པ་བསྟེན། །དོན་མེད་
ཉིད་དུ་བདག་ལ་དམྱལ་བ་རྣམས་སུ་ཅི་སྟེ་གནོད་པ་བྱེད། །ཅེས་གསུངས་པ་
བཞིན་ནོ། །དེ་ལྟར་ཡིན་པས་ཅི་ཡང་མ་ཡིན་པ་སྟེ་རང་བཞིན་གྱིས་གྲུབ་
པའམ་བདེན་པས་སྟོང་པའི་ལས་ཀྱིས་ཅི་ཡང་མ་ཡིན་པའི་ངན་སོང་དུ། ཅི་
ཡང་མ་ཡིན་པའི་སྡུག་བསྔལ་བསྙོན་དུ་མེད་པ་འོང་བས། སྡིག་པ་ཕྲ་མོ་ལ་
ཡང་འཛེམ་པར་བྱ་དགོས་ལ། ཅི་ཡང་མ་ཡིན་པའི་འཁོར་བར་ཅི་ཡང་མ་
ཡིན་པའི་སྡུག་བསྔལ་མྱོང་བས། རང་དང་གཞན་གཉིས་ཀྱི་རྒྱུད་ཀྱི་ཉོན་
843



མོངས་མ་རིག་པའི་འཁྲུལ་བ་སྤང་བར་བྱ་བའི་ཕྱིར་དུ་འབད་པར་བྱ་སྟེ།
བཅོམ་ལྡན་འདས་ཀྱིས་སྒོ་མཐའ་ཡས་པའི་མདོ་ལས། འདོད་ཆགས་ཏིང་ངེ་
འཛིན་དུ་རིག་པར་བྱའོ། །དེ་བཞིན་དུ་ཞེ་སྡང་དང་། གཏི་མུག་ཏིང་ངེ་
འཛིན་དུ་རིག་པར་བྱའོ། །ཁྱེའུ་དང་བུ་མོ་དང་སྐྱེས་པ་དང་བུད་མེད་ཏིང་
ངེ་འཛིན་དུ་རིག་པར་བྱའོ། །ཞེས་གསུངས་པ་ནི། དེ་དག་གི་རང་བཞིན་
སྟོང་པ་ཉིད་དུ་ཤེས་པར་བྱས་ནས། དེ་ལ་མཉམ་པར་འཇོག་པ་ནི་ཏིང་ངེ་
འཛིན་ཡིན་བྱ་བའི་དོན་ཡིན་པས། དེ་ལྟར་བསྒོམ་པ་ལ་ཟླ་བ་ཡར་གྱི་ངོ་
ལྟར་འབད་པར་བྱ་བ་སྟེ་བསྒོམ་ཤུགས་རིམ་བཞིན་དུ་ཇེ་ཆེར་བཏང་ནས་་་་་
བསྒོམ་པ་ལ་འབད་པར་བྱ་དགོས་ལ། དེ་ལྟར་བསྒོམ་པར་བྱ་བའི་དུས་ནམ་
ཡིན་ཞེ་ན་ད་རེས་དལ་འབྱོར་གྱི་མི་ལུས་ཐོབ་ནས། སངས་རྒྱས་ཀྱི་བསྟན་པ་
དང་ཕྲད་ཅིང་། བསྟན་པ་མཐའ་དག་ལས་ཕྱི་རོལ་ཏུ་མ་གྱུར་པ་སྟེ་ཕྱིན་ཅི་
ལོག་གི་ལམ་དུ་མ་སོང་བར་རྒྱལ་བའི་བསྟན་པ་ལ་ཞུགས་པའི་དུས་འདི་་་་་
ཉིད་ཡིན་པས། མཐུན་རྐྱེན་ཚོགས་བསག་ཅིང་འགལ་རྐྱེན་སྒྲིབ་པ་སྦྱོང་བ་
དང་། ཉེར་ལེན་སངས་རྒྱས་རྗེས་སུ་དྲན་པ་ནས་བདག་མེད་གཉིས་ཀྱི་བར་
ཏེ། བཀའ་གདམས་བེའུ་བུམ་སྔོན་པོ་འདིའི་དབང་དུ་བྱས་ཚེ། སངས་རྒྱས་
རྗེས་སུ་དྲན་པ་ནས་བཟུང་སྟེ་གང་ཟག་གི་བདག་མེད་དང་ཆོས་ཀྱི་བདག་་་་
མེད་བསྒོམ་པའི་བར་དུ་ཕར་ཕྱིན་ཐེག་པའི་ལམ་ཡོངས་སུ་རྫོགས་པར་་་་་་་
འདུས་པས། དེ་ལ་བློ་སྦྱང་བ་ལ་འབད་པར་བྱ་དགོས་ལ། དེ་ཡང་མ་རྒས་
ཤིང་མ་ན་བར་ལུས་བདེ་ཐང་ཡིན་པའི་དུས་དང་། མ་ཤི་བདེ་བར་འཚོ་
844



བའི་དུས་འདི་ལ་འབད་དགོས་ལ། གལ་ཏེ་རྒ་བ་དང་ན་བ་སོགས་བྱུང་ཙ་
ན་ལེ་ལོ་སྤོངས་ཀྱང་མི་ཕན་ཏེ། ཇོ་བོ་སྙེ་ཐང་ན་བཞུགས་པའི་དུས་སུ། དགེ་
བཤེས་གསང་ཕུ་བ་དང༌། དགོན་པ་བ། རྣལ་འབྱོར་པ་ཆེན་པོ་ཀུན་ལ།
ཇོ་བོ་ཉིད་ཀྱིས་ན་བཟའ་ཡར་བསལ་ནས་སྐུ་ཤ་སྐམ་པ་ལྟ་བུར་གྱུར་པ་འདི་
བཞིན་དུ་སོང་ཙ་ན་སྒོམ་མི་ནུས་གཞོན་པའི་དུས་སུ་སྒོམ་དགོས་པ་ཡིན་་་་་
གསུངས་པ་བཞིན་དུ་ཡིན་པས། ལེ་ལོ་སྤོངས་ལ་སྒྲུབ་པ་ལ་འབད་པར་བྱའོ་
གསུངས་སོ། །
དེ་ལྟར་ལྟ་སྤྱོད་ཟུང་དུ་འབྲེལ་བ་སྒྲུབ་པ་ལ་བདེན་པ་གཉིས་ཀྱི་གནས་
ལུགས་ཤེས་དགོས་པས། དེ་གཏན་ལ་དབབ་པར་སྟོན་པ་ནི། དབུ་མ་བདེན་
ཆུང་གསུང་བའི་སྐབས་སུ། །ལྷ་ཅིག་བླ་མ་གསེར་གླིང་ཤཱནྟི། །ལྟ་བ་སེམས་
ཙམ་རྣམ་བདེན་རྣམ་བརྫུན། །ལྷ་ཅིག་རབ་ཏུ་མི་གནས་དབུ་མ། །རྣལ་
འབྱོར་དབུ་མ་ཞེས་ཀྱང་མིང་འདོགས། །གསེར་གླིང་ངོ་མཚར་ཆེ་བས་ཡང་
ཡང་། །ཁྱོད་ལྟར་ཤེས་རབ་ཤིན་ཏུ་ཆེ་ཡང་། །ལྟ་བ་འདི་ལྟར་གོ་བ་མཚར་
ཚེ། །གསུང་ཡང་དེ་ལ་མོས་པ་སླར་ཆེ། །བླ་མ་ཤཱནྟིས་ཤེས་རབ་བཤད་
སྐབས། །དབུ་མར་བཤད་པ་རེ་རེས་སུན་འབྱིན། །ང་ཡི་དབུ་མ་དེ་ཉིད་
གསལ་བཏབ། །རྣལ་འབྱོར་དབུ་མ་ཤིན་ཏུ་བརྟན་ལ། ་།སློབ་དཔོན་ཟླ་
གྲགས་ལུགས་ལའང་ཆེར་དད། །ལྷ་ཅིག་དེ་མཛད་རྒྱུ་ཅི་ཞུས་པས། །ཨ་དྷུ་
འདི་གསུང་ངས་ཀྱང་འདི་བཟུང་། །དགེ་བཤེས་སྟོན་པ་དབུ་མ་འཇུག་
ལུགས། །དོན་དམ་ལ་ནི་ཀུན་ཀྱང་ཁྱད་མེད། །གཞན་དག་རྣམ་པ་གཉིས་
845



སོགས་འབྱེད་ཀྱང་། །རྣམ་གྲངས་རྣམ་གྲངས་མིན་པའམ་ཡང་ན། །སྒྱུ་མ་
གཉིས་མེད་རབ་ཏུ་མི་གནས། །དེ་སོགས་འདོད་པ་བདེན་པ་མ་ཡིན། །དེ་
བས་གྲུབ་མཐའ་ངན་པའི་རྟོག་པ། །རབ་ཏུ་མི་གནས་མ་ཡིན་ཀུན་ཀྱང་། །
ཆུ་ཟླ་ལ་སོགས་གཉིས་ནི་ལོག་པའི། །ཀུན་རྫོབ་ཡིན་པ་ལ་ནི་ཁྱད་མེད། །
ཡང་དག་ཀུན་རྫོབ་མ་བརྟགས་ཉམས་དགའི། །སྐྱེ་བ་དང་ནི་འཇིག་པར་
སྣང་ཡང་། །ལས་འབྲས་བྱང་ཆུབ་སེམས་སོགས་ཀུན་ལ། །དེ་མིན་དེ་དག་མི་
སྤང་བརྟན་བྱ། །དེ་མེད་ཡང་དག་ཁང་སྟེང་མི་ཕྱིན། །དེ་བས་བྱང་ཆུབ་
སེམས་སོགས་འབད་པས། །དེ་ཉིད་མངོན་སུམ་བྱ་ཕྱིར་འབད་བྱ། །དེ་ཉིད་
ལྟ་དང་སྤྱོད་པའི་མན་ངག །ཅེས་གསུངས་ཤིང་། དབུ་མ་བདེན་ཆུང་གི་
སངས་རྒྱས་རྣམས་ཀྱིས་ཆོས་བརྟན་པ། །བདེན་པ་གཉིས་ལ་ཡང་དག་
བརྟེན། །ཞེས་པའི་སྐབས་སུ་འདི་གསུངས་ཏེ། སྤྱིར་ཇོ་བོས་ཕ་རོལ་ཏུ་ཕྱིན་
པའི་གདམས་ངག་བཅོམ་ལྡན་འདས་བྱམས་པ་ནས་བརྒྱུད་པ་ནི། བླ་མ་
གསེར་གླིང་པ་ལས་གསན་ཞིང༌། སྔགས་ཀྱི་བརྒྱུད་པའི་གདམས་ངག་བླ་མ་
ཤཱནྟི་པ་ལས་གསན་ལ། ལྟ་བའི་བརྒྱུད་པ་ཀུ་ས་ལི་དང་། བླ་མ་ཨ་བ་དྷུ་ཏི་པ་
གཉིས་ལས་གསན་ཏེ། བླ་མ་གསེར་གླིང་པ་སེམས་ཙམ་རྣམ་བདེན་གྱི་ལྟ་བ་
འཛིན་ཞིང་། སློབ་དཔོན་ཤཱནྟི་བ་སེམས་ཙམ་རྣམ་བརྫུན་པའི་ལྟ་བ་འཛིན་
ལ། བླ་མ་གསེར་གླིང་པ་དང་ཇོ་བོ་ཨ་ཏི་ཤ་གཉིས་ལྟ་བའི་སྒོ་ནས་མཐོ་
དམའ་འམ་མཆོག་དམན་གྱི་ཁྱད་པར་ཆེན་པོ་ཡོད་དེ། བླ་མ་གསེར་གླིང་པ་
སེམས་ཙམ་ཡིན་ལ། ཇོ་བོ་ཆེན་པོ་དཔལ་ལྡན་ཐལ་འགྱུར་བ་ཡིན་པས་ལྟ་བ་
846



ཇོ་བོའི་ལྟ་བ་མཐོ་བ་ཡིན། དེ་ཡང་དང་པོར་ཇོ་བོ་ཆེན་པོའི་ལྟ་བ་ཡང་དབུ་
མ་རང་རྒྱུད་པ་ཡིན་ལ། རང་རྒྱུད་པ་ལ་རྣལ་འབྱོར་སྤྱོད་པའི་དབུ་མ་རང་
རྒྱུད་པ་དང་མདོ་སྡེ་སྤྱོད་པའི་དབུ་མ་རང་རྒྱུད་པ་གཉིས་ཡོད་པ་ལས། རྣལ་
འབྱོར་སྤྱོད་པའི་དབུ་མ་རང་རྒྱུད་པ་ཞེས་མིང་འདོགས་སོ། །དེ་ཡང་དབུ་མ་
རང་རྒྱུད་པའི་ལྟ་བ་དེ་ལྟ་བ་མཐར་ཐུག་ཨེ་ཡིན་ཞེ་ན་མིན་ནོ། །དབུ་མ་ཐལ་
རང་གཉིས་ཀྱི་ཁྱད་པར་འབྱེད་རྒྱུ་དེ་ཧ་ཅང་ཁག་པོ་ཡིན། རྗེ་བླ་མ་ཙོང་ཁ་
པ་ཆེན་པོས་ཀྱང་། དཔལ་ལྡན་ཟླ་བ་གྲགས་པའི་གཞུང་ལ་བརྟེན་ཞིང་། རྗེ་
བཙུན་འཇམ་པའི་དབྱངས་ཀྱི་གྲོགས་ཀྱི་ཤུགས་ལ་བརྟེན་ནས་མཐའ་བྲལ་
དབུ་མ་ཆེན་པོ་དཔལ་ལྡན་རྒྱལ་འགྱུར་བའི་ལྟ་བ་མཐར་ཐུག་མངོན་སུམ་དུ་
རྟོགས་པའི་ཚུལ་མཛད་པ་ཡིན་ཏེ། ་རྟེན་འབྲེལ་བསྟོད་པ་སྔར་དྲངས་པ་
ལྟར་རོ། །
དེ་ཡང་བླ་མ་གསེར་གླིང་པ་སེམས་ཙམ་རྣམ་བདེན་པའི་ལྟ་བ་འཛིན་
ཀྱང་རང་གི་ལུགས་ལ་དེ་ཉིད་དབུ་མ་ང ཡིན་པར་གོ་ལ། ཆོས་ཐམས་ཅད་
རང་བཞིན་མེད་པར་འདོད་པ་ནི་ནོར་བར་རྩི་བས། ཇོ་བོ་ལ་ཡང་ཁྱོད་ལྟ་
བུའི་ཤེས་རབ་ཆེ་བས་ཀྱང་ལྟ་བ་དེ་ལྟར་གོ་བ་དེ་ངོ་མཚར་ཆེ་ཞེས་ཟུར་ཟའི་
ཚིག་ཡང་དང་ཡང་དུ་གསུངས་ཀྱང་། ཇོ་བོ་ཉིད་དབུ་མའི་ལྟ་བ་དེ་ལ་མོས་
པ་སླར་ཆེར་སོང་སྐད་དེ་མོས་པ་ཇེ་ཆེ་ཇེ་ཆེར་སོང་ཞེས་པའོ། །བླ་མ་ཤཱནྟི་
པས་ཤེས་རབ་ཀྱི་ཕ་རོལ་ཏུ་ཕྱིན་པ་འཆད་པའི་སྐབས་སུ། སློབ་དཔོན་སེང་
གེ་བཟང་བོས་བརྒྱད་སྟོང་འགྲེལ་ཆེན་དུ་དབུ་མར་བཤད་པ་ཉུག་བྱུང་ཚད་
847



དེ་མགོ་འབུས་ཙམ་མམ་ཚིག་ཙམ་རེ་ཡོད་ན་ཡང་རེ་རེ་ནས་སུན་འབྱིན་་་་་
པའམ་དགག་པ་མཛད་པ་ལ། སུན་ཕྱུང་བ་བཞིན་དུ་ངའི་དབུ་མ་སླར་ལ་དེ་
ཉིད་ཀྱིས་གསལ་བཏབ་པ་ལྟར་སོང་བས། རྣལ་འབྱོར་སྤྱོད་པའི་དབུ་མའི་
ལྟ་བ་ཤིན་ཏུ་ཇེ་བརྟན་དུ་སོང་ལ། སློབ་དཔོན་ཟླ་བ་གྲགས་པའི་དབུ་མ་
འཇུག་པ་སྟེ། སྟོན་པ་བཅོམ་ལྡན་འདས་ཀྱིས་མགོན་པོ་ཀླུ་སྒྲུབ་ནི་བསམ་
དོན་འགྲུབ་པར་ལུང་བསྟན་ཡོད་པ་རེད། དེ་ཡང་ཀླུ་སྒྲུབ་ཀྱི་བསམ་དོན་
འགྲུབ་པའི་གཞུང་མཐར་ཐུག་པ་ནི་དབུ་མ་རྩ་བ་ཤེས་རབ་ཡིན་ལ། དེ་ལ་
འགྲེལ་བ་མང་དུ་ཡོད་ཀྱང་། དེ་དག་ལས་ཆེས་ཕུལ་དུ་ཕྱིན་པ་ནི་ཟླ་བ་
གྲགས་པ་དང༌། སློབ་དཔོན་སངས་རྒྱས་བསྐྱངས་གཉིས་ཀྱི་འགྲེལ་བའི་
གཞུང་ཡིན་ལ། དེ་ལས་ཀྱང་ཟླ་བ་གྲགས་པའི་གཞུང་ཕུལ་དུ་ཕྱིན་པ་ཡིན་
ནོ། །
དེ་ཡང་མགོན་པོ་ཀླུ་སྒྲུབ་ཀྱི་ལྟ་བ་མཐར་ཐུག་པ་ནི་སངས་རྒྱས་ཀྱི་་་་་
དགོངས་པ་མཐར་ཐུག་ཡིན་ལ། སྟོན་པ་བཅོམ་ལྡན་འདས་ཀྱི་དགོངས་པ་
མཐར་ཐུག་ནི་དབུ་མ་ཐལ་འགྱུར་བའི་ལྟ་བ་ཡིན། གཞི་དངོས་པོའི་གནས་
ཚོད་ཀྱི་དབང་དུ་བཏང་ན་ཡང་ལྟ་བ་མཐར་ཐུག་དཔལ་ལྡན་ཐལ་འགྱུར་་་་
བའི་ལྟ་བ་ཡིན། དེའི་ཕྱིར་རྗེ་བླ་མ་ཙོང་ཁ་པ་ཆེན་པོའི་ལེགས་བཤད་སྙིང་
བོ་ལས་ཀྱང་། འཛམ་གླིང་མཁས་པའི་རྒྱན་གྱུར་འདི་རྣམས་ཀྱི། །ལེགས་
བཤད་ཀུན་ལ་སྙིང་ནས་གུས་མོད་ཀྱང་། །འཁོར་འདས་རྟེན་འབྱུང་མི་
བསླུའི་གཏན་ཚིགས་ཀྱིས། །མཐར་འཛིན་དམིགས་གཏད་ཐམས་ཅད་
848



འཇིག་བྱེད་པའི། །ཟླ་བ་ལས་འོང་ལེགས་བཤད་འོད་དཀར་གྱིས། །བློ་མིག་
ཀུན་དའི་ཚལ་རབ་ཕྱེས་པའི་ཚེ། །སངས་རྒྱས་བསྐྱངས་ཀྱིས་བསྟན་པའི་
ལམ་མཐོང་ནས། །ཀླུ་སྒྲུབ་ལུགས་བཟང་གཙོ་བོར་མི་འཛིན་སུ། །ཞེས་
གསུངས་པ་བཞིན་ནོ། །དེ་ལྟར་སློབ་དཔོན་ཟླ་བ་གྲགས་པའི་དབུ་མ་འཇུག་
པའི་ལུགས་ལ་ཡང་དད་པ་ཇེ་ཆེ་ཇེ་ཆེར་སོང་གསུང་སྐད། འོ་ན་ཇོ་བོ་ཉིད་
ལྟ་བ་རྣལ་འབྱོར་པའི་དབུ་མ་ལ་མཛད་པའི་རྒྱུ་ཅི་ཡིན་ཞུས་པས། བླ་མ་ཨ་
ཝ་དྷུ་ཏི་པའི་ཞལ་ནས། ངས་རྣལ་འབྱོར་སྤྱོད་པའི་དབུ་མ་འདི་ལ་བརྟེན་
ནས་ཆོས་མངོན་སུམ་དུ་མཐོང་བ་ཡིན་པས། ཁྱོད་ཀྱང་ལྟ་བ་འདི་གཟུང་
གསུངས་པས་བླ་མའི་བཀས་འཛིན་པ་ཡིན་གསུངས་པ་ཡིན་པར་གདའ། ཇོ་
བོ་སེ་བཙུན་གྱིས་ལྟ་བ་སློབ་དཔོན་ཟླ་བ་གྲགས་པ་དང་མཐུན་པར་ཁོང་་་་་་
རང་གིས་འཐད་པར་དགོངས་ནས། འདི་ཡིན་ནམ་མིན་རྒྱ་གར་དུ་ཕྱིན་
ནས་རྩེད་བཅད་པར་དགོངས་ནས་བལ་ཡུལ་ཚུན་ཆད་དུ་བྱོན་པ་ལ༑ རྒྱ་
གར་དུ་འགྲོ་མ་དགོས་པར་དེར་སྒྲོ་འདོགས་ཆོད་ནས་མར་ལ་ལོག་པ་ལགས་
པར་གདའ་བ་ལ། དགེ་བཤེས་འབྲོམ་སྟོན་པ་ལ་ཇོ་བོའི་ཞལ་ནས། ཁྱོད་
ཀྱི་བླ་མ་སེ་བཙུན་གྱི་ལྟ་བ་གང་ཡིན་གསུངས་པ་ན་འདི་ལྟར་བཞེད་པར་་་་་
གདའ་བྱས་པས། ཇོ་བོའི་ཞལ་ནས། ཚོགས་མང་པོ་བསགས་པ་ལགས་ཏེ་
མཆི། དེ་མ་ཡིན་པར་དེ་ལྟ་བུ་མི་གོ་གསུངས་ནས་མཉེས་སྐད་ཅེས་པ་འདི་
ཡང་ལྟ་བ་ཡང་དག་རྟོགས་པ་ལ་ཚོགས་རླབས་པོ་ཆེ་གསོག་དགོས་པར་་་་་
བསྟན་པ་ཡིན་ནོ། །དེར་དགེ་བཤེས་སྟོན་པའི་ཐུགས་ལ། ཇོ་བོ་ཉིད་ཀྱང་ལྟ་
849



་རང་རྒྱུད་པ་དེ་འཛིན་པར་བྱུང་དགོངས་ནས་ཇོ་བོ་ལ་ལྟ་བ་མ་ཞུས་པ་ལ་
ཇོ་བོའི་ཞལ་ནས། ཁྱོད་ཀྱིས་ང་ལ་ལྟ་བ་མི་ཞུའམ་གསུངས་པ་ལ། འབྲོམ་
སྟོན་པས་ཇོ་བོ་ཁྱེད་ཉིད་ཀྱི་ལྟ་བ་དང་ཇོ་བོ་སེ་བཙུན་གྱི་ལྟ་བ་མཐུན་པར་
གོ་བའམ་དགོངས་ནས་མ་ཞུས་པ་ཡིན་ཞེས་ཞུས་པས། དེས་མི་འོང་ཞུས་
ཤིག་གསུངས་ནས་ཞུས་པས། དབུ་མ་བདེན་ཆུང་གི་དེ་བསླབས་པས། ཕྱིས་
དགེ་བཤེས་ནག་ཚོས་དབུ་མ་འཇུག་པ་བསྒྱུར་བ་གསན་པས།། དབུ་མ་ལ་
འཇུག་པ་འགྱུར་ཟེར་གྱི་ངའི་གན་དུ་ཁྱེར་ལ་ཤོག་དང་། ང་ལ་ཇོ་བོའི་
གདམས་ངག་ཡོད་པས་བཤད་ཅིག་གསུང་སྐད། དེའི་ལུགས་ཀྱི་ཀུན་ཀྱང་
དོན་དམ་ལ་ཁྱད་མེད་བྱ་བ་དབུ་མ་ཐམས་ཅད་ལ་མི་ཟེར། རྣལ་འབྱོར་སྤྱོད་
པའི་དབུ་མ་དང་ཟླ་བ་གྲགས་པའི་ལུགས་ཀྱི་ཁྱད་མེད་པ་སྟེ་ཞེས་པའི་རྣལ་
འབྱོར་སྤྱོད་པའི་དབུ་མ་དང་ཟླ་བ་གྲགས་པའི་ལུགས་ལ་ཁྱད་པར་ཡོད། སྔ་
མའི་ལྟ་བ་རགས་པ་དང་དགག་བྱ་བཀག་པའི་ཤུལ་དུ་ལུས་ཡོད་པ་དང་།
དགག་བྱ་ཕྲ་མོ་བཀག་མེད། དེ་ཅིའི་ཕྱིར་ཞེ་ན། དབུ་མ་རང་རྒྱུད་པས་རང་
གི་ཐུན་མོང་མ་ཡིན་པས་སྡོད་ལུགས་ཀྱི་ངོས་ནས་གྲུབ་པ་ཞིག་ཁས་ལེན་པ་
ཡིན་ལ། རང་གི་ཐུན་མོང་མ་ཡིན་པའི་སྡོད་ལུགས་ཤིག་མེད་ན་གཞི་དེ་ལ་
ཆོས་དེ་འཇོག་ལུགས་མ་ཤེས་པ་རེད། རང་གི་ཐུན་མོང་མ་ཡིན་པའི་སྡོད་
ལུགས་ཀྱི་ངོས་ནས་གྲུབ་པ་དེ་དགག་བྱར་འཇོག་གོ །དེ་ཡང་རང་རེའི་དགེ་
ལྡན་པ་ལ་མཚོན་ན་དངུ་མ་ཐལ་རང་ལ་གནམ་སའི་ཁྱད་པར་ཡོད་པ་དེ་་་་
འབྱེད་མཁན་སུ་ཡིན་ཞེ་ན། འཇམ་མགོན་བླ་མ་ཙོང་ཁ་པ་ཆེན་པོ་ཡིན་ལ།
850



ཁོང་ཉིད་ཀྱིས་ལྟ་བའི་ལེགས་བཤད་ཆེན་པོ་ལྔ་བརྩམས་པ་ཡིན་ཏེ།
འཕགས་པ་ཡབ་སྲས་ཀྱི་གཞུང་གི་དཀའ་འགྲེལ་དུ་རྩ་འཇུག་གི་ཊིཀ་ཆེན་་་་་
གཉིས་ཏེ་འཇུག་པའི་རྣམ་བཤད་དགོངས་པ་རབ་གསལ་དང་། ་རྩ་ཤེའི་
རྣམ་བཤད་རིགས་པའི་རྒྱ་མཚོ་གཉིས་དང་། བོད་ཀྱི་ལྟ་བའི་འདོད་ཚུལ་གྱི་
འཁྲུལ་སེལ་དུ་ལམ་རིམ་ཆེན་མོའི་མཇུག་གི་ལྷག་མཐོང་ཆེན་མོ། རང་
ལུགས་ཀྱི་ལྟ་བའི་སྙིང་བོ་མ་ནོར་བར་ཕྱུང་བའི་དོན་དུ་ལམ་རིམ་ཆུང་ངུའི་
མཇུག་གི་ལྷག་མཐོང་། དྲང་བ་དང་ངེས་པའི་དོན་རྣམ་པར་འབྱེད་
པའི་བསྟན་བཅོས་ལེགས་པར་བཤད་པའི་སྙིང་བོ་དང་ལྔའོ། །དེ་ཡང་
ལེགས་བཤད་སྙིང་བོ་ནི་དོན་དངོས་སུ་རྗེ་བཙུན་འཇམ་པའི་དབྱངས་ཀྱིས་
གསུངས་པ་རྗེ་བླ་མས་ཡི་གེར་བཀོད་པ་ལྟ་བུ་ཡིན་ཞེས་གསང་བའི་རྣམ་་་་་་
ཐར་དུ་གསུངས་ཡོད་དོ། །དེའི་རྐྱེན་གྱིས་བཀའ་གདམས་གོང་མ་རྣམས་
ཀྱང་ཐལ་རང་གི་ཁྱད་པར་ཆེན་པོ་ཡོད་པ་མ་དགོངས་པར་གསུངས། དེའི་
ལུགས་ཀྱི་ཀུན་བྱང་དོན་དམ་ལ་ཁྱད་མེད་བྱ་བ་དབུ་མ་ཐམས་ཅད་ལ་མི་་་་་
ཟེར། ། རྣལ་འབྱོར་སྤྱོད་པའི་དབུ་མ་དང་ཟླ་བ་གྲགས་པའི་ལུགས་ཀྱི་ཁྱད་
མེད་པ་སྟེ། ཅིར་ཡང་མ་གྲུབ་ཆོས་ཉིད་དེ། །གཉིས་དང་གསུམ་སོགས་ག་ལ་
འགྱུར། །ཞེས་པ་དང་། གང་ཕྱིར་ཁོ་ན་དེ་ལ་ནི། །བརྗོད་པའི་བག་ཀྱང་ཅི་
ཡང་མེད༑ །ཅེས་པ་དང་། དོན་དམ་པ་ལ་སེམས་ཀྱི་རྒྱུ་བ་ཡང་མེད་ན། ཡི་
གེ་རྣམས་ལྟ་ཅི་སྨོས་ཞེས་གསུངས་པས་ན། གནས་ལུགས་ལ། དབུ་མ་པ་ལ་
མི་མཐུན་པ་མེད་ཅེས་པ་ལྟར་ཡིན་ནོ། །དེ་ལྟར་ཡིན་ན་ཡང་གཞན་དག་
851



སེམས་ཙམ་པ་ཀུན། འགྱུར་མེད་ཕྱིན་ཅི་མ་ལོག་པའི། །ཡོངས་སུ་གྲུབ་པ་
རྣམ་པ་གཉིས། །ཞེས་འདོད་པ་དང་། ཤར་གསུམ་མཁན་པོ་ཀུན་རྣམ་
གྲངས་དང་རྣམ་གྲངས་མ་ཡིན་པའི་དོན་དམ་པ་གཉིས་སུ་འདོད་པ་དང་།
པཎྜི་ཏ་འབུམ་ཕྲག་གསུམ་པ་ཀུན་དབུ་མ་སྒྱུ་མ་ལྟ་བུ་དང༌། རབ་ཏུ་མི་
གནས་པ་གཉིས་སུ་འདོད་པ་དང་། དེ་ལ་སོགས་པ་སྔོན་གྱི་བོད་སྟོན་རྣམས་
རབ་ཏུ་མི་གནས་པ་ཆེན་པོ་དང་། ཆུང་ངུ་དང་། སྣང་སེལ་ཆེན་པོ་དང་
ཆུང་ངུ་ལ་སོགས་པ་འདོད་པ་དེ་དག་བདེན་པ་མ་ཡིན་ཏེ། དེ་དག་ཐམས་
ཅད་གྲུབ་མཐའ་ངན་པའི་རྟོག་པའི་ཁོངས་སུ་འཕངས་དགོས་པ་ཡིན་་་་་་་
གསུངས་པ་སྟེ། རྣལ་འབྱོར་སྤྱོད་པའི་དབུ་མ་རང་རྒྱུད་པ་དང་། མདོ་སྡེ་
སྤྱོད་པའི་དབུ་མ་རང་རྒྱུད་པ། སེམས་ཙམ་རྣམ་བདེན་པ་དང་རྣམ་རྫུན་པ།
བྱེ་བྲག་སྨྲ་བ་དང་མདོ་སྡེ་པའི་ལྟ་བ་རྣམས་གྲུབ་མཐའ་ངན་པའི་ཁོངས་སུ་
འཕངས་དགོས་པ་ཡིན་ཞེས་པའི་དོན་ཡིན་ལ། འོ་ན་བྱེ་བྲག་སྨྲ་བ་དང་།
མདོ་སྡེ་པ། སེམས་ཙམ་པ། རང་རྒྱུད་པའི་ལྟ་བ་རྣམས་ཕྱིན་ཅི་ལོག་ཡིན་
ནམ་ཞེ་ན། སྤྱིར་ཕྱིན་ཅི་ལོག་མ་ཡིན་ཡང་། ཐལ་འགྱུར་བ་ལ་ལྟོས་ཏེ་ཕྱིན་
ཅི་ལོག་ཡིན་ཞེས་པའི་ཞིབ་ཆ་འབྱེད་དགོས་སོ། །དེ་ལྟར་དོན་དམ་གྱི་
ཁྱད་པར་འབྱེད་པ་དེ་ནི་དབུ་མ་ཆེན་པོ་བ་སྟེ་ཐལ་འགྱུར་བས་ཡས་བཅལ་
བའམ་གཞལ་བའི་ཚེ་ན། དོན་དམ་དུ་ལྟ་ཞོག་ཡང་དག་ཀུན་རྫོབ་ཏུ་ཡང་
གྱུར་མེད་དེ། ལོག་པའི་ཀུན་རྫོབ་ཀྱི་སྒྱུ་མའི་དཔེ་བརྒྱད་དང་ཁྱད་མེད་པ་
ཡིན་གསུངས་སོ།།
852



འོ་ན་རབ་ཏུ་མི་གནས་པའི་དབུ་མ་སྟེ་དབུ་མ་རང་རྒྱུད་པ་གོང་དུ་་་་་་
གྲུབ་མཐའ་ངན་པའི་རྟོག་པ་ཡིན་ཞེས་བཤད་ལ། འོག་ཏུ་མ་ཡིན་ཞེས་
བཤད་པ་དང་འགལ་ལོ་ཞེ་ན། འདི་ལ་མི་འགལ་བའི་ལུགས་གཉིས་ལས།
རབ་ཏུ་མི་གནས་པའི་དབུ་མ་བ་རང་རྣལ་འབྱོར་སྤྱོད་པའི་དབུ་མ་ལ་བྱས་
ན། དེའི་ལུགས་ཀྱི་སངས་རྒྱས་ཀྱི་ས་ན་གཉིས་སུ་མེད་པའི་ཡེ་ཤེས་སྒྱུ་མ་ལྟ་
བུ་ཞལ་གྱིས་བཞེས་པས་ན་གྲུབ་མཐའ་ངན་པའི་རྟོག་པར་བཤད་ལ། འོག་
ཏུ་མ་ཡིན་པར་བཤད་པ་ནི་དབུ་མ་ཆེན་པོ་དང་གཉིས་ཀུན་རྫོབ་ཤེས་པ་་་་་
འཁྲུལ་བའི་སྣང་བ་ཙམ་དུ་མཐུན་ཡུལ་དུ་འདྲ་སྟེ། ཀུན་རྫོབ་མཐུན་ཆེ་
བས་ཆུ་ཟླ་དང་མི་འདྲ་བར་བཤད་པ་ཡིན་ཞེས་བླ་མ་རིན་པོ་ཆེ་པོ་ཏོ་བས་་་་
གསུངས་སོ། །ཡང་ན་རབ་ཏུ་མི་གནས་པའི་དབུ་མ་འདི་དབུ་མ་ཆེན་པོ་ལ་
བྱས་ན། གྲུབ་མཐའ་ངན་པའི་རྟོག་པ་མ་ཡིན་ཡང་། གོང་དུ་ཡིན་པ་སྐད་དུ་
བཤད་པ་ནི། གྲོགས་པོ་ངན་པའི་ཟླ་ལ་ཤོར་བ་སྟེ་ཤན་ཞུགས་པས་མིང་ཕོག་
པ་ཡིན་ཏེ། རྣམ་གྲངས་མ་ཡིན་པའི་དོན་དམ་གྲུབ་མཐའ་ངན་པའི་ཁོངས་
སུ་བགྲངས་པ་དང་། ཤེས་རབ་མེད་ན་ཕ་རོལ་ཏུ་ཕྱིན་པ་ལྔ་ལམ་དུ་མི་
འགྱུར་བར་བཤད་པ་དང་འདྲ་ཞེས་གཞན་དག་ཟེར་རོ། །དེ་ལ་སྤྱིར་ཡང་
དག་པའི་ཀུན་རྫོབ་དང་། ལོག་པའི་ཀུན་རྫོབ་ལ་ཡང་སྲོལ་ལུགས་མི་མཐུན་
པ་མང་སྟེ། སློབ་དཔོན་ཟླ་བ་གྲགས་པས། གནོད་པ་མེད་པའི་དབང་བོ་
དྲུག་རྣམས་ཀྱིས། །བཟུང་བ་གང་ཡིན་འཇིག་རྟེན་གྱིས་རྟོགས་ཏེ། འཇིག་
རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་འདྲ་ལས་ལོག་རྣམ་
853



པར་བཞག །ཅེས་གསུངས། ཡེ་ཤེས་སྙིང་པོས། སྣང་དུ་ཡང་ནི་དོན་བྱེད་
དག །ནུས་པའི་ཕྱིར་དང་མི་ནུས་ཕྱིར། །ཡང་དག་ཡང་དག་མ་ཡིན་པའི། །
ཀུན་རྫོབ་ཀྱི་ནི་དབྱེ་བ་བྱས། །ཞེས་གསུངས་ལ། ཇོ་བོས་ནི། ཀུན་རྫོབ་རྣམ་
པ་གཉིས་སུ་འདོད། །ལོག་པ་དང་ནི་ཡང་དག་གོ །དང་པོ་གཉིས་ཏེ་ཆུ་ཟླ་
དང་། །གྲུབ་མཐའ་ངན་པའི་རྟོག་པའོ། །མ་བརྟགས་གཅིག་པུ་ཉམས་
དགའ་བའི། །སྐྱེ་བ་དང་ནི་འཇིག་པའི་ཆོས། །དོན་བྱེད་ནུས་དང་ལྡན་པ་
ནི། །ཡང་དག་ཀུན་རྫོབ་ཡིན་པར་འདོད། །ཅེས་གསུངས། དེ་བས་ན་ཁ་
ཅིག་ན་རེ། མཚན་ཉིད་བཞི་ལྡན་ལོག་པའི་ཀུན་རྫོབ་ཡིན། །ཡང་དག་པའི་
ཀུན་རྫོབ་ནི། ། ས་ལ་གནས་པའི་བྱང་ཆུབ་སེམས་དཔའི་རྗེས་ཤེས་འབའ་
ཞིག་ཡིན་ཟེར་བ་ཡང་ཡོད་དེ། དེ་ཁོ་ན་ཡིན་པའི་ངེས་པ་ཡང་མེད། དེ་རྣལ་
འབྱོར་པའི་ཀུན་རྫོབ་ཀྱི་དབང་དུ་བྱས་པ་ཡིན། འཇིག་རྟེན་པའི་བསམ་
ངོར་བྱས་ན་མཚན་ཉིད་བཞི་ལྡན་ཡང་དག་པའི་ཀུན་རྫོབ་ཡིན། རྣལ་
འབྱོར་བའི་ཀུན་རྫོབ་ཀྱི་དབང་དུ་བྱས་ན། རྣལ་འབྱོར་པ་ཡང་བློ་ཁྱད་
ཀྱིས། །གོང་མ་གོང་མ་རྣམས་ཀྱིས་གནོད། །ཅེས་གསུངས་པས་ན། ས་གོང་
མ་གོང་མ་ཡང་དག་པའི་ཀུན་རྫོབ་ཏུ་འགྲོ་བ་ཡིན། འཇིག་རྟེན་ཀུན་རྫོབ་བྱ་
བ་ཡང་ཚུ་རོལ་མཐོང་བ་ཁོ་ནའི་བློ་ཡུལ་དུ་གྱུར་པ་ལ་ཟེར་བའི་ངེས་པ་མེད།
རྒྱུ་རྐྱེན་ཚོགས་པས་སྣང་ཞིང་ཐ་སྙད་དང་། དེའི་གདགས་གཞིར་གྱུར་པ་
ཐམས་ཅད་ལ་ཟེར་བ་ཡིན། ཐ་སྙད་བྱེ་བའི་སྐད་འདི་ལ། རྒྱ་གར་གྱི་སྒྲ་ལས་
བྷེ་ཧ་ར་བྱ་བ་ཡོད་པས། དགེ་བཤེས་སྟོན་པས་དངུལ་གྱི་གདུང་རྟེན་མཁན་
854



པོ་ལ་བོད་སྐད་དུ་ཅི་ཡིན་དྲིས་པས། ཡུལ་ཆོས་བྱ་བ་ཡིན་ཟེར། དགེ་བཤེས་
ཀྱི་ཞལ་ནས་ཀུན་རྫོབ་ལ་ཉེ་ནི་དེ་ཉེ་སྟེ། ཡུལ་ཆོས་ལ་ཏ་ཏའོ་མེད་པ་སྟེ་ངེས་
པ་མེད་པས་བྷེ་ཧ་ར་བྱ་བ་ཡང་། ཡུལ་ཆོས་འལ་ཡི་འོལ་ཡི་ཏ་ཏའོ་གྲུབ་པ་
མེད་པའི་དོན་ཡིན། གྲུབ་པ་མེད་ཀྱང་འཇིག་རྟེན་པ་སྟེ་སྟོང་ཉིད་མ་རྟོགས་
པའི་སོ་སྐྱེ་རང་ག་བས་ཡང་དག་ཏུ་ལྟ་བས་ན་ཡང་དག་དེ་འཁྲུལ་པ་ཡིན་་་་
པས་ན་ཀུན་རྫོབ། འཁྲུལ་བ་ཅན་གྱི་ངོར་ཏེ་བདེན་འཛིན་གྱི་ངོར་བདེན་
བདེན་ལྟར་སྣང་བས་ན་བདེན་པ་ཞེས་བྱ་གསུངས། དེ་ལ་རེ་ཞིག་ཡང་དག་
པའི་ཀུན་རྫོབ་ཀྱི་མཚན་ཉིད། དངོས་པོ་སྨྲ་བས་རྗེས་སུ་ཡང་མ་བརྟགས།
རིགས་པས་རང་བཞིན་མེད་པར་ཡང་མ་བརྟགས་ན་ཉམས་དགའ་བ་ཙམ་
དུ་སྣང་ལ། བརྟགས་ན་སྟེ་དོན་དམ་དཔྱོད་བྱེད་ཀྱི་རིགས་པས་དཔྱད་ཅིང་
བརྟགས་པའི་ཚེ་ན་རིགས་པའི་ཁུར་མི་བཟོད། མ་བརྟགས་མ་དཔྱད་པའི་
ཚེ་ན་སྣང་བ་ཙམ་པོ་དེ་ཡང་རྒྱུ་རྐྱེན་ཚོགས་ན་སྐྱེ་བར་སྣང་ལ། རྒྱུ་རྐྱེན་
འགགས་ན་འཇིག་པར་སྣང་བས། ཀུན་ནས་ཉོན་མོངས་པ་རྒྱུ་འབྲས་ཏེ་
སྡུག་བསྔལ་བདེན་པ་དང་ཀུན་འབྱུང་བདེན་པ་གཉིས་དང༌། རྣམ་པར་
བྱང་བ་རྒྱུ་འབྲས་ཏེ་འགོག་བདེན་དང་ལམ་བདེན་ཐམས་ཅད་དེ་ལྟར་རྒྱུ་་་་
ཚོགས་ན་སྣང་ཞིང་། རྒྱུ་ལོག་ན་ལྡོག་པ་དེ་ལྟར་ཡིན་པས། ཀུན་རྫོབ་ཐབས་
ཀྱི་ཆ་དེ་དག་མི་སྤང་བར་དེ་ལ་གནས་ཤིང་བརྟེན་པར་བྱ་དགོས་ཏེ། གལ་
ཏེ་ཀུན་རྫོབ་ཐབས་ཀྱི་ཆ་སྤངས་ན་ངན་འགྲོར་སྐྱེས་པའི་རྒྱུ་རུ་འགྱུར་ཞིང་་་་
ངན་སོང་དུ་ལྷུང་ངེས་སོ། །དེ་དག་ལ་ཐབས་སུ་འཇོག་པའི་རྒྱུ་མཚན་ཡང་།
855



དེ་དག་གིས་གཟུགས་སྐུ་རྣམ་གཉིས་ཏེ་ལོངས་སྐུ་དང་སྤྲུལ་སྐུ་རྣམ་གཉིས་་་་
སྐྱེད་པར་བྱེད་པ་དང་། སེམས་ཅན་སྨིན་པར་བྱེད་པ་དང་། ཤེས་རབ་
བདག་མེད་རྣམ་གཉིས་ཀྱི་དོན་རྣལ་མར་རྟོགས་པར་བྱེད་པའི་ཐབས་ཡིན་
པས། དེ་དག་བརྟན་པར་བྱ་རྒྱུ་གལ་ཆེ་གསུངས། དེ་རྣམས་མེད་པར་ཡང་
དག་པའི་ཁང་སྟེང་དུ་མི་ཕྱིན་ཞེས་པ་སྟེ་དོན་དམ་རྟོགས་པའི་ལྟ་བ་རང་་་་་
རྒྱུད་ལ་སྐྱེ་མི་སྲིད་ཅེས་པའི་དོན་ཡིན་པས། ཇོ་བོས་ཀྱང་། ཡང་དག་ཀུན་
རྫོབ་རྣམས་ཀྱི་སྐས། །མེད་པར་ཡང་དག་ཁང་ཆེན་གྱི། །སྟེང་དུ་འགྲོ་བ་བྱེད་
པ་ནི། །མཁས་ལ་རུང་བ་མ་ཡིན་ནོ། །ཞེས་གསུངས་པ་བཞིན་ཡིན་ནོ། །
ཐབས་ཀྱང་འོག་མ་འོག་མ་ནས་བརྟན་པར་བྱ་བ་གལ་ཆེ་བས། དང་པོ་
སངས་རྒྱས་རྗེས་སུ་དྲན་པ་ནས་རིམ་གྱིས་གོམས་པར་བྱས་པས། བྱམས་པ་
དང་སྙིང་རྗེ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་པའི་བསམ་གཏན་
མན་ཆད་བརྟན་པར་བྱས་ནས། ཤེས་རབ་བདག་མེད་གཉིས་སྒོམ་པ་ལ་
འབད། དེ་ལྟར་འབད་པས་ལམ་ལྔ་རིམ་གྱིས་བགྲོད་ནས། དེ་ཁོ་ན་ཉིད་
ཆོས་སྐུ་མངོན་དུ་ཐོབ་པ་དེ་ལ་བརྟེན་ནས་གཟུགས་སྐུ་གཉིས་ཀྱང་བྱུང་བས།
སྐུ་གསུམ་ཐོབ་པར་བྱ་བའི་ཕྱིར་ཐབས་ཤེས་ལ་འབད་པ་དེ་ནི་ལྟ་སྤྱོད་ཟུང་
དུ་འབྲེལ་བ་བསྒོམ་པའི་མན་ངག་ཡིན་ནོ། །(འདིའི་མན་སྒྲ་ཐག་འབེབས་
འཕྲོར་ལུས་པས་ཆད།)
ཞེས་བེའུ་བུམ་སྔོན་པོའི་རྩ་འགྲེལ་གྱི་བཤད་པ་དྭངས་ཤེལ་མེ་ལོང་ཞེས་པ་འདི་ནི་
ཀླུ་རྒྱལ་འབུམ་གྱིས་སྒྲ་ཐག་ལས་ཕབ་ཅིང་བློ་བཟང་སྙན་གྲགས་ཀྱིས་པར་ཞུས་གནང་།
856



སངས་རྒྱས། རིན་ཆེན་དོན་གྲུབ།
ལྕགས་བྱམས།
ཇུས་འགོད་པ།
རྩོམ་སྒྲིག་འགན་འཁུར་པ།
མདུན་ཤོག་མཛེས་རིས།
མདུན་ཤོག་གཟིགས་བྱང་། །
པར་སྒྲིག་འཆར་འགོད།
ཚེ་གོ
གྲགས་པ།
ལ་ཧའེ་ཡུན།
༄༅ ། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་འབུམ་
པོད་བཞི་བ་བཞུགས་སོ། །
མཚོ་སྔོན་མི་རིགས་དཔེ་སྐྲུན་ཁང་གིས་པར་དུ་བསྐྲུན།
(ཟི་ལིང་གྲོང་ཁྱེར་ཐུན་རིན་ལམ་སྒོ་རྟགས་ཨང 10)
མཚོ་སྔོན་ཞིང་ཆེན་ཞིན་ཧྭ་དཔེ་ཁང་གིས་བཀྲམ།
མཚོ་སྔོན་མི་རིགས་པར་ཁང་གིས་དཔར།
དེབ་ཚད་ཧོ་སྨིས 850X 1168 1/32 དཔར་ཤོག 27. 125 ཡིག་གྲངས་ཁྲི 51
1999 ལོའི་ཟླ 8 པར་པར་གཞི་དང་པོ་བསྒྲིགས།
1999 ལོའི་ཟླ 8 པར་པར་ཐེངས་དང་པོ་དཔར།
དཔར་གྲངས 0, 001-2, 000
ISBN7-5420-07 08 = 4/G • 551
དེབ་སྤུས་ལེགས། སྒོར 30. 70
རིན་གོང༌། ：
དེབ་དཀྱུས་མ། སྒོར 27. 00



وسمعتهم نور بلاولمجلاتی



策划:桑杰仁青当周
责任编辑:吉合先
封面设计:才高
封面题字:智华
技术设计:喇海永
夏日东文集
(第四卷)
青海民族出版社出版
(西宁市同仁路10号)
青海省新华书店发行 青海民族印刷厂印刷
开本:850X1168 毫米 1/32 印张:27.125 字数:510千字 插页:1 页
1999年3月第1版
1999年3月第1次印刷
印数:0,001 -2,000
| ISBN7-5420-0708-4/G551
精装:30.70元
(民文)定价:平装:27.00元



ISBN 7-5420-0708-4
9"787542007087">
