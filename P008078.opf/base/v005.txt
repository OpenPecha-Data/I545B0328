༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4909
TBRC Volume Number
TBRC Work Number (W)
Title
16936
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་འབུམ།
gsung 'bum/blo bzang bshad sgrub rgya mtsho
Author
བློ་བཟང་བཤད་སྒྲུབ་རྒྱ་མཚོ།
blo bzang bshad sgrub rgya mtsho
Descriptor
Original Publication
Place
zi ling
Publisher
mtsho sngon mi rigs dpe skrun khang
Date
1998-1999
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
958
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



Rje Sar-gdon Blo-bzan-b'sad-sgrub-rgya-mtsho'i gsun 'bum.
LC Control Number: 99950284
Type of Material: Text (Book, Microform, Electronic, etc.)
Personal Name: 'Sar-gdon Blo-bzan-b'sad-sgrub-rgya-mtsho.
Main Title: Rje 'Sar-gdon Blo-bzan-b'sad-sgrub-rgya-mtsho'i gsun 'bum.
Uniform Title: [Works. 1998]
Variant Title: Chinese colophon title: Xiaridong wen ji
Edition Information: Par thens 1.
Published/Created: (Zi-lin): Mtsho-snon mi rigs dpe skeun khan : Mtsho-snon 'Zin-chen "Zin-hwa
dpe khan gis bkram, 1998.
Description: v. ; 21 cm.
ISBN: 7542006541
Summary: Collected works on Tibetan Buddhist doctrines of Dge-lugs-pa tradition.
Subjects: Buddhism--Doctrines.
Dge-lugs-pa (Sect)--Doctrines.
LC Classification: BQ7550 .S28 1998
Overseas Acq. No.: Ch-Tib-99-950284; 904; 908-904
Other System No.: (DLC) 99950284
Repro./Stock No.: Library of Congress -- New Delhi Field Office RMBY26.00
Quality Code: Icode



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་
གསུང་འབུམ་བཞུགས་སོ།།
ཕོད་ལྔ་བ།
མཚོ་སྔོན་མི་རིགས་དཔེ་སྐྲུན་ཁང་།



།
དད
ར
ད
སྟོ
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་སྐུ་པར།
།
|: : 1:|:
1
དོ།
11:|:/
/
1:|
:
:
:
/g/%E4:/
/|/6P4@g །



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི
གསུང་འབུམ་བཞུགས་སོ། །
པོད་ལྔ་བ།
མཚོ་སྔོན་མི་རིགས་དཔེ་སྐྲུན་ཁང་།



图书在版编目(CIP)数据
夏日东文集 第5卷:藏文/夏日东著。一西宁:青海民族出版社,
1999.4
ISBN 7-5420-0699--1
I.夏….夏…….0夏日东一文集一藏语 (2) 喇嘛教研
究一文集一藏语·N.B946.6
中国版本图书馆 CIP 数据核字(1999)第03878号



*
སྒྲིག་པ་པོའི་གཏམ།
གསུང་འབུམ་འདིའི་རྩོམ་པ་པོ་སྟེ་ངེས་པ་དོན་གྱི་དགེ་བའི་བཤེས་་་་་་
གཉེན་ཆེན་མོ་རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོ་མཆོག་ནི། སྤྱི་
ལོ 1922 ལོར་མཚོ་སྔོན་ཞིང་ཆེན་དཔའ་ལུང་རྫོང་ཁོངས་བྱ་ཁྱུང་དགོན་་་་་
པའི་ཉེ་འདབས་ཀྱི་གུང་ཡེ་དགོན་ཚར་ཞེས་པའི་གྲོང་སྡེར་ཡབ་གཟུངས་་་་་
ཐར་དང་ཡུམ་འཚོ་སྐྱིད་གཉིས་ཀྱི་སྲས་སུ་འཁྲུངས། མ་ཡུམ་གྱི་ལྷུམས་སུ་
བཞུགས་དུས་ནས་སེམས་དཔའ་ཆེན་པོ་ཁ་གྱ་འཇམ་དབྱངས་དཔལ་ལྡན་་་་
གྱིས་ཤར་གདོང་སྐུ་ཕྲེང་བཞི་བའི་ཡང་སྲིད་དུ་ངོས་འཛིན་མཛད། དགུང་
ལོ་བདུན་གྱི་སྟེང་དགེ་ལྡན་བསྟན་པའི་འབྱུང་གནས་དཔལ་ལྡན་བྱ་ཁྱུང་་་་
ཐེག་ཆེན་ཡོན་ཏན་དར་རྒྱས་གླིང་དུ་གདན་དྲངས་ཤིང་རྗེ་བེ་སི་རིན་པོ་ཆེ་
བློ་བཟང་བསྟན་པ་རྒྱ་མཚོའི་དྲུང་ནས་རབ་ཏུ་བྱུང་སྟེ་མཚན་བློ་བཟང་་་་་་
བ ཤད་སྒྲུབ་རྒྱ་མཚོར་གསོལ། སན་ཁྲོན་ཨ་ལགས་ཡཱང་ཀྱཱ་བློ་བཟང་བསྟན་
པའི་རྒྱལ་མཚན་སོགས་སྐྱེས་ཆེན་དུ་མ་ཚུལ་བཞིན་དུ་བསྟེན་ནས་ཡི་གེ་འབྲི་
ཀློག་དང་སུམ་རྟགས་དག་གསུམ། སྒྲ་སྙན་ངག་སྐར་རྩིས་སོགས་ཐུན་མོང་
གི་རིག་གནས་ལ་གསན་སྦྱོང་མཛད་ཅིང་དཔྱིས་ཕྱིན་པར་མཁྱེན། མཁས་
གྲུབ་ཆེན་པོ་རྗེ་འཇིགས་མེད་དམ་ཆོས་རྒྱ་མཚོ་དང༌། དཔལ་ཚེ་ཏན་ཞབས་



དྲུང་འཇིགས་མེད་རིགས་པའི་བློ་གྲོས་རྣམ་གཉིས་ཀྱི་དྲུང་་དུ་སྔ་ཕྱིར་མདོ་་་་
སྔགས་གཞུང་ལུགས་རབ་འབྱམས་ལ་ཐོས་བསམ་རྒྱ་ཆེར་མཛད་ཅིང་།
འཛིན་གྲྭ་རིམ་བརྒྱུད་མཐར་ཕྱིན་ཏེ་བཀའ་བཅུ་རབ་འབྱམས་པའི་མིང་་་་་་
བཏགས་བླངས། བསྟན་པའི་གསལ་བྱེད་ཆེན་མོ་བླ་བྲང་བླ་ཁོ་རིན་པོ་
ཆེ་དང་། རྡོ་སྦིས་དགེ་བཤེས་ཤེས་རབ་རྒྱ་མཚོ་རིན་པོ་ཆེ་སོགས་ལས་
ཀྱང་དབང་ལུང་ཁྲིད་མན་ངག་གི་བདུད་རྩི་མང་དུ་མནོས་ཤིང་མཁས་པའི་
གྲགས་པ་རིམ་གྱིས་འབར། ཁྱད་པར་དུ་ཁོང་གིས་ལམ་རིམ་ཆེན་མོའི་
ཤིང་པར་ལ་ཞུ་དག་ཞིབ་གསལ་གནང་བའི་ཡོན་ཏན་གྱིས་ཡིད་འཕྲོག་སྟེ་རྗེ་
འཇིགས་མེད་དམ་ཆོས་རྒྱ་མཚོ་མཆོག་ནས་རྣམ་དཔྱོད་འགྲན་ཟླ་དང་བྲལ་
བའི་ཤར་གདོང་སྤྲུལ་པའི་སྐུ་ཞེས་རྗེས་སུ་ཡི་རངས་ཀྱི་མེ་ཏོག་འཐོར་ཞིང་།
རྡོ་སྦིས་དགེ་བཤེས་རིན་པོ་ཆེ་མཆོག་ནས་ཀྱང་བྱ་ཁྱུང་གི་ས་དཀར་ནང་ན་
གསེར་སེར་བོ་རྡོག་རྡོག་ཅིག་འདུག་ཅེས་དོན་དང་མཐུན་པའི་བསྔགས་་་་་་་
བརྗོད་བླ་མེད་མཛད།
1956 ལོར་མཚོ་སྔོན་མི་རིགས་སློབ་གྲྭ་ཆེན་མོས་གདན་ཞུས་ལྟར་སློབ་
གྲྭ་དེ་གའི་བོད་ཡིག་དགེ་རྒན་གྱི་ཁུར་བཞེས་ཏེ་སྔ་ཕྱིར་བོད་ཀྱི་བརྡ་སྤྲོད་་་་
དང་རྩོམ་རིག སྙན་ངག་བཅས་ཀྱི་དཔེ་ཁྲིད་མཛད་ཅིང་སློབ་མའི་བློ་དང་
འཚམ་པའི་བསླབ་གཞི་དུ་མའང་རྩོམ་སྒྲིག་གནང་། 1958 ལོར་མ་ཉེས་
ཁ་གཡོགས་ཐེབས་ཤིང་དེ་ནས་ལོ་ཉི་ཤུའི་རིང་ལ་ལུས་སེམས་གཉིས་ཀའི་འོ་
བརྒྱལ་ཆེན་པོ་མྱངས་ཀྱང་། དམ་པའི་རང་རྟགས་མ་ཉམས་པའི་ངོ་མཚར་



ལོ་རྒྱུས་མི་ཉུང་བ་ཡོད་པར་གྲགས། 1:579 ལོར་དཀར་འདོན་བྱས་ཏེ་སླར་
ཡང་མཚོ་སྔོན་མི་རིགས་སློབ་གྲྭ་ཆེན་མོའི་གྲངས་ཉུང་མི་རིགས་སྐད་ཡིག་སྡེ་
ཁག་གི་དགེ་རྒན་ཆེན་མོའི་ཁུར་བཞེས་ཐོག སྔ་ཕྱིར་སློབ་གྲྭ་ཆེན་མོ་པ་
དང༌། ཞིབ་འཇུག་སློབ་མ། དགེ་རྒན་བཅས་ལ་གང་ལ་གང་འཚམ་གྱིས་
བོད་ཀྱི་སྲོལ་རྒྱུན་རིག་གནས་ཏེ་ནང་དོན་རིག་པ། ཚད་མ་རིག་པ། གནའ་
རབས་རྩོམ་རིག སྙན་ངག་བཅས་བུམ་པ་གང་བྱོའི་ཚུལ་དུ་དཔེ་ཁྲིད་
མཛད་དེ་བོད་ཀྱི་རིག་གནས་ཉམས་པ་སོར་ཆུད་དང་མ་ཉམས་གོང་དུ་སྤེལ་
བར་བྱས་རྗེས་བླ་མེད་བཞག་པས་སྙན་པའི་གྲགས་པ་གངས་ལྗོངས་ཡོངས་
སུ་ཁྱབ། ཁྱད་པར་དུ་ཁོང་རིན་པོ་ཆེའི་ཁོག་ན་ཡོན་ཏན་གྱི་གཏེར་བརྡོལ་
ཀྱང་ཕྱི་རུ་ཁེངས་ཤིང་དྲེགས་པའི་ཉམས་ཡེ་ནས་མེད་པ། རྙེད་དང་བཀུར་
བསྟི་དོན་དུ་མི་གཉེར་ཞིང་འཚོ་བ་འདོད་ཆུང་ཆོག་ཤེས་ལྡན་པ། རིས་མེད་
ཐུགས་རྗེ་ཀུན་ལ་ཁྱབ་ཅིང་གདུལ་བྱའི་རེ་བ་ཡིད་བཞིན་དུ་སྐོང་བའི་ཡོན་་་་
ཏན་གྱིས་ཀུན་གྱི་ཡིད་དབང་ཅིག་ཅར་དུ་འཕྲོག་པས་དད་པའི་སྙིམ་པ་སྙིང་
གར་མི་སྦྱོར་བ་གཅིག་ཀྱང་མེད། 1985 ལོར་ལས་འཁྱུར་ངལ་གསོ་བྱས་ཟིན་
ནའང་དཔེ་ཁྲིད་ཀྱི་དགོས་མཁོ་ལྟར་སློབ་གྲྭའི་ཡང་བསྐྱར་གདན་ཞུས་དང་
དུ་བླངས་པའི་ཐོག ད་དུང་ནུབ་བྱང་མི་རིགས་སློབ་གྲྭ་ཆེན་མོ་དང་། མཚོ་
སྔོན་སློབ་གསོ་སློབ་གླིང་གི་དགེ་སློབ་རྣམས་ཀྱི་རེ་བ་ལྟར་དངོས་ཕེབས་དཔེ་
ཁྲིད་གནང་སྟེ་འདོད་པའི་རེ་བ་ཡིད་བཞིན་བསྐངས་པ་ལས། ཁོང་གིས་སྐུ་
ཚེ་གང་བོ་མི་རིགས་སློབ་གསོའི་ལས་དོན་ལ་ཕུལ་བའི་སྙིང་སྟོབས་དེ་གསལ་



བར་མཚོན་ཐུབ་པ་ཡིན། ཁོང་གིས་ལོ་ངོ་བཅུ་ཕྲག་འགའི་རིང་ལ་དངོས་སུ་
བསྐྱངས་པའི་རིགས་སོ་སོའི་སློབ་མ་ནི་རང་ཞིང་གི་ལས་གནས་སོ་སོར་ ཐང
མ་བརྡལ་བ་ཇི་བཞིན་ཁྱབ་ཡོད་པ་དང༌། དེའི་ནང་ནས་ལ་ལ་ནི་ཕུལ་དུ་
བྱུང་བའི་སྲིད་འཛིན་གྱི་འགོ་འདྲེན་དུ་གྱུར་ཏེ་སྤྱི་ཚོགས་ཀྱི་ཕན་བདེའི་ལས་
དོན་ལ་གཞོལ། ཁ་ཅིག་ནི་སློབ་གྲྭ་ཆེ་འབྲིང་ཆུང་གསུམ་གྱི་དགེ་རྒན་
དུ་གྱུར་ཏེ་ཕ་མས་བུ་ལ་ཇི་བཞིན་མི་རབས་གསར་བ་གསོ་སྐྱོང་གི་ལས་ལ་་་་
བརྩོན། འགའ་ཤས་ནི་ཆེད་ལས་སྣ་ཚོགས་ཀྱི་རྐང་འཛིན་དུ་གྱུར་ཏེ་རང་གི་
བློ་གྲོས་ཀྱི་རྩལ་དང་སྟོབས་ལ་བརྟེན་ནས་མི་རྣམས་ལ་བསམ་པའི་ལོངས་་་་་
སྤྱོད་དང་དངོས་པོའི་ལོངས་སྤྱོད་འཛད་དུ་མེད་པ་གསར་སྐྲུན་བྱེད་བཞིན་
མཆིས་པས། ཁོང་ནི་བོད་ཀྱི་མཁས་པ་རྒན་པའི་ཁྲོད་ནས་མི་རིགས་སློབ་
གསོའི་ཁྲིད་སྟེགས་སུ་བཞུགས་ཡུན་ཆེས་རིང་ཞིང་བཀའ་དྲིན་ཆེས་ཆེ་བའི་
དགེ་རྒན་ཆེན་མོ་ཞིག་ཡིན་ཞེས་ཀུན་ལ་སྨྲ་བར་སྤོབས་སོ། །
1987 ལོར་པཎ་ཆེན་སྣང་བ་མཐའ་ཡས ༧ བློ་བཟང་འཕྲིན་ལས་ལྷུན་
གྲུབ་ཆོས་ཀྱི་རྒྱལ་མཚན་དཔལ་བཟང་བོའི་བ ཀའ་ལུང་ལྟར། བསྟུད་མར་
ལོ་འགར་ཀྲུང་གོའི་བོད་བརྒྱུད་ནང་བསྟན་སློབ་གླིང་གི་དགེ་རྒན་དུ་དངོས་
ཕེབས་ཀྱིས་གྲུབ་མཐའ་རིས་མེད་ཀྱི་བོད་སོག་གི་བླ་སྤྲུལ་བརྒྱ་ཕྲག་དུ་མར
《 བྱང་ཆུབ་ལམ་རིམ་ཆེན་མོ 》གཙོས་གཞུང་ཆེན་དུ་མའི་ཁྲིད་གནང་བ་་་་
དང་། རྒྱ་བོད་ཀྱི་དགོན་ཁག་མང་བོར་ཕེབས་ནས་དད་ལྡན་སེར་སྐྱ་བགྲང་
ལས་འདས་པ་སྨིན་གྲོལ་གྱི་ལམ་དུ་བཀོད་པས་འཕྲིན་ལས་དབྱར་མཚོ་་་་་་



བཞིན་དུ་འཕེལ་ཞིང་རྒྱལ་ཁབ་ཕྱི་ནང་གི་མི་རིགས་ཐ་དད་པའི་དད་ལྡན་་་
རྣམས་བུང་བའི་ཚོགས་འཁོར་བ་བཞིན་དྲུང་དུ་འདུས་པའི་ངོ་མཚར་ཁྱད་
ཆོས་བསམ་བརྗོད་ཡུལ་ལས་འདས་སོ། །
རྗེ་འདི་ཉིད་འཆད་པ་དང་རྩོད་པའི་ཡོན་ཏན་ལ་མངའ་བརྙེས་པར་
མ་ཟད། རྩོམ་པའི་ཡོན་ཏན་ལའང་དབང་འབྱོར་བ་ཞིག་ཡིན་པས། གཞོན་
དུས་ནས་ལེགས་བཤད་ཀྱི་རྩོམ་མི་ཉུང་བ་ཞིག་སྤེལ་མོད་ཀྱི། ལ་ལ་ནི་མི་
ངེས་མེད་ཀྱི་ལག་ཏུ་འཁྱམས་པས་ལག་ཐོགས། ཕལ་ཆེར་ནི་དུས་ཀྱི་འཕོ་
འགྱུར་གྱིས་ཁྱུར་མིད་བཏང་བ་ཤིན་ཏུ་ཕངས་ཆེ་བའི་གནས་སུ་གྱུར། རྗེ་
འདི་པས་ཉེ་བའི་ལོ་བཅུ་ཕྲག་ལྷག་གི་རིང་ལ་སྔ་ཕྱིར་བརྩམས་པའི་ལེགས་་་་
བ ཤད་ཀྱི་རྩོམ་སྣ་ཚོགས་དང་ཁོང་གིས་དངོས་སུ་དཔེ་ཁྲིད་གནང་སྐབས་་་་་
རྣམ་དཔྱོད་ལྡན་པའི་སློབ་བུ་འགས་ཟིན་བྲིས་སུ་བཏབ་པ་རྣམས་སྡེབ་་་་་་
གཅིག་ཏུ་བསྒྲིགས་པ་ལ། རྩོམ་པ་པོ་རང་ཉིད་ཀྱིས་ལན་དུ་མར“སྤྱིར་
བོད་ལ་རིག་གནས་འདི་འདྲ་རྒྱ་ཆེ་ཞིང་གཏིང་ཟབ་པ་ཡོད་པའི་ཐོག་མཁས་
དབང་རིམ་བྱོན་གྱིས་བརྩམས་པའི་ལེགས་བཤད་ཀྱི་རྩོམ་གསེར་སྦྱང་བཙོ་་་
མའི་རི་བོ་ལྟ་བུ་ཁྲི་ཕྲག་མང་པོ་བཞུགས་པ་ལ། ད་ལྟ་དེ་དག་ལ་སྦྱོང་མཁན་
དང་གོ་མཁན། ཉམས་སུ་ལེན་མཁན་ནི་ཉིན་མོའི་སྐར་མ་ལྟ་བུར་གྱུར་ན།
སྐྱེས་སྦྱངས་ཀྱི་ཡོན་ཏན་ནམ་མཁའི་མེ་ཏོག་གི་ཟེའུ་འབྲུར་ཆགས་པ་བདག་
ལྟ་བུའི་ངག་འཆལ་ལ་འབྲས་བུ་ཅི་ཞིག་མཆིས”ཞེས་གསུངས་ཏེ་ཤིན་ཏུ་མི་
དགྱེས་པའི་ཚུལ་མཛད་ཀྱང་། སློབ་བུ་ཚོས་པར་དུ་བཏབ་ན་ཕན་རླབས་ཆེ་



བས་ཅིས་ཀྱང་ཐུགས་འཁྲོལ་གནང་བར་ཞུ”ཞེས་ཡང་ཡང་ནན་གྱིས་བསྐུལ་
བ་ལ་བཟློག་མ་ནུས་པས། “དེ་ལྟ་ན་བྱེ་མའི་གསེབ་ཀྱི་གསེར་སིལ་མ་ལྟ་བུ་
ལེགས་ཆ་རེ་གཉིས་རེ་ཡོད་ན་དེ་བཞིན་དང་། མ་རྟོགས་ལོག་རྟོག་གི་སྐྱོན་
ཚབས་ཧ་ཅང་ཐལ་བ་ཡོད་ན། བསྲེགས་བཅད་བརྡར་གསུམ་དང་མཚུངས་
པའི་དགག་སྒྲུབ་རྣམ་དག་བགྱིད་པ་རྒྱལ་བའི་དགོངས་པར་གནས་པས་དེ་
བཞིན་མཛད་པར་ཞུ”ཞེས་པར་འདེབས་བྱས་ཆོག་པའི་ལྡེ་མིག་འདི་གའི་་་་
དཔེ་སྐྲུན་ཁང་ལ་གཏད་ཅིང“ཀློག་པ་པོ་ལ་ཕན་རླབས་རེ་ཡོད་ན་དེ་ལས་ཆེ་
བའི་དགེ་བ་མེད”ཅེས་གསུངས་བཞིན་བརྩམས་ཡོན་སྐར་གང་ཡང་མེད་་་་་་
པར་བྱས་པའི་ཐོག་སྒོར་ཁྲི་གཉིས་ཀྱི་ཞལ་འདེབས་གནང་བ་ལ། འདི་གའི་
དཔེ་སྐྲུན་ཁང་གིས་སྙིང་ཐག་པ་ནས་བཀའ་དྲིན་ཆེ་ཞུ་ཞིང༌། དགེ་བ་འདི་
ཡིས་བོད་ཀྱི་རིག་གནས་སྔར་ལས་འཕེལ་ཞིང་རྒྱས་པར་གྱུར་ཅིག་གུ། །



དཀར་ཆག
• • • (4)
ཐེག་ཆེན་བློ་སྦྱོང་གི་ཁྲིད་ཡིག་བདུད་རྩི་སྙིང་བོའི་འགྲེལ་བཤད་རིན་ཆེན་
དབང་གི་རྒྱལ་བོ་ཞེས་བྱ་བ་བཞུགས་སོ།། ....….…..…..…....
ས་བཅད་དང་བོ། མཛད་པ་པོའི་ཆེ་བ་སྟོན་པ་དང་ཆོས་ཀྱི་ཆེ་བ་སྟོན་
པ་གཉིས་དཀྱུས་གཅིག་ཏུ་བཤད་པ། .....……..…
ས་བཅད་གཉིས་པ། གདམས་པ་དངོས་བཤད་པ། ...…..…..……………….…...(51)
དང་བོ། སྔོན་འགྲོ་རྟེན་གྱི་ཆོས་བསམ་ཚུལ། …..……………………………..(56)
གཉིས་པ། དངོས་གཞི་བྱང་ཆུབ་ཀྱི་སེམས་གཉིས་སྦྱོང་ཚུལ། ...(326)
གསུམ་པ། རྐྱེན་ངན་བྱང་ཆུབ་ཀྱི་ལམ་དུ་བསྒྱུར་བ།……..…..…..…... (796)
བཞི་བ། ཚེ་གཅིག་གི་ཉམས་ལེན་དྲིལ་བ། ...………..………….….…….. (850)
ལྔ་བ། བློ་འབྱོངས་པའི་ཚད།...…………....………………....…………........ (865)
དྲུག་པ། བློ་སྦྱོང་གི་དམ་ཚིག….….…..…..………..….….…….……..…... (882)
བདུན་པ། བློ་སྦྱོང་གི་བསླབ་བྱ་ལ་སློབ་ཚུལ། ....…....…..…...…...(905）



༄༅ ། །ཐེག་ཆེན་བློ་སྦྱོང་གི་ཁྲིད་ཡིག་
བདུད་རྩིའི་སྙིང་བོའི་འགྲེལ་བཤད་
རིན་ཆེན་དབང་གི་རྒྱལ་བོ་ཞེས་
བྱ་བ་བཞུགས་སོ། །
༄༅ ། །རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་
དང་ལྡན་པ་རྣམས་ཀྱི་ཞབས་ལ་གུས་པ་ཆེན་པོས་ཕྱག་འཚལ་ཞིང་སྐྱབས་སུ་
མཆིའོ། །བརྩེ་བ་ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་
གཟུང་དུ་གསོལ། །
དེ་ལ་འདིར་རྒྱལ་བའི་གསུང་རབ་ཐམས་ཅད་ཀྱི་སྙིང་བོའི་གནད་་་་་་་་
གཅིག་ཏུ་བསྡུས་པ། རྒྱལ་བ་སྲས་བཅས་ཐམས་ཅད་ཀྱི་བགྲོད་པ་གཅིག་
པའི་ལམ་པོ་ཆེ། ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་དང་ཞི་བ་ལྷ་
གསུམ་གྱི་བཞེད་སྲོལ། རྣམ་པ་ཐམས་ཅད་མཁྱེན་པའི་སར་བགྲོད་པའི་ལམ་
ཚང་ལ་མ་ནོར་བ། དཔལ་ལྡན་ཨ་ཏི་ཤའི་མན་ངག་ཐེག་ཆེན་བློ་སྦྱོང་དུ་
གྲགས་པ། བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྙན་བརྒྱུད་ཀྱི་མན་



ངག་ལ་བརྟེན་ནས་ཉམས་སུ་ལེན་པའི་ཚུལ་ནི་གང་བཤད་པར་བྱ་བའི་ཆོས་
སོ། །སྤྱིར་ཐེག་ཆེན་བློ་སྦྱོང་ལ་ལུས་ལྟ་བུ་དང་ཡན་ལག་ལྟ་བུ་གཉིས་ཡོད་པ་
ལས། སྐབས་འདིའི་ཞུ་བྱ་ནི་བློ་སྦྱོང་དོན་བདུན་མ་ཞེས་བྱ་བ་ཐེག་པ་ཆེན་
པོའི་བློ་སྦྱོང་གི་གདམས་པ་ཆ་ཚང་ཞིང་མ་ལུས་པར་འདུས་པའི་ལུས་ལྟ་བུ་
དེ་ཡིན་ལ། གཞན་བློ་སྦྱོང་མཚོན་ཆའི་འཁོར་ལོ་དང་། བློ་སྦྱོང་རྨ་བྱ་དུག་
འཇོམས་སོགས་ནི་འདིའི་མན་ངག་ཐོར་བུའམ་ཡན་ལག་ལྟ་བུ་ཡིན་ནོ། །
དེས་ན་འདིར་ཡང་ལམ་རིམ་ཆེན་མོའི་དབུའི་ས་བཅད་དང་མཐུན་་་་་
པར་རྒྱལ་བའི་གསུང་རབ་ཐམས་ཅད་ཀྱི་སྙིང་བོའི་གནད་གཅིག་ཏུ་བསྡུས་
ཞེས་གསུངས་པའི་དོན་ནི། སྟོན་པ་བཅོམ་ལྡན་འདས་ཀྱིས་ཆོས་གང་
གསུངས་ཐམས་ཅད་གདུལ་བྱ་ལ་གནས་སྐབས་དང་མཐར་ཐུག་གི་ཕན་པ་
སྒྲུབ་པ་དང་སྡུག་བསྔལ་དང་ཉོན་མོངས་སེལ་བའི་ཐབས་ཤ་སྟག་ལགས་་་་་
པས་ན། གང་གསུངས་པའི་ཆོས་ཐམས་ཅད་ཀྱི་གནད་ཀྱི་སྙིང་བོ་ནི་ཐབས་
ཤེས་གཉིས་སམ་ཟབ་རྒྱས་གཉིས་ཏེ། ཐབས་ཀྱི་གཙོ་བོ་ཀུན་རྫོབ་བྱང་ཆུབ་
ཀྱི་སེམས་རིན་པོ་ཆེ་དང་ཤེས་རབ་ཀྱི་གཙོ་བོ་དོན་དམ་བྱང་ཆུབ་ཀྱི་སེམས་
རིན་པོ་ཆེ་རྣམ་པ་གཉིས་སུ་འདུའོ། །དེས་ན་སྐབས་འདིར་བསྟན་གྱི་ཐེག་པ་
ཆེན་པོའི་བློ་སྦྱོང་གི་བརྗོད་བྱའི་གཙོ་བོའང་བྱང་ཆུབ་ཀྱི་སེམས་རིན་པོ་ཆེ་་་་
རྣམ་པ་གཉིས་རྒྱུད་ལ་སྐྱེད་པ་དང་། མ་སྐྱེས་པ་སྐྱེ་བ་དང་། སྐྱེས་ཟིན་
གནས་པ། གནས་པ་གོང་ནས་གོང་དུ་སྤེལ་བའི་ཐབས་ཚུལ་སྟོན་པ་དང་
དེ་ཡང་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྙན་བརྒྱུད་ཀྱི་མན་་་་་



ངག་ལ་བརྟེན་ནས་ཉམས་སུ་ལེན་ཚུལ་གྱི་རིམ་པ་གསུངས་ཡོད་པས་ན། །
གཞུང་འདིའི་མཚན་ལའང་བློ་སྦྱོང་སྙན་བརྒྱུད་ཆེན་མོ་ཞེས་བརྗོད་དོ། །
དེས་ན་སྙན་བརྒྱུད་ཀྱི་གདམས་ངག་འདི་འཆད་པ་ལ་གསུམ། བླ་མ་བརྒྱུད་
པའི་ཁུངས་བཤད་པའི་སྒོ་ནས་མཛད་པ་པོའི་ཆེ་བ་སྟོན་པ་དང་། གདམས་
ངག་འདི་ལ་ཡིད་ཆེས་བསྐྱེད་པའི་ཕྱིར་ཆོས་ཀྱི་ཆེ་བ་སྟོན་པ་དང་། གདམས་
པ་དངོས་བཤད་པའོ། །



ན
，
ས་བཅད་དང་བོ། མཛད་པ་པོའི་ཆེ་བ་སྟོན་
པ་དང་ཆོས་ཀྱི་ཆེ་བ་སྟོན་པ་གཉིས་
དཀྱུས་གཅིག་ཏུ་བཤད་པ།
དང་བོ། བློ་སྦྱོང་རྩ་ཚིག་ལས། མན་ངག་བདུད་རྩིའི་སྙིང་བོ་འདི། །
གསེར་གླིང་བ་ལས་བརྒྱུད་པ་ཡིན། །ཞེས་གསུངས་ཤིང༌། དེའི་དོན་ནི། རྒྱལ་
སྲས་ཐོགས་མེད་བཟང་བོས། དེ་སྒོམ་པའི་མན་ངག་ཇོ་བོ་རྗེ་ལྷ་གཅིག་གི་བླ་
མ་དྷརྨ་རཀྵི་ཏ་ཞེས་བྱ་བ། རང་གི་སྐུ་ཤ་བཅད་དེ་གཞན་ལ་བྱིན་ཞིང་
བྱམས་སྙིང་རྗེ་འབའ་ཞིག་བསྒོམས་པས་སྟོང་ཉིད་ཀྱི་རྟོགས་པ་ཐུགས་ལ་་་་་་
འཁྲུངས་པ། ཡང་བླ་མ་བྱམས་པའི་རྣལ་འབྱོར་བ་ཞེས་བྱ་བ། གཞན་གྱི་
སྡུག་བསྔལ་བདག་ལ་དངོས་སུ་ལེན་ནུས་པ་དང་གཉིས། བླ་མ་གསེར་གླིང་
བ་དང་གསུམ་ལས། འདི་ནི་བླ་མ་གསེར་གླིང་བའི་ལུགས་ཡིན་པར་གསུངས།
དེ་ཡང་བླ་མ་གསེར་གླིང་བའི་ལུགས་ཡིན་ན། བླ་མ་གསེར་གླིང་བ་ཁོ་ནའི་
ལུགས་ཡིན་པས་ཨེ་ཁྱབ་ཅེ་ན། དེ་ནི་མ་ཁྱབ་སྟེ་ཆུ་མགོ་གངས་ལ་གཏུགས་
པ་བཞིན་ཆོས་རྒྱུན་སངས་རྒྱས་ལ་ཐུག་པ་ཞིག་ངེས་པར་གལ་ཆེ་བའི་ཕྱིར།
དམ་པའི་ཆོས་ཀྱི་བརྒྱུད་པའང་བསྟན་པའི་བདག་པོ་ཡང་དག་པར་རྫོགས་



པའི་སངས་རྒྱས་ལ་ཐུག་པ་ཞིག་དགོས་ལ། དེའི་རྐྱེན་གྱིས་མན་ངག་རྣམ་
པར་དག་པ་ཞིག་ཡིན་པ་ལ་སྟོན་པ་ཡང་དག་པར་རྫོགས་པའི་སངས་རྒྱས་་་
ནས་བཟུང་སྟེ་དམ་པ་བར་མ་ཆད་པ་ལས་བརྒྱུད་ཅིང་། རྒྱལ་བའི་བཀའ་
དང་མི་མཐུན་པ་རྣམ་པ་ཀུན་ནས་མེད་པ་ཞིག་དང་། མན་ངག་དེ་ལ་
སྦྱངས་པས་རྒྱལ་བའི་བཀའ་དང་དགོངས་འགྲེལ་ཆེན་མོ་རྣམས་ལ་ངེས་པ་
ལྷག་པར་དུ་སྟེར་ནུས་པ་ཞིག་དགོས་པས། ཐེག་པ་ཆེན་པོའི་བློ་སྦྱོང་གི་
གདམས་ངག་འདིའང་སྟོན་པ་ཐུགས་རྗེ་ཅན་ནས་བཟུང་སྟེ་དམ་པ་བར་མ་
ཆད་པ་ལས་བརྒྱུད་ཅིང་། རྒྱལ་བའི་དགོངས་པ་འཁྲུལ་མེད་ཡིན་པ་དང་།
མན་ངག་འདི་ལ་བརྟེན་ནས་བཀའ་དང་དགོངས་འགྲེལ་ཆེན་མོ་རྣམས་ལ་
ངེས་པ་ལྷག་པར་འདྲེན་ནུས་པའི་ཚུལ་འོག་ནས་རིམ་བཞིན་འབྱུང་བ་ཡིན་
ནོ། །དེ་ཡང་བློ་སྦྱོང་གི་གདམས་ངག་འདི་སྤྱིར་རྒྱལ་སྲས་ཞི་བ་ལྷའི་བསླབ་
བཏུས་དང་སྤྱོད་འཇུག་གཉིས་ཀྱི་གདམས་ངག་ཡིན་ལ། བསླབ་སྤྱོད་གཉིས་
ནི་རྒྱལ་སྲས་ཞི་བ་ལྷའི་གཞུང་གི་གཙོ་བོ་སྟེ་རྒྱལ་སྲས་ཀྱི་སྤྱོད་པ་མཐའ་དག་
རིགས་པས་གཏན་ལ་འབེབས་པ་སྤྱོད་འཇུག་དང་ལུང་གིས་གཏན་ལ་་་་་་་
འབེབས་པ་བསླབ་བཏུས་གཉིས་ཡིན། ཁྱད་པར་བློ་སྦྱོང་གི་ལམ་གྱི་རིམ་པ་
གོ་རིམ་དུ་བསྒྲིགས་པ་སྟེ། ཀུན་རྫོབ་བྱང་ཆུབ་ཀྱི་སེམས་དང་དོན་དམ་བྱང་
ཆུབ་ཀྱི་སེམས་རིན་པོ་ཆེ་རྣམ་པ་གཉིས་རང་རྒྱུད་ལ་སྐྱེད་པའི་ཐབས་མན་་་
ངག་དང་བཅས་པ་གོ་རིམ་དུ་མཛད་ནས་གསུངས་པ་ནི་མཉམ་མེད་ཇོ་བོ་་་་
རྗེའི་ཕྱག་སྲོལ་ཐུན་མོང་མ་ཡིན་པ་ཡིན་ནོ། །དེ་ཡང་ཇོ་བོ་རྗེས་བླ་མ་དྷརྨ་



རཀཱི་ཏ་དང་བླ་མ་བྱམས་པའི་རྣལ་འབྱོར་བ་གཉིས་དང་། ཁྱད་པར་དུ་བླ་
མའི་གཙོ་བོ་གསེར་གླིང་བ་སོགས་མཁས་ཤིང་གྲུབ་པའི་དམ་པ་མང་བོ་ལས་
བྱང་ཆུབ་སེམས་སྦྱོང་གི་གདམས་པ་གསན་པར་མཛད་པས། བླ་མ་རྣམས་
ཀྱིས་ཀྱང་བྱང་ཆུབ་སེམས་སྦྱོང་གི་གདམས་ངག་མ་ལུས་པ་འཛིན་ཅིང་སྤེལ་
བར་བྱེད་པའི་བཀའ་མཉམ་མེད་ཇོ་བོ་རྗེ་ལ་གནང་ཤིང་། ཁྱད་པར་དུ་རྒྱལ་
སྲས་ཞི་བ་ལྷའི་བསླབ་བཏུས་དང་སྤྱོད་འཇུག་གཉིས་ཀྱི་མན་ངག་བདག་་་་་
གཞན་མཉམ་བརྗེའི་སེམས་རིན་པོ་ཆེ་སྤྱོད་ཚུལ་མཐའ་དག་པར་བླ་མ་་་་་་་
གསེར་གླིང་བ་ལས་རྙེད་པར་གསུངས། མཉམ་མེད་ཇོ་བོ་ཆེན་པོར་བླ་མ་
མང་དུ་ཡོད་ནའང་དེ་དག་ལས་འགྲན་མེད་དོ་མེད་ཀྱི་བླ་མ་སྐྱབས་གནས་་་་་
ཉག་གཅིག་ནི་བླ་མ་གསེར་གླིང་བ་ཆེན་པོ་ཡིན་ཏེ། ཇོ་བོས་བྱང་ཆུབ་སེམས་
སྦྱོང་གི་གདམས་པ་ཚང་ལ་མ་ནོར་བ་དེ་བླ་མ་གསེར་གླིང་བ་ལས་རྙེད་པས་
སོ། །གཞན་ལྟ་བའི་ཕྱོགས་ནས་བླ་མ་གསེར་གླིང་བས་སེམས་ཙམ་རྣམ་
བདེན་གྱི་ལྟ་བ་འཛིན་པ་དང༌། མཉམ་མེད་ཇོ་བོ་ཆེན་པོ་དབུ་མ་ཐལ་
འགྱུར་བའི་ལྟ་བ་ལ་གནས་པས་ཇོ་བོ་རྗེའི་ལྟ་བ་བླ་མ་གསེར་གླིང་བ་ལས་་་་་
མཐོ་མོད། བདག་གཞན་མཉམ་བརྗེའི་སེམས་རིན་པོ་ཆེ་སྦྱོང་ཚུལ་གྱི་
གདམས་པ་ཚང་ལ་མ་ནོར་བ་དེ་བླ་མ་གསེར་གླིང་བ་ལས་རྙེད་པས་དེ་གཙོ་
བོར་མཛད། བླ་མ་དྷརྨ་རཀྵི་ཏ་དང༌། བླ་མ་བྱམས་པའི་རྣལ་འབྱོར་བ་
སོགས་བླ་མ་གཞན་གྱི་མན་ངག་ཐོར་བུ་རྣམས་ཀྱང་ཕྱོགས་གཅིག་ཏུ་བསྡུས་
ཏེ་ཐེག་ཆེན་བློ་སྦྱོང་གི་ལམ་གྱི་རིམ་པ་འདི་མཛད་དོ། །



མཉམ་མེད་ཇོ་བོ་ཆེན་པོའི་སྐུའི་ཆེ་བ་བརྗོད་པ་ལ་ཐོག་མར་བརྒྱུད་་་་་་
པའི་ལོ་རྒྱུས་བརྗོད་པས་ཇོ་བོའི་ཆོས་ཁུངས་བཙུན་པར་འགྱུར་བ་ཡིན་པས་
གལ་ཆེ་སྟེ། ཇོ་བོ་ཉིད་ཀྱིས་བླ་མ་གོང་མ་རྣམས་ཀྱི་མཚན་རྣམས་བརྗོད་པའི་
མཇུག་ཏུ། ལྷ་དང་མི་དང་ལྷ་མིན་སྐལ་ལྡན་འདིར། །བདེ་བར་ཚོགས་པ་
ཐམས་ཅད་དྲང་སླད་དུ། །རྩེ་གཅིག་ཆུ་རྒྱུན་ཁ་གཉིས་ཁ་གསུམ་པ། །ཟློས་པ་
ལྟ་བུར་བསྟན་ཡང་བརྒྱུད་ལུགས་བསྟན། །སྔོན་དུས་ཚེ་རབས་ཐམས་ཅད་
དེ་དག་གིས། །དངོས་སུ་ཆོས་བསྟན་ད་ལྟ་ཡན་ཆོད་དུ། །མཁའ་ལ་བྱོན་ཞིང་
ཆོས་ནི་བསྟན་མཛད་པ། །ལ་ལ་ཉིད་ཀྱིས་སྤྲུལ་ཞིང་བསྟན་པའང་ཡོད། །
སྦས་པའི་བརྟུལ་ཞུགས་མཛད་པའི་བླ་མ་རྣམས། །མི་མངོན་དབྱིངས་ན་
བཞུགས་ལའང་ཕྱག་འཚལ་ལོ། །བརྒྱ་དང་ལྔ་བཅུའི་ཚོགས་རབ་བཟང་བོ་
རྣམས། །རྒྱུན་ཆད་མེད་པར་བྱིན་གྱིས་བརླབ་ཏུ་གསོལ། །བདེ་བར་གཤེགས་
དང་དབྱེར་མེད་པའི། །མཁས་གྲུབ་དཔག་མེད་གྱུར་པ་ཡི། །ཆོས་དང་
མཚན་རབ་བརྗོད་གྱུར་པས། །ཁོ་བོའང་ཁུངས་བཟང་བཟང་བོར་བསྟན། །
དེར་བརྟེན་འདིར་འཚོགས་འགྲོ་བ་རྣམས། །འདི་ནས་སྐྱེ་བ་ ཐམས་ཅད་
དུ། །བླ་མའི་ཞབས་དྲུང་རབ་བརྒྱུད་ནས། །ཚོགས་གཉིས་མཆོག་རབ་གོང་
དུ་རྒྱས། །མཐར་ཐུག་བདེ་ཆེན་ཆོས་ཀྱི་སྐུ། །གཟུགས་སྐུའི་ཡུལ་ཅན་ཐོབ་
པར་ཤོག །ཅེས་གསུངས་ཤིང་། རྗེ་ཐམས་ཅད་མཁྱེན་པས་བྱང་ཆུབ་ལམ་
རིམ་ཆེན་མོར་ཡང་། ཇོ་བོའི་ཚེ་བ་བརྗོད་པ་འ་ཆོས་ཁུངས་བཙུན་པར་
བསྟན་པའི་ཕྱིར་མཛད་པ་པོའི་ཆེ་བ་བརྗོད་པ་ཞེས་གསུང ས་པ། ་དགོས་པ་་་་་



ཤིན་ཏུ་ཆེའོ། །དེས་ན་བདག་ཅག་གི་སྟོན་པ་ཐུགས་རྗེ་ཅན་དེ་ཉིད་ཀྱིས་
དང་བོར་བྱང་ཆུབ་མཆོག་ཏུ་ཐུགས་བསྐྱེད། བར་དུ་བསྐལ་ཆེན་གྲངས་མེད་
གསུམ་དུ་ཚོགས་བསགས། མཐར་མངོན་པར་རྫོགས་པར་སངས་རྒྱས་ཏེ་
གདུལ་བྱ་འདུལ་བའི་དུས་ལ་བབ་པ་ན་དགའ་ལྡན་གྱི་གནས་ནས་གཟིགས་
པ་ལྔ་ལ་གཟིགས་ཏེ། སེར་སྐྱའི་གནས་སུ་ཡུམ་སྒྱུ་འཕྲུལ་མའི་ལྷུམས་སུ་
ཞུགས་ཤིང་སྐུ་བལྟམས། དེ་ནས་དགུང་ལོ་ཉེར་དགུའི་བར་ཁབ་ཏུ་བཞུགས་
ཤིང་ལྷ་མི་གྲངས་མེད་སྨིན་པར་མཛད། ཉེར་དགུ་བ་ལ་ཁྱིམ་ནས་ཁྱིམ་མེད་
པར་རབ་ཏུ་བྱུང་སྟེ་ལོ་དྲུག་གི་ཡུན་དུ་དཀའ་བ་སྤྱད། དེ་ནས་རྡོ་རྗེ་གདན་
གྱི་སྤོ་ལ་མངོན་པར་རྫོགས་པར་སངས་རྒྱས་པའི་ཚུལ་བསྟན་ནས་ཆོས་ཀྱི་་་་
འཁོར་ལོ་རིམ་པ་གསུམ་དུ་བསྐོར་ཏེ་འགྲོ་བ་གྲངས་མེད་པ་ཞིག་སྨིན་ཅིང་་་
གྲོལ་བར་མཛད། དེ་ལྟར་རྒྱལ་བས་གདུལ་བྱའི་ཁམས་དང་བསམ་པ་ལ་
གཟིགས་ནས་ཆོས་གྲངས་མེད་པ་ཞིག་གསུངས་ཀྱང་། རིགས་བསྡུས་ན་ཆོས་
ཀྱི་ཕུང་བོ་བརྒྱད་ཁྲི་བཞི་སྟོང་དུ་འདུ། ཆོས་ཕུང་བརྒྱད་ཁྲི་བཞི་སྟོང་བོ་དེ་
ཡང་བསྡུ་ན་སྡེ་སྣོད་གསུམ་དུ་འདུ་ཞིང་། བརྗོད་བྱ་བསླབ་པ་གསུམ་དང་།
ཐེག་པའི་དབང་དུ་བྱས་ན་ཐེག་པ་གསུམ་དུ་འདུ་ལ། ཐེག་པ་གསུམ་པོ་དེ་
ཡང་བསྡུ་ན། ཐེག་པ་དམན་པ་དང་ཐེག་པ་ཆེན་པོ་གཉིས་སུ་འདུ། དེ་
ལའང་གདུལ་བྱའི་བསམ་པའི་དབང་གིས་དྲང་དོན་དང་ངེས་དོན་མཐའ་
ཡས་པ་ཞིག་ཡོད་དེ། གདུལ་བྱ་འགའ་ཞིག་ལ་བདེ་འགྲོའི་རྟེན་ཐོབ་པའི་
ཐབས་ཙམ་དང༌། འཁོར་བ་ལས་ཐར་པ་ཙམ་གྱི་ཐབས་དང༌། འགའ་ཞིག་



ལ་ཐེག་པ་ཆེན་པོའི་བློ་སྦྱོང་བ་རྣམས་གཙོ་བོར་སྟོན་པ་དང་། གདུལ་བྱ་
ལམ་ཡོངས་རྫོགས་ལ་བཀྲིར་རུང་བ་རྣམས་ལ་ཐེག་པ་ཆེན་པོའི་ལམ་ཆ་ཚང་
བར་སྟོན་པར་མཛད་པ་སོགས་མཐའ་ཡས་ཀྱང་། མཐར་ཐུག་ཐམས་ཅད་
ཐེག་པ་ཆེན་པོ་ལ་ཁྲིད་ནས་སངས་རྒྱས་འཐོབ་པའི་ཐབས་སུ་འགྱུར་བ་ཤ་་་
སྟག་ཡིན་གྱི། སངས་རྒྱས་འཐོབ་པའི་ཐབས་སུ་མི་འགྱུར་བའི་རྒྱལ་བའི་
བཀའ་ཚིག་གཅིག་ཀྱང་མེད་པར་གསུངས་སོ། །དེ་ལྟར་ཡང་འཇམ་དཔལ་
མཚན་བརྗོད་ལས། ཐེག་པ་གསུམ་གྱི་ངེས་འབྱུང་ལ། །ཐེག་པ་གཅིག་གི་
འབྲས་བུར་གནས། །ཞེས་དང་། རྗེ་ཐམས་ཅད་མཁྱེན་པས་ཀྱང་ཡང་དག་
པར་རྫོགས་པའི་སངས་རྒྱས་ནི་སྐྱོན་ཕྱོགས་རེ་ཟད་པ་དང༌། ཡོན་ཏན་
ཕྱོགས་རེ་རྫོགས་པ་མིན་གྱི། སྐྱོན་གྱི་རིགས་ཐམས་ཅད་ཟད་ཅིང་ཡོན་ཏན་
གྱི་རིགས་མཐའ་དག་རྫོགས་པ་ཡིན་ལ། དེ་སྒྲུབ་པའི་ཐེག་པ་ཆེན་པོ་བ་ཡང་
སྐྱོན་མཐའ་དག་འགོག་ཅིང་ཡོན་ཏན་མཐའ་དག་བསྐྱེད་པས་ན་ཐེག་པ་་་་་
གཞན་ཐམས་ཅད་ཀྱི་སྤངས་རྟོགས་ཀྱི་ཡོན་ཏན་གྱི་རིགས་ཐམས་ཅད་ཐེག་
པ་ཆེན་པོའི་ལམ་དུ་འདུ་བ་ཡིན་ནོ། །དེའི་ཕྱིར་སངས་རྒྱས་སྒྲུབ་པའི་ཐེག་
པ་ཆེན་པོའི་ལམ་གྱི་ཡན་ལག་ཏུ་གསུང་རབ་ཐམས་ཅད་འདུ་སྟེ། སྐྱོན་སྣ་རེ་
ཟད་པའམ་ཡོན་ཏན་སྣ་རེ་སྐྱེད་པ་མིན་པའི་ཐུབ་པའི་གསུང་མེད་པའི་ཕྱིར་
དང༌། དེ་ཐམས་ཅད་ཀྱང་ཐེག་ཆེན་པས་མི་སྒྲུབ་པ་མེད་པའི་ཕྱིར་རོ། །ཞེས་
གསུངས་སོ། །ཇོ་བོའི་ཆོས་བརྒྱུད་འདི་ལ་བཀའ་གདམས་པ་ཞེས་བརྗོད་
པའང་རྒྱལ་བའི་བཀའ་ལས་ཡི་གེ་ན་གཅིག་ཀྱང་འདོར་རྒྱུ་མེད་པར་དངོས་



དང་བརྒྱུད་པའི་སྒོ་ནས་གདུལ་བྱ་གཅིག་འཚང་རྒྱ་བའི་ཐབས་ཤ་སྟག་ཏུ་་་་
འཁྱེར་བར་བྱེད་པ་ཞིག་ལ་གསུངས་པ་ཡིན་ནོ། །དེས་ན་སྟོན་པ་ཐུགས་རྗེ་
ཅན་དེ་ཉིད་ཀྱིས་རྒྱལ་ཚབ་བྱམས་པ་མགོན་པོ་ལ་གསུངས། དེས་འཕགས་
པ་ཐོགས་མེད་ལ་གསུངས། དེས་དབྱིག་གཉེན་ལ་དེས་རྣམ་གྲོལ་སྡེ་ལ། དེས་
བཙུན་པ་གྲོལ་སྡེ་ལ། དེས་མཆོག་གི་སྡེ་ལ། དེས་དུལ་པའི་སྡེ་ལ་ ངེས་རྣམ་
པར་སྣང་མཛད་ལ། དེས་སེང་བཟང་ལ། དེས་ཀུ་ས་ལི་ཆེ་ཆུང་ལ། དེས་བླ་
མ་གསེར་གླིང་བ་ལ། དེས་ཇོ་བོ་ལྷ་གཅིག་ལ་གནང་ངོ་། །ཡང་བཙུན་པ་
རྣམ་གྲོལ་སྡེས་གུ་ཎཱ་མི་ཏྲ་ལ་གནང་། དེས་སེངྒེ་བཟང་བོ་ལ་གནང་། དེས་
གང་བ་སྤེལ་ལ། དེས་ཀུ་ས་ལི་ཆེ་བ་ལ་གནང་ཞེས་ཀྱང་འབྱུང་ངོ༌། །
ཡང་སློབ་དཔོན་དབྱིག་གཉེན་གྱིས་སློབ་དཔོན་བློ་གྲོས་བརྟན་པ་ལ་གནང་།
དེས་ཀུ་ས་ལི་ཆེ་བ་ལ་གནང ་ཞེས་ཀྱང་འབྱུང་སྟེ། རྒྱལ་བས་ལུང་བསྟན་པའི་
ཤིང་རྟ་ཆེན་པོ་འདི་དག་ནི་ཕལ་ཆེར་དགུང་ལོ་བརྒྱ་ཕྲག་མང་བོར་བཞུགས་
ནས་སེམས་ཅན་གྱི་དོན་མཛད་པས་ད་ལྟར་གྱི་སྐྱེ་བོ་དག་གི་ཚེའི་ཚད་དང་
བསྟུན་ནས་དུས་སྔ་ཕྱི་མཚུངས་མི་མཚུངས་སོགས་ཀྱི་དོགས་པ་བྱ་མི་དགོས་
སོ། །ཡང་ཐུབ་པའི་དབང་བོས་རྗེ་བཙུན་འཇམ་དབྱངས་ལ་གསུངས། དེས་
འཕགས་པ་ཀླུ་སྒྲུབ་ལ་གནང་། དེས་སློབ་དཔོན་ཟླ་བ་གྲགས་པ་ལ་གནང་།
དེས་རིག་པའི་ཁུ་བྱུག་ཆེ་བ་ལ། དེས་རིག་པའི་ཁུ་བྱུག་ཆུང་བ་ལ། དེས་ཇོ་
བོ་རྗེ་ལ་གནང་ངོ་། །ཡང་རྗེ་བཙུན་འཇམ་དབྱངས་ཀྱིས་རྒྱལ་སྲས་ཞི་བ་ལྷ་
ལ་གནང་། དེ་ནས་རིམ་གྱིས་བརྒྱུད་དེ་གསེར་གླིང་བ་ལ། དེས་ཇོ་བོ་རྗེ་ལ་



གནང་། རྒྱལ་སྲས་ཞི་བ་ལྷ་ནས་ཇི་ལྟར་བརྒྱུད་པའི་རིམ་པ་ནི་བཀའ་
གདམས་གླེགས་བམ་ལས། འཇམ་པའི་དབྱངས་དང་བློ་གྲོས་མི་ཟད་པ། །ཨེ་
ལ་རྡ་རི་དཔའ་བོ་རྡོ་རྗེ་དང་། །བྱང་ཆུཔའ ་སེལ ་ ་ པ འ་ཆེན་པོ་རིན་ཆེན་
དཔལ། །རྩ་བའི་བླ་མ་མགོན་པོ་གསེར་གླིང་བ། །བ ང་ ག་ལ་རྒྱ་ཆེན་སྤྱོད་པ་
སྦྱིན་མཛད་པའི། །དྲིན་ཅན་བླ་མ་དྲུག་ལ་ཕྱག་འཚལ་ལོ། །ཞེས་གསུངས་པ་
འདི་ཡིན་ནམ་སྙམ་སྟེ། དེ་ལྟར་ན་མགོན་པོ་འཇམ་དབྱངས་ཀྱིས་རྒྱལ་སྲས་
ཞི་བ་ལྷ་ལ་གནང་། དེས་སློབ་དཔོན་ཨེ་ལ་རྡ་རི་ལ་གནང་། དེས་སློབ་
དཔོན་དཔའ་བོ་རྡོ་རྗེ་ལ་གནང༌། དེས་སློབ་དཔོན་བྱང་ཆུབ་སེམས་དཔའ་
ཆེན་པོ་རིན་ཆེན་དཔལ་ལ་གནང་། དེས་མགོན་པོ་གསེར་གླིང་བ་ལ། དེས་
ཇོ་བོ་རྗེ་ལ་གནང་། འདིའི་བློ་གྲོས་མི་ཟད་པ་ཞེས་བྱ་བ་ནི་རྒྱལ་སྲས་ཞི་བ་
ལྷའི་མཚན་གྱི་རྣམ་གྲངས་ཡིན་པར་གསུངས་སོ། །
དེ་ཡང་ཇོ་བོ་རྗེ་འདི་ཉིད་ནི་བསྐལ་བ་དཔག་ཏུ་མེད་པའི་སྔ་རོལ་ནས་
ཚོགས་གཉིས་རྫོགས་པར་མཛད་ནས། སྙིགས་མའི་དུས་ཀྱི་འགྲོ་བ་རྣམས་ཀྱི་
མགོན་སྐྱབས་སུ་བསམ་བཞིན་དུ་བྱོན་པ་ཞིག་སྟེ། ཤར་ཕྱོགས་ཟ་ཧོར་རྒྱལ་
བོའི་ཕོ་བྲང་གསེར་གྱི་རྒྱལ་མཚན་ཅན་ཞེས་བྱ་བར། ཡབ་ཆོས་རྒྱལ་དགེ་བ་
དཔལ་དང་། ཡུམ་འོད་ཟེར་ཅན་གཉིས་ཀྱི་སྲས་སུ་སྐུ་འཁྲུངས། སྐུ་འཁྲུངས་
ཙམ་ཉིད་ནས་རྗེ་བཙུན་སྒྲོལ་མའི་ཞལ་གཟིགས་ཤིང་། བྱ་བ་ཐམས་ཅད་རྗེ་
བཙུན་མས་ལུང་སྟོན་པར་མཛད། དེ་ནས་དགུང་ལོ་བཅུ་དྲུག་གི་བར་དུ་
བཟོ་དང༌། གསོ་བ་དང༌། སྒྲ་དང་གཏན་ཚིགས་རིག་པ་བཞི་ལ་གཙོ་བོར་



སྦྱངས་པས་མཁས་པའི་ཕུལ་ཏུ་ཕྱིན་པར་གྱུར་ཏེ། རྒྱལ་བའི་བསྟན་པ་ལ་
ལོག་པར་འཁུ་བའི་མུ་སྟེགས་བྱེད་མང་བོ་ཡང་གཏན་ཚིགས་རིག་པའི་སྒོ་་་་
ནས་ཚར་བཅད། དེ་ནས་རི་ནག་པོའི་གཙུག་ལག་ཁང་དུ། གྲུབ་ཆེན་རཱ་ཧུ་
ལ་ཆེན་པོ་ལ་དབང་བཞི་ཡོངས་སུ་རྫོགས་པར་ཞུས། གསང་མཚན་ཡེ་ཤེས་
གསང་བའི་རྡོ་རྗེ་ཞེས་བཏགས། བཞན་ཡང་གྲུབ་ཆེན་གྱི་བླ་མ་མང་དུ་
བསྟེན་ཅིང་། དགུང་ལོ་ཉེར་དགུའི་བར་གསང་སྔགས་རྒྱུད་སྡེ་བཞིའི་གཞུང་
མན་ངག་ཐམས་ཅད་ལ་སྦྱངས་པས་མཁས་པའི་ཕུལ་ཏུ་ཕྱིན་པར་གྱུར་ཅིང་།
ཏིང་ངེ་འཛིན་དང་མངོན་པར་ཤེས་པ་ལ་སོགས་པའི་ཉམས་རྟོགས་དཔག་
ཏུ་མེད་པ་ཐུགས་ལ་འཁྲུངས། རྟེན་འདི་ཉིད་ཀྱིས་སྔགས་ཀྱི་ཉམས་ལེན་ལ་
འབད་དེ་མཆོག་གི་དངོས་གྲུབ་བསྒྲུབ་པར་བྱའོ་སྙམ་དུ་དགོངས་པ་ན། བླ་
མ་རཱ་ཧུ་ལ་རི་ནག་པོ་བྱ་རྐང་ཅན་ན་བཞུགས་པས་མཁྱེན་ནས། དེ་དང་
ཇོ་བོ་བཞུགས་སའི་བར་ལ་ཉིན་ལན་མང་བོ་ཡོད་ཀྱང་སྐད་ཅིག་ལ་ཇོ་བོའི་
མདུན་དུ་བྱོན་ནས། ཁྱོད་ཀྱིས་རིག་པའི་གནས་ལྔ་ཤེས་པ་སོགས་གོང་གི་
ཡོན་ཏན་དེ་རྣམས་ཀྱིས་གར་ཡང་མི་ཕྱིན་པས། རབ་ཏུ་བྱུང་ལ་ཡི་དམ་
ཐུགས་རྗེ་ཆེན་པོ་ལ་གྱིས། བྱམས་སྙིང་རྗེ་བྱང་ཆུབ་ཀྱི་སེམས་སྒོམས། འབྲས་
བྲེ་ཕྱེད་སྦྱིན་པར་བཏང་བའི་འབྲས་བུ་ལ་ལོངས་སྤྱོད་པའི་མི་གཅིག་གིས་་་་
ཁྱོད་འབོད་པར་འདུག་གིས་དེར་སོང་། དེ་ན་གདུལ་བྱ་མང་བོ་ཡོད་ཅེས་
རབ་ཏུ་འབྱུང་བར་བསྐུལ་ཞིང་བྱང་ཕྱོགས་གངས་རིའི་ཁྲོད་དུ་བསྟན་པ་་་་་
དང་འགྲོ་བའི་དོན་རྒྱ་ཆེན་པོ་འབྱུང་བར་ལུང་བསྟན། ཡང་ནུབ་གཅིག་རྨི་
12



ལམ་དུ་ཐུབ་པ་འཁོར་བཅས་གདུགས་ཚོད་གསོལ་གྱིན་འདུག་པའི་གྲལ་་་་་
གཤམ་ན། ཇོ་བོ་ཡང་འདུག་པ་ལ་ཐུབ་པ་འཁོར་བཅས་ཇོ་བོ་ལ་སྤྱན་ཅེ་རེ་
གཟིགས་ནས། ཁྱོད་ཅི་ལ་ཆགས་ནས་རབ་ཏུ་མི་འབྱུང་གསུངས་པ་ཞིག་
རྨིས་པས། ད་ངེས་པར་རབ་ཏུ་འབྱུང་དགོས་པར་འདུག་དགོངས་ནས་ཕལ་
ཆེན་སྡེ་བའི་གནས་བརྟན་འདུལ་བ་འཛིན་པ་ཆེན་པོ་ཤྲཱི་ལ་རཀྵི་ཏ་ཞེས་བྱ་
བ་སྦྱོར་བའི་ལམ་གྱི་དེ་ཁོ་ན་ཉིད་ཀྱི་ཕྱོགས་གཅིག་ལ་ཞུགས་པའི་ཏིང་ངེ་་་་
འཛིན་བརྙེས་པ་ཞིག་ལ་མཁན་པོ་མཛད་ནས་རབ་ཏུ་བྱུང་སྟེ། མཚན་ཡང་
དཔལ་མར་མེ་མཛད་ཡེ་ཤེས་ཞེས་བཏགས་སོ། །དེ་ནས་དགུང་ལོ་སོ་གཅིག་
གི་བར་དུ་མཚན་ཉིད་ཀྱི་ཐེག་པའི་ནང་རིག་པའི་སྡེ་སྣོད་གོང་འོག་རྣམས་
ལ་སྦྱངས་ཤིང་། ཁྱད་པར་དུ་བྱེ་བྲག་ཏུ་བཤད་པ་ཆེན་མོ་ལ་བླ་མ་དྷརྨ་རཀྱི་
ཏའི་སྤྱན་སྔར་ལོ་བཅུ་གཉིས་སུ་གསན་པར་མཛད་དོ། །དེ་ནས་དྷརྨ་རཀྱི་
ཏའི་སྤྱན་སྔར་བློ་སྦྱོང་གི་གདམས་པ་གསན་པར་མཛད་དོ། །བླ་མ་དྷརྨ་རཀྱི་
ཏ་ཞེས་བྱ་བ་ནི། ཐུགས་སྙིང་རྗེ་ཤིན་ཏུ་ཆེ་བས་ཁོང་བཞུགས་པའི་ཉེ་གམ་
དུ་མི་ཞིག་ནད་དྲག་པོས་ཐེབས་པ་ལ་སྨན་པ་ན་རེ། ནད་འདི་ལ་མི་གསོན་
པོའི་ཤ་རྙེད་ན་ཕན་ཡང་མི་རྙེད། གཞན་ཐབས་མེད་ཟེར་བ་ལ། མི་གསོན་
པོའི་ཤ་གང་ནས་ཀྱང་མ་རྙེད་པར་ནད་པ་དེ་ཉམ་ཐག་པ་ལ་བླ་མ་འདི་སྙིང་
རྗེ་ཚད་མེད་སྐྱེས་ནས། དེས་ཕན་ན་ངས་སྦྱིན་གྱིས་གསུངས་ནས། རང་གི་
བརླ་ལས་ཤ་བཅད་ནས་བྱིན།ནད་པས་ཤ་དེ་ཟོས་པས་ཕན། སྙིང་ཟུག་ཆེན་
པོ་བྱུང་ཡང་སྙིང་རྗེའི་ཤུགས་ཀྱིས་འགྱོད་པ་མ་སྐྱེས། ནད་པ་ལ་ཕན་ནམ་



དྲིས་པས། ཁོ་ན་རེ། བདག་གི་ནད་ལ་ཕན་ལགས་ཏེ། ཁྱེད་འོ་བརྒྱལ་དུ་
བཅུག་ཟེར། སེམས་ཅན་ལ་ཕན་ན་ང་ཤི་ཡང་བཟོད་དགོང ས་པ་བྱུང་།
ཟུག་ཆེ་བས་མནལ་མ་བྱུང༌། ཐོ་རངས་མནལ་སིམ་ཙམ་ཞིག་བྱུང་བའི་
མནལ་ལམ་དུ་མི་དཀར་བོ་ཞིག་བྱུང་ནས། བྱང་ཆུབ་ཆེན་པོ། ཐོབ་པར་
འདོད་པས ་ཁྱེད་ཀྱིས་འདི་ལྟ་བུའི་དཀའ་བ་སྤྱད་དགོས། ལེགས་སོ་ལེགས་
སོ་གསུངས་ནས་རྨ་ལ་ལྗགས་མཆིལ་བཏབ་ནས་ཕྱག་གིས་བྱབས་པས་རྨེན་
པའང་མེད་པར་སོང་བ་རྨིས། མནལ་སད་ཙ་ན་དེ་བཞིན་དུ་གྱུར་འདུག
མི་དེ་ཐུགས་རྗེ་ཆེན་པོ་ཡིན་པར་འདུག་གསུངས། སྔར་ནས་ཉན་ཐོས་བྱེ་
བྲག་སྨྲ་བའི་ལྟ་བ་འཛིན་པ་ཡིན་ཀྱང་། ཐུགས་རྗེ་ཆེན་པོའི་བྱིན་རླབས་
དང༌། སྙིང་རྗེས་གཞན་ལ་སྐུ་ཤ་བྱིན་པས་ལས་སྒྲིབ་མང་བོ་དག་ཅིང་།
བསོད་ནམས་ཀྱི་ཚོགས་རླབས་ཆེན་རྫོགས་པའི་མཐུས་གནས་ལུགས་སྟོང་བ་
ཉིད་ཀྱི་དོན་ཀླུ་སྒྲུབ་ཡབ་སྲས་ཀྱི་དགོངས་པ་བཞིན་ཐུགས་ལ་འཁྲུངས།
དབུ་མ་རིགས་ཚོགས་རྣམས་ཀྱང་གཞན་གྱིས་བསླབས་པ་དང་དཔེ་གཟིགས་
པ་ལ་མ་བལྟོས་པར་ཐུགས་ལ་ཝལ་གྱིས་ཤར་ནས་ཞལ་འདོན་དུ་མཛད་པ་་་་
ཞིག་བྱུང་གསུངས། བླ་མ་འདི་ཉིད་ཀྱིས་ཇོ་བོ་ལ་བློ་སྦྱོང་གི་ཁྲིད་རྒྱས་པར་
གནང་བ་རྣམས་རྩ་ཚིག་ལྟ་བུར་བསྡུས་པ་ནི། བློ་སྦྱོང་མཚོན་ཆའི་འཁོར་ལོ་
དང་རྨ་བྱ་དུག་འཇོམས་གཉིས་ཡིན་གསུངས། ཇོ་བོ་རྗེས་བླ་མ་དེ་ལ་བློ་སྦྱོང་
གི་ཁྲིད་གསན་ནས་ཐུགས་ལ་ཉམས་རྟོགས་འཁྲུངས་པའི་ཚིགས་བཅད་འདི་
དག་གསུངས། ཁོ་བོས་རྒྱལ་སྲིད་སྤངས་ནས་དཀའ་བ་སྤྱད་པའི་ཚེ། །བསོད་



ནམས་བསགས་པའི་བླ་མ་མཆོག་དང་མཇལ། །དམ་ཆོས་བདུད་རྩི་འདི་
བསྟན་ཆོས་དབང་བསྐུར། །དེང་སང་གཉེན་པོ་ཐོབ་ནས་ཆིག་རྐྱ་བཟུང་། །
གྲུབ་པའི་མཐའ་ལ་ཕྱོགས་རིས་མ་མཆིས་པས། །བློ་གྲོས་བཀྲམ་ནས་ཀུན་ལ་
བསླབས་པའི་ཚེ། །ཡ་མཚན་དཔག་མེད་བདག་གིས་མཐོང་མོད་ཀྱི། །སྙིགས་
མའི་དུས་འདིར་ཆོས་འདིས་ཕན་པ་འབྱུང་། །ཞེས་གསུངས་སོ། །ཡང་ཇོ་བོ་
རྗེས་བླ་མ་བྱམས་པའི་རྣལ་འབྱོར་བ་ལའང་བློ་སྦྱོང་གི་ཆོས་སྐོར་འདི་གསན།
བྱམས་པའི་རྣལ་འབྱོར་བ་ཞེས་བྱ་བ་ནི། དབེན་པའི་གནས་སུ་བྱམས་སྙིང་
རྗེ་བྱང་ཆུབ་ཀྱི་སེམས་ལ་ཐུགས་དམ་གཙོ་བོར་མཛད་ས། ཀྭ་ཡེ་ཕ་མར་
གྱུར་པའི་འགྲོ་བ་མ་ལུས་དྲང་བའི་ཕྱིར། །བདག་ལ་ཡོད་པའི་ཉོན་མོངས་
དུག་ལྔ་གང་དག་གིས། །སེམས་ཅན་རྣམས་ཀྱི་དུག་ལྔ་མ་ལུས་དྲང་བ་ར་ག །
འདོད་ཆགས་ལ་སོགས་མེད་པའི་དགེ་བ་གང་ཡོད་རྣམས། །འགྲོ་དྲུག་
སེམས་ཅན་རྣམས་ལ་སྙོམས་པར་བྲིམ་པར་བྱ། །ན་ཚ་ལ་སོགས་འབྲས་བུར་
གྱུར་པའི་སྡུག་བསྔལ་གྱིས། །དེ་དང་རིགས་མཐུན་སྡུག་བསྔལ་མ་ལུས་དྲང་
བར་བྱ། །ན་ཚ་ལ་སོགས་མེད་པའི་ཕན་བདེ་གང་ཡིན་དེ། །འགྲོ་དྲུག་སེམས་
ཅན་རྣམས་ལ་སྙོམས་པར་བྲིམ་པར་བྱ། །དེ་ལྟར་བྱས་ན་རང་ཉིད་འཁོར་
བའི་རྒྱ་མཚོ་འདིར། །སྐད་ཅིག་ཙམ་ཡང་འཁྱམ་པའི་གོ་སྐབས་ག་ལ་སྲིད། །
འོན་ཀྱང་ཇི་སྲིད་བྱང་ཆུབ་མ་ཐོབ་བར། །མྱོང་འགྱུར་ཉོན་མོངས་རྒྱུ་འབྲས་
ཇི་སྙེད་པ། །ཐམས་ཅད་སྐྱེ་བ་འདི་ལ་ཡོངས་སུ་རྫོགས་པར་བྱ། །དེ་ཡང་ད་
ལོ་ཟླ་བ་འདི་ལ་དྲང་བར་བྱ། །དེ་ཡང་དེ་རིང་ད་ལྟ་ཉིད་དུ་རྫོགས་བྱས་
A



ནས། །སྡུག་བསྔལ་བྲང་བྲེང་རབ་ཆད་ཙམ་ཞིག་ཐབས་སུ་བསྟེན། །བློ་འདི་
འབྱོང་བར་གྱུར་ཅིག་བྱམས་པའི་རྣལ་འབྱོར་བ། །ཞེས་བྱམས་སྙིང་རྗེ་བྱང་
ཆུབ་ཀྱི་སེམས་ཀྱི་ཉམས་མགུར་མཛད་ཅིང་ཆུ་བོ་གངྒཱའི་འགྲམ་དུ་སྒོམ་ཞིང་
བཞུགས་པ་ན། རྗེ་བཙུན་བྱམས་པ་མགོན་པོ་མདུན་དུ་བྱོན་ནས་ཞལ་
བསྟན། ཐོས་པ་ཙམ་གྱིས་ངན་འགྲོའི་སྡུག་བསྔལ་སེལ་བའི་གླུ། །བསམ་པ་
ཙམ་གྱིས་འཁོར་བའི་ལྗོན་པ་གཅོད་པའི་གླུ། །སྒོམ་པ་ཙམ་གྱིས་བྱང་ཆུབ་
མྱུར་དུ་འབྱིན་པའི་གླུ། །བྱམས་པ་སྙིང་རྗེ་བྱང་ཆུབ་སེམས་ཀྱི་གླུ་འདི་
མཚར། །ཉོན་མོངས་དུག་ལྔས་དགྲ་བཞིན་འཇོམས་པར་རིག་ན་ཡང་། །
ཁྱོད་ཀྱིས་འདི་ལྟར་ན་ནི་རྒྱུད་ལ་བསྟེན་པ་མཚར། །ན་ཚ་སྡུག་བསྔལ་ཀུན་
ནས་བཟོད་པར་དཀའ་ན་ཡང་། །ཁྱོད་ཀྱི་འདི་ལྟར་ན་ནི་ངོ་མཚར་རྨད་དུ་
བྱུང༌། །རང་དོན་ཡལ་བར་དོར་ནས་གཞན་དོན་ལྷུར་མཛད་ཚེ། །རང་
དབང་མེད་པར་འཁོར་བར་འཁྱམས་པ་སུ་ཡི་བཀའ། །དེས་ན་རང་དོན་
བསམ་པ་སྐད་ཅིག་མ་འཁྲིས་པར། །གཞན་གྱི་མི་འདོད་བདག་གིས་ལེན་པ་
དམ་པ་ཡིན། །ཐེག་པ་ཆེན་པོའི་གསུང་རབ་མཐའ་ཡས་མུ་མེད་ཀྱང་། །འདི་
རུ་མ་འདུས་རྡུལ་ཙམ་གང་ཡང་ཡོད་མ་ཡིན། །དེའི་ཕྱིར་རྣལ་འབྱོར་ཁྱོད་ཀྱི་
རྡོ་རྗེ་གླུ་དབྱངས་འདི། །ཐོས་སམ་བསམ་མམ་སྒོམ་མམ་བཤད་ཀྱང་རུང་། །
འཇིག་རྟེན་ལྷ་དང་བཅས་པའི་སྐྱབས་གནས་དམ་པ་སྟེ། །ཕྱོགས་བཅུའི་
རྒྱལ་བ་རྣམས་ཀྱི་ཐུགས་ཀྱི་ཉིང་ཁུ་དེ། །ཁྱོད་ཀྱི་བློ་ལ་ཤར་བ་ངོ་མཚར་ཤིན་
ཏུ་ ཆེ། །ཞེས་ཐུགས་ཤིན་ཏུ་མཉེས་པའི་སྒོ་ནས་དབུགས་དབྱུང་བར་མཛད་



པས། བྱམས་སྙིང་རྗེའི་རྟོགས་པ་རྒྱ་ཆེར་འཕེལ་ཞིང་ཐེ་ཚོམ་གྱི་མདུད་པ་
གྲོལ་ནས། མཐོང་ཐོས་དྲན་རེག་ཐམས་ཅད་ལ་ཕན་པའི་ནུས་པ་ཐོབ་སྟེ།
འདི་ལྟར་ཉིན་ལན་གསུམ་མཚན་ལན་གསུམ་དུས་དང་གནས་སྐབས་ཐམས་
ཅད་དུ་དྲན་པ་བརྗེད་པ་མ་མཆིས་པར་ཆོས་འདི་ལ་བློ་སྦྱངས་ཤིང་ཁམས་་་
བསོས་རྡོ་རྗེའི་གླུ་དབྱངས་འདི་ལྟར་བླངས་པས། ལྷ་དང་ཀླུ་དང་གནོད་
སྦྱིན་དང་། ལྷ་མ་ཡིན་དང་། ནམ་མཁའ་ལྡིང་དང༌། མིའམ་ཅི་དང་། ལྟོ་
འཕྱེའི་ཚོགས་དང་། ཤ་ཟ་དང་། སྲིན་པོ་ལ་སོགས་པ་མ་རང་གི་བུ་གཅིག་
པུ་ལ་བྱམས་པ་བཞིན་དུ་གུས་པར་དབང་དུ་འདུས་པར་གྱུར་ཏོ། །གཞན་
ཡང་ཡུལ་གྱི་རྒྱལ་བོ་དང་བློན་པོ་དང༌། བཙུན་མོ་དང་། བྲམ་ཟེ་དང༌། ཁྱིམ་
བདག་དང་། ཁྱེའུ་བུ་མོ་དམངས་རིགས་ལ་སོགས་པ་ཐམས་ཅད་དབང་དུ་
འདུས་ཏེ། དགའ་བས་རྗེས་སུ་འབྲང་ཞིང་མཐོང་བ་དང་ཐོས་པ་ཐམས་
ཅད་ཀྱང་བྱམས་པའི་རང་བཞིན་དུ་གྱུར་ཏོ། །གཞན་ཡང་རྟ་དང་གླང་བོ་
དང་མ་ཧེ་དང་སྤྲེའུ་དང་འདབ་ཆགས་རྣམས་དང་། གཅན་གཟན་གྱི་
ཚོགས་རྣམས་དང་། ཐ་ན་སྲོག་ཆགས་གྲོག་སྦུར་ཡན་ཆད་མི་འཇིགས་ཤིང༌།
བག་ཕེབས་པར་རྣལ་འབྱོར་བའི་དྲུང་དུ་འཁོད་པར་གྱུར་ཏོ། །དེ་ལྟར་རྣལ་
འབྱོར་བའི་ཐུགས་ཀྱིས་དགོངས་ནས། སླར་ཡང་། ཐོག་མེད་དུས་ནས་ཉེ་
བར་འབྲེལ་བ་ཡི། །ཕ་མར་གྱུར་པའི་སེམས་ཅན་མ་ལུས་པ། །བྱང་ཆུབ་
མཆོག་ལ་འགོད་པའི་ཡི་དམ་བསམ། །ཆོས་འདིས་བྱམས་པ་མགོ ་ ་ལ་
མཆོད་པར་བགྱི། །དེ་ཚེ་རང་དོན་སྐད་ཅིག་མ་འཁྲིས་པར། །གཞན་དོན་



འབའ་ཞིག་སྙིང་ལ་གོམས་པར་བྱ། །འདི་ནི་བྱང་ཆུབ་སྒྲུབ་པའི་གཙོ་བོ་
ཡིན། །ཆོས་འདིས་བྱམས་པ་མགོན་ལ་མཆོད་པར་བགྱི། །བདེ་སྡུག་བཏང་
སྙོམས་ཚོར་བ་ཅི་བྱུང་ཡང་། །བྱང་ཆུབ་འབྱིན་པའི་གྲོགས་སུ་དང་དུ་
བླངས། །བསྐལ་བ་དུ་མར་བསོད་ནམས་ཅི་གསོག་ཀྱང་། །ཉན་ཐོས་སྡར་
མའི་ཆོས་སུ་ཤོར་མ་གྱུར། །ཆོས་འདིས་བྱམས་པ་མགོན་ལ་མཆོད་པར་
བགྱི། །དེ་ཙམ་ཞིག་ཏུ་མི་འདོད་ཅི་བྱུང་ཡང་། །བཟོད་པའི་གོ་ཆ་ཅུང་ཟད་
ཤོར་མ་གྱུར། །ལྷག་པར་དྲིན་གྱིས་བསྐྱངས་པའི་སྐྱེ་བོ་ཡིས། །ལོག་སྒྲུབ་བྱས་
ཀྱང་འཛུམ་པའི་བཞིན་གྱིས་བསྐྱངས། །ཆོས་འདིས་བྱམས་པའི་མགོན་ལ་
མཆོད་པར་བགྱི། །སྡང་བའི་སྐྱེ་བོའི་ཕྱོགས་ནས་སྡིག་བསགས་ཀྱང་། །ངན་
པའི་བསམ་པ་སྐད་ཅིག་ཤོར་མ་གྱུར། །སྣང་སྲིད་བདུད་དང་ལྷ་འདྲེ་དགྲར་
ལངས་ཀྱང་། །རང་འདོད་འཁྲིས་པས་སྲུང་སྐྱོབ་བྱེད་མ་མྱོང་། །ཆོས་འདིས་
བྱམས་པ་མགོན་ལ་མཆོད་པར་བགྱི། །ངེས་པར་འཆི་བའི་ནད་ཀྱིས་བཏབ་
གྱུར་ཀྱང་། །ཆོས་མིན་དག་ལ་ཡིད་བརྟན་འཆའ་མ་མྱོང་། །སེར་སྣ་གོམས་
པས་འབྱོར་བ་ཆུང་ན་ཡང་། །ལོག་པའི་འཚོ་བས་ལྟོ་གོས་བྱེད་མ་མྱོང་། །
ཆོས་འདིས་བྱམས་པ་མགོན་ལ་མཆོད་པར་བགྱི། །ངན་པའི་གྲོགས་ཀྱིས་
ཀུན་ནས་བསྐོར་ན་ཡང་། །གཉེན་པོའི་རང་ཚུགས་གང་འབད་སྐྱེལ་མ་
མྱོང༌། །མདོར་ན་འགྲོའམ་འདུག་གམ་ཅི་བྱེད་ཀྱང༌། །མ་བརྟགས་བྱ་བ་གང་
ཡང་བྱེད་མ་མྱོང་། ཆོས་འདིས་བྱམས་པ་མགོན་ལ་མཆོད་པར་བགྱི། །དེ་
ལྟར་ཡིན་མོད་འོན་ཀྱང་ཆོས་རྣམས་ལ། །བདེན་པར་རྟོག་པ་རྡུལ་ཙམ་ཡོད་



མ་མྱོང་། །འདི་ནི་བྱང་ཆུབ་སྒྲུབ་པའི་གཙོ་བོ་ཡིན། །ཆོས་འདིས་བྱམས་པ་
མགོན་ལ་མཆོད་པར་བགྱི། །དེ་ལྟར་བསྒྲུབས་པའི་མཆོད་པ་དམ་པ་འདི། །
རྣལ་འབྱོར་བདག་གི་བསམ་པ་སྦྱང་བའི་ཕྱིར། །བྱམས་པའི་དཔུང་གིས་
ཡོན་འདི་བཞེས་སུ་གསོལ། །བཞེས་ལ་བློ་འདི་འབྱོངས་པར་མཛད་དུ་
གསོལ། །ཞེས་རྗེ་བཙུན་བྱམས་པ་མགོན་པོ་ལ་སྒྲུབ་པའི་མཆོད་པ་རྒྱ་ཆེར་
ཕུལ། དེའི་ཚེ་བར་སྣང་ལ་མཆོད་པའི་ལྷ་མོ་ལྔ་དང་། སྒྲ་དང་འོད་ལ་སོགས་
པ་ཡིད་དུ་འོང་བའི་མཆོད་པ་གཞན་ཡང་དཔག་ཏུ་མེད་པའི་རྣམ་པ་བྱུང་་་་
བར་གྱུར་ཏོ། །དེའི་ཚེ་བྱམས་པའི་རྣལ་འབྱོར་བ་ལ་བློ་སྦྱོང་འདི་ཞུ་བ་ཆེས་
མང་དུ་བྱུང་ཡང་གཙོ་བོར་གྱུར་པ་ནི་ཇོ་བོ་རྗེ་ཉིད་དེ། ཇོ་བོ་རྗེས་བླ་མ་དེའི་
ཞབས་དྲུང་དུ་ཐེག་པ་ཆེན་པོའི་བློ་སྦྱོང་གི་མན་ངག་གསན་པས་ཐུགས་ངེས་
འཁྲུངས་ཤིང་། བླ་མ་གཉིས་པོ་དེ་ལ་སྐུ་དྲིན་ཤིན་ཏུ་ཆེ་བར་འཛིན་ནོ། །ཇོ་
བོ་ཉིད་ཀྱི་ཞལ་ནས། བྱམས་པའི་སྐྱེས་མཆོག་གྲུབ་ཆེན་རྣལ་འབྱོར་བ། །
རཀྵི་ཏ་ཞེས་རང་ཤའང་གཞན་ལ་སྟེར། །ཐུན་མོང་མ་ཡིན་སེམས་བསྐྱེད་
སྦྱིན་མཛད་པའི། །བླ་མ་དཔའ་བོ་གཉིས་ལ་ཕྱག་འཚལ་ལོ། །ཞེས་གསུངས་
སོ། །དེ་ལྟར་ཇོ་བོ་རྗེས་མཁས་གྲུབ་ཀྱི་བླ་མ་མང་དུ་བསྟེན་ཏེ། མདོ་སྔགས་
ཀྱི་གདམས་པ་རྒྱ་ཆེར་གསན་ནས་ཐུགས་ཉམས་སུ་བཞེས་པའི་ཚེ་མྱུར་དུ་་་་
མངོན་པར་རྫོགས་པར་འཚང་རྒྱ་བ་ལ་ལམ་གང་ཞིག་མྱུར་སྙམ་དུ་དགོངས་
ཤིང་རྡོ་རྗེ་གདན་ལ་བསྐོར་བ་མཛད་པ་ན། ནམ་མཁའ་ལ་བུད་མེད་རྒན་
གཞོན་གཉིས་འདུག་པའི་རྒན་པ་ལ་གཞོན་པས་ཕྱག་བཙལ་ནས་མྱུར་དུ་་་་་
19
C.



སངས་རྒྱས་ཐོབ་པར་འདོད་པས་ཆོས་གང་ལ་བསླབ་པར་བྱ་ཞེས་ཞུས་པ་ལ།
རྒན་པ་ན་རེ། བྱམས་ང་རྗེ་བྱང་ཆུབ་ཀྱི་སེམས་ལ་བསླབ་པར་བྱའོ་
གསུངས་ནས། གསང་སྔགས་ལུགས་ཀྱི་བྱང་སེམས་སྒོམ་པའི་མན་ངག་ཅིག་
གསུང་གིན་འདུག་པ་ལ། ཇོ་བོས་ཀྱང་གསན་པས་བུམ་པ་གཅིག་ནས་
གཅིག་ཏུ་བྱོ་བ་ལྟར་ཐུགས་སུ་ཆུད་ཅིང༌། བྱང་ཆུབ་ཀྱི་སེམས་ལ་སྔར་བས་
ཀྱང་ངེས་ཤེས་སྐྱེས། ཡང་ནང་སྐོར་ལ་བྱོན་པས་གཙང་ཁང་གི་ལྷ་ཆུང་བ་
རྣམས་ཀྱིས་ལྷ་ཆེ་བ་རྣམས་ལ་ཕྱག་བཙལ་ནས་མྱུར་དུ་སངས་རྒྱས་ཐོབ་པར་
འདོད་པས་ཆོས་གང་ལ་བསླབ་པར་བྱ་ཞེས་ཞུ་བཞིན་འདུག་པ་ལ། ལྷ་ཆེ་བ་
རྣམས་ཀྱིས། བྱམས་སྙིང་རྗེ་བྱང་ཆུབ་ཀྱི་སེམས་ལ་བསླབ་པར་བྱའོ་གསུངས་
ནས་ཕར་ཕྱིན་ལུགས་ཀྱི་བྱང་སེམས་སྒོམ་ལུགས་ཤིག་གསུང་གིན་འདུག་པ་
ལ་གསན་པས་ཀྱང་བུམ་པ་གཅིག་ནས་གཅིག་ཏུ་བྱོ་བ་ལྟར་ཐུགས་སུ་ཆུད་་་་
ཅིང་བྱང་ཆུབ་ཀྱི་སེམས་ལ་ཐུགས་ངེས་ཆེན་པོ་འཁྲུངས། དེ་ནས་བྱང་ཆུབ་
ཀྱི་སེམས་རིན་པོ་ཆེའི་མན་ངག་ཡོངས་སུ་རྫོགས་པར་སྟོན་པའི་བླ་མ་ཞིག་་་་
གང་ན་ཡོད་སྙམ་དུ་ཡོངས་སུ་རྫོགས་པར་སྟོན་པའི་བླ་མ་ཞིག་གང་ན་ཡོད་
སྙམ་དུ་རྩད་བཅད་པ་ན། བླ་མ་གསེར་གླིང་བ་ཆེན་པོ་བྱང་ཆུབ་ཀྱི་སེམས་
ཀྱི་མན་ངག་ཐམས་ཅད་ཀྱི་བདག་པོར་གྲགས་པས། གསེར་གླིང་དུ་ཕེབས་
པར་དགོངས་ནས། པཎྜི་ཏ་སའི་སྙིང་བོ་ལ་སོགས་པའི་འཁོར་པཎྜི་ཏ་མང་
བོ་དང་བཅས་རྒྱ་མཚོའི་སྟེང་ལ་གྲུ་གཟིངས་བཅས་ནས། ཟླ་བ་བཅུ་གསུམ་
ཙམ་གྱི་བར་དུ་མཚོ་འབའ་ཞིག་གི་སྟེང་ནས་ཕེབས་དགོས་བྱུང་ཞིང་། དེའི་



ཚེ་ཆུ་སྲིན་ཉ་རློན་མིད་ཆེན་པོ་དང་། རྒྱ་མཚོའི་ཀློང་དང་ཕྲད་པ་དང་། མུ་
སྟེགས་ངན་པས་གནོད་པ་ཆེན་པོ་བྱས་ཏེ། རླུང་ཤུགས་དྲག་པོས་གྲུ་
གཟིངས་འཇིག་ཏུ་ཉེ་བ་ལ་སོགས་པའི་གེགས་དང་། ཡ་ང་བ་མང་དུ་
བྱུང་བ་རྣམས་བྱམས་སྙིང་རྗེའི་མཐུ་དང་གཤིན་རྗེ་གཤེད་ཀྱི་རྣལ་འབྱོར་ལ་
བརྟེན་ནས་ཞི་བར་མཛད། བསྟན་པ་དང་སེམས་ཅན་གྱི་དོན་དུ་དཀའ་
སྤྱད་བཟོད་པར་མཛད་དེ་གསེར་གླིང་དུ་ཕེབས། བླ་མ་གསེར་གླིང་བ་དང་
ཞལ་མཇལ། མཆོད་པའི་བྱེ་བྲག་བསམ་གྱིས་མི་ཁྱབ་པ་ཕུལ། བྱང་ཆུབ་ཀྱི་
སེམས་ཀྱི་མན་ངག་ཡོངས་སུ་རྫོགས་པ་གནང་དགོས་པར་གསོལ་བ་བཏབ་
པ་ན། གསེར་གླིང་བ་ཆེན་པོའི་ཞལ་ནས། བྱམས་སྙིང་རྗེ་བྱང་ཆུབ་ཀྱི་
སེམས་ལ་སློབ་པར་ནུས་སམ། འདིར་ལོ་བཅུ་གཉིས་སྡོད་ནུས་སམ་གསུངས།
ནུས་ལགས་ཞེས་ཞུས་ནས། ལོ་བཅུ་གཉིས་ཀྱི་བར་དུ་དབུ་སྔས་སྦྲེལ་ནས་
གསན་པས་ཐེག་ཆེན་བློ་སྦྱོང་གི་མན་ངག་ཡོངས་སུ་རྫོགས་པ་བུམ་པ་གང་་་
བྱོར་ཐོབ། བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་
རླབས་ཆེན་པོ་ཐུགས་ལ་འཁྲུངས། གསེར་གླིང་བ་ཆེན་པོ་ཡང་ཤིན་ཏུ་
དགྱེས་ནས་བསྟན་པའི་བདག་པོར་མངའ་གསོལ་བའི་རྟེན་འབྲེལ་དུ་ཁོང་་་་
རང་གིས་ཆུང་ངུའི་དུས་སུ་རྙེད་པའི་ཐུབ་པའི་གསེར་སྐུ་ཞིག་ཡོད་པ་དེ་ངོ་
བོ་རྗེ་ལ་གནང༌། སྤྱིར་བསྟན་པ་ཡོངས་རྫོགས་ཀྱི་བདག་པོར་འགྱུར་བ་དང་།
ལྷག་པར་བྱང་ཕྱོགས་ཁ་བ་ཅན་གྱི་ལྗོངས་འདིར་ཐེག་པ་ཆེན་པོའི་བསྟན་པ་
ཉི་མ་ལྟར་གསལ་བར་མཛད་པའི་རྟེན་འབྲེལ་མང་དུ་བསྒྲིགས་ཤིང་། ཞལ་



གདམས་ཚིགས་སུ་བཅད་པའང་མང་དུ་གསུངས་སོ། །དེ་ལྟར་ཇོ་བོ་
རྗེ་ལ་སྤྱིར་མཁས་གྲུབ་ཀྱི་བླ་མ་བརྒྱ་དང་ལྔ་བཅུ་ཙམ་བཞུགས་ཤིང༌། ཉི་
ཟླ་ལྟར་གྲགས་པའི་གྲུབ་ཆེན་གྱི་བླ་མའང་བཅུ་གཉིས་ཙམ་བཞུགས་ཀྱང་་་་་་
ཐམས་ཅད་ཀྱི་ནང་ནས་དཔལ་གསེར་གླིང་བ་ཉིད་འགྲན་གྱི་དོ་མེད་སྐུ་དྲིན་
ཆེ་ཤོས་སུ་འཛིན་ཅིང་། གསེར་གླིང་བའི་མཚན་ཐོས་ཙམ་ཉིད་ནས་སྤྱན་
ཆབ་འབྱིན། ཕྱག་སྤྱི་བོར་ཐལ་མོ་སྦྱོར་བ་མཛད། ཟླ་བ་རེ་རེ་བཞིན་འདས་
མཆོད་ཀྱང་ཆག་མེད་མཛད། ཇོ་བོ་ལ་མཁས་གྲུབ་ཀྱི་བླ་མ་མང་དུ་བཞུགས་
པ་ལ། གསེར་གླིང་བ་ལ་འདི་ཙམ་གྱིས་གུས་པ་ཅི་ལགས་ཞུས་པས། ངའི་བླ་
མ་རྣམས་ལ་ཡོན་ཏན་ཆེ་ཆུང་ཡོད་ནས་ཁྱད་པར་བྱས་པ་མིན་གསེར་གླིང་
བ་ཁོ་བོ་ལ་བཀའ་དྲིན་ཆེ་བས་ཡིན་གསུངས། དྲིན་ཅི་བདོག་ཞུས་པས།
ཁོ་བོ་ལ་ཡོན་ཏན་བྱ་བ་སེམས་བཟང་བོ་སྒྲིག་ཙམ་ཞིག་ཡོད་པ་འདི་གསེར་
གླིང་བའི་སྐུ་དྲིན་ཡིན་གསུངས། དེ་ཡང་བཀའ་གདམས་གླེགས་བམ་གྱི་ལེ་
ལག་བླ་མའི་རྣམ་ཐར་ཆོས་ཀྱི་འབྱུང་གནས་ལས། ཇོ་བོའི་བླ་མ་གསེར་གླིང་
བ་ལ་ལོ་བཅུ་གཉིས་སུ་དབུ་སྔས་སྦྲེལ་ནས་ཐེག་པ་ཆེན་པོའི་ཆོས་མ་ལུས་་་་
པར་བསླབས། ཁྱད་པར་དུ་ཕ་རོལ་ཏུ་ཕྱིན་པའི་གདམས་པ་ཤིང་རྟ་ཆེན་
པོའི་སྲོལ། དུས་གསུམ་གྱི་སངས་རྒྱས་ཐམས་ཅད་ཀྱི་གཤེགས་བཤུལ་བསྟན་
པ་ལ་འཇུག་པའི་རིམ་པ་དང་། བྱང་ཆུབ་སེམས་དཔའི་བསླབ་པ་ཀུན་ལས་
བ ཏུས་པ་དང་། སྤྱོད་འཇུག་གི་གདམས་པ་ཐུན་མོང་མིན་པ་ལྷག་པའི་
བསམ་པ་རྣམ་པར་དག་པས་བདག་གཞན་བརྗེ་བ་ཀུན་རྫོབ་བྱང་ཆུབ་ཀྱི་་་་
22



སེམས་སྒོམ་པའི་གདམས་པ་ཐུན་མོང་མིན་པ་ཡང་བླ་མ་གསེར་གླིང་བ་ནས་
བྱུང་བས་གང་ཡང་མི་མཉམ་པས་འགྲན་གྱི་ཟླ་མེད་ཡིན། བཀའ་གདམས་
གཙང་སྦྲ་ཕུན་སུམ་ཚོགས་པ་གཟིམ་ཁང་ཀུན་ཡང་འོད་དུ་འབར་བའི་སྲོལ་
འདི་ཡང་གསེར་གླིང་བའི་ཡིན། དེ་ལ་སོགས་པ་བཀའ་གདམས་ཀྱི་རྣམ་ཐར་
ཕལ་ཆེར་གསེར་གླིང་བ་ལས་བྱུང་ཞེས་འབྱུང༌། ཚུལ་འདི་ལ་རྗེ་ཐམས་ཅད་
མཁྱེན་པས། དཔལ་ལྡན་ཨ་ཏི་ཤ་དབུ་མའི་ལྟ་བ་འཛིན་ཅིང་གསེར་གླིང་བ་
སེམས་ཙམ་རྣམ་བདེན་གྱི་ལྟ་བ་འཛིན་པ་ཡིན་ཀྱང་བྱང་ཆུབ་ཀྱི་སེམས་ཁོང་
ལ་བརྟེན་ནས་རྙེད་པས་བླ་མ་རྣམས་ལས་སྐུ་དྲིན་ཆེ་ཤོས་སུ་འཛིན་པའི་་་་་
རྣམ་པར་ཐར་པ་ལ་གསུང་རབ་ཀྱི་གནད་ཤེས་པ་ཞིག་གིས་བལྟས་ན་ལམ་
གྱི་གནད་ལ་གོ་རྒྱུ་ཆེན་པོ་ཡོད་དོ་ཞེས་གསུངས་ཤིང་། བྱང་ཆུབ་ལམ་རིམ་
ཆེན་མོར། ཇོ་བོ་ལ་སྡོམ་པ་གསུམ་ལྡན་གྱི་སྒོ་ནས་བསྔགས་པའི་ཚེ་ཡང་བྱང་
ཆུབ་སེམས་དཔའི་སྡོམ་པ་དང་ལྡན་པ་ནི། བསྟོད་པ་ལས། ཁྱོད་ནི་ཕར་
ཕྱིན་ཐེག་པའི་སྒོར་ཞུགས་ནས། །ལྷག་པའི་བསམ་པ་རྣམ་པར་དག་གྱུར་
ཅིང་། །བྱང་ཆུབ་ཐུགས་ཀྱིས་འགྲོ་རྣམས་མི་གཏོང་བ། །བློ་ལྡན་སྙིང་རྗེ་ཅན་
ལ་ཕྱག་འཚལ་ལོ། །ཞེས་གསུངས་པ་ལྟར་བྱམས་པ་དང་སྙིང་རྗེའི་རྩ་བ་
ཅན་གྱི་བྱང་ཆུབ་ཀྱི་སེམས་སྦྱོང་བའི་གདམས་པ་མང་བོ་དང་། ཁྱད་པར་
དུ་གསེར་གླིང་བ་བསྟེན་ནས་རྗེ་བཙུན་བྱམས་པ་དང་འཇམ་པའི་དབྱངས་
ནས་ཐོགས་མེད་དང་ཞི་བ་ལྷ་ལ་བརྒྱུད་པའི་གདམས་པ་མཆོག་ལ་རིང་དུ་་་་
སྦྱངས་པ་ལས་ བསྟོད་པ་ལས། རང་དོན་ཡལ་བར་དོར་ནས་གཞན་གྱི་
23



དོན། །ལྷུར་མཛད་དེ་ནི་བདག་གི་བླ་མ་ལགས། །ཞེས་འབྱུང་བ་ལྟར་བདག་
བས་གཞན་གཅེས་པའི་བྱང་ཆུབ་ཀྱི་སེམས་ཐུགས་ལ་འཁྲུངས་ཤིང་སྨོན་་་་་་
པའི་སེམས་དེས་ཀུན་ཏུ་དྲངས་པའི་འཇུག་པའི་སེམས་བྱང་ཆུབ་སེམས་་་་་་
དཔའི་སྤྱོད་པ་རླབས་ཆེ་བ་ལ་སློབ་པར་ཁས་བླངས་པའི་རྗེས་སུ་འགྲོ་བའི་་་
བསླབ་པ་ལ་སློབ་པའི་སྤྱོད་པ་བཟང་བོ་རྒྱལ་སྲས་རྣམས་ཀྱི་བཅས་པའི་་་་་་
མཚམས་ལས་མི་འདའ་བར་མཛད་དོ། །ཞེས་གསེར་གླིང་བའི་མན་ངག་ལ་
བརྟེན་ནས་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་་་་་
ཐུགས་ལ་འཁྲུངས་པའི་བསྔགས་པ་མཛད་དོ། །དེ་ནས་རྒྱ་གར་དུ་ཕེབས་ཏེ་
བསྟན་པ་ལ་བྱ་བ་རྒྱ་ཆེན་པོ་མཛད་ཅིང་བཞུགས་པ་ན། བོད་ཀྱི་ལྷ་བླ་མ་
ཁུ་དབོན་གྱིས་ལོ་ཙཱ་བ་རྒྱ་བརྩོན་འགྲུས་སེང་གེ་དང་ནག་ཚོ་ལོ་ཙཱ་བ་གཉིས་
རིམ་བཞིན་དུ་བརྫངས་ཏེ། དཀའ་བ་དུ་མའི་སྒོ་ནས་ཇོ་བོ་བོད་དུ་སྤྱན་
དྲངས་པ་ན། འཕགས་ཡུལ་གྱི་མཁས་པ་ཐམས་ཅད་ཀྱི་གཙུག་གི་ནོར་བུར་
གྱུར་པ་དང་། རྒྱལ་བློན་ཆེ་དགུ་མང་བོས་གཙུག་གིས་མཆོད་པ་བཅས།
བོད་དུ་ཕེབས་པའི་སྙན་གསན་ཞུ་བའང་དཀའ་བར་བྱུང་ཡང་འབྲོམ་རིན་
པོ་ཆེའི་ཐབས་མཁས་ཀྱིས་སྤྲུལ་པ་དཔག་ཏུ་མེད་པས་རྟེན་འབྲེལ་སྒོ་དུ་མ་་་
ནས་བསྒྲིགས་ཤིང༌། ལྷག་པར་འབྲོམ་རིན་པོ་ཆེའི་སྤྲུལ་བ་ལོ་ཙཱ་བ་རྒྱ་བརྩོན་
སེང་གེས་དབེན་པ་ཞིག་གི་སྐབས་ནག་ཚོ་ལོ་ཙཱ་ ་ཁྲིད་ནས་ཇོ་བོའི་སྐུ་་་་་་་
མདུན་དུ་ཕེབས་ནས་མཎྜལ་དང་གསེར་མང་དུ་ཡོད་པ་རྣམས་ཕུལ་ཏེ།
བོད་མཐའ་འཁོབ་ཀྱི་ཡུལ་དུ་སྔོན་དུས་ཆོས་རྒྱལ་རྣམས་བྱོན་ཚུལ། བོད་ཀྱི་



མ་
རྒྱལ་བློན་དེ་རྣམས་བྱང་ ་ སེམས་ཡིན་ལུགས་ ལྷ་ཁང་དང་རྟེན་གསུམ་ཁྱད་
འཕགས་བཞུ གས་ལུགས། བསྟན་པ་དར་ནུབ་བྱུང་ལུགས། ལྷ་བཙུན་ཁུ་
དབོན་ཇོ་བོ་རང་ལ་མོས་ལུགས་དང༌། ད་ལྟ་བསྟན་་པ་རྣམ་དག་མེད་ཚུལ་
རྣམས་ཞུས་ནས་བོད་ལ་ཐུགས་རྗེ་གཟིགས་པར་ཞུ་ཞུས་ཏེ་ཐམས་ཅད་ཀྱིས་
ངུས་པས། ཇོ་བོའི་ཞལ་ནས། བོད་ཀྱི་རྒྱལ་བློན་རྣམས་བྱང་སེམས་སུ་འདུག
ཁྱད་པར་ལྷ་བཙུན་ཁུ་དབོན་བྱང་སེམས་སུ་འ དུག ངའི་ཕྱིར་བོད་ཀྱི་མི་
ནོར་མང་བོ་ཡང་ཆུད་ཟོས་པས་ངོ་ཡང་གནོང་། བྱང་སེམས་ཀྱི་བཀའ་
བཅག་པར་ཡང་འགྲོ་སྟེ། འོན་ ཀྱང་བོད་ལ་ཕན་ཐོགས་མི་ཐོགས་བརྟག་
ད པྱད་བྱ། ལྷ་ལ་གསོལ་བ་འདེ བ ས་ལ་ལན་བྱ་གསུངས། དེའི་ནུབ་མོ་སྒྲོལ་
མ་ལ་གསེར་གྱི་མཎྜལ་ཕུལ་ནས། བོད་དུ་ཕྱིན་ན་བསྟན་པ་དང་སེམས་ཅན་
ལ་ཕན་ཐོགས་མི་ཐོགས། རྒྱལ་བོའི་ཐུགས་ དགོངས་རྫོགས་མི ་རྫོགས། ལུས་
སྲོག་གི་བར་ཆད་དུ་འགྱུར་མི་འགྱུར་ཞུས་པ། ས། བསྟན་པ་དང་སེམས་ཅན་
ལ་ཕན་ཐོགས། ཁྱད་པར་ཨུ་བ་སི་ ཀ ་ མ ཀྱི ་ལ་ཕན་ཐོགས། དེས་བསྟན་པ་
དར་བར་བྱེད། བུ་བས་ཚ་བོ་དགའ། ཚ་བོ་བ ས ཡང་ཚ་ད གའ་བར་འབྱུང་།
རྒྱལ་པོ ཀེ ་ཐུགས་དགོངས་ཀྱང་རྫོ པ། ས་ཏེ། ལོ་ཉི་ཤུས་ཚེ་ཐུང་ངུར་འགྲོ་
གསུང་ ས། སེམས་ཅན་ལ་ཕན་ཐོགས་ན་ཚེ་ཞག་གཅིག་ལས་མེད་ཀྱང་བཟོད་
ད གོངས་ཏེ། བོད་ཚོ་ལ་ང ་པོ ད་དུ་འགྲོ་བ་ལ་སྔར་ཀྱི་ཆོས་ཀྱི་བྱ་བ་ཀུན་ཟིན་
པ་ལ་ལོ་གསུམ་ཐོགས་པར་འ ངུ ཀ ་སྟེ་དེ་ཙམ་སྔོད་ནུས་སར་ བ་ སུང ས་པ། ས་
ལོ་བཅུ་ཐོགས་ཀྱང་སྡོང༌ ་བ ས་(ནས་པ། ས། ་ ༣ བྱོན་ ་ པ། ར་ ་ཞ ་ ་ ཀྱི ས ་ - (ིས ་ ས། །ང་
r



ན༠:
ན་ སུ་ ཇོ་བོས་རྒྱ་གར་གྱི་མི་རྣམ། ས–ན་པའི་ཕྱིར། ལྷོ་བྱང་གི་གནས་ཆེན
རྣམས་ལ་མཇལ་བར་ཕེབས། དེ་ནས་ཤིང་ཀུན་བལྟ་བར་འགྲོ་གསུངས་ནས།
བོད་ཀྱི་ལོ་ཙཱ་བ་རྣམས་དང་བཅས་ཕེབས། ལྷ་བླ་མ་བྱང་ཆུབ་འོད་ཀྱིས་བོད་
དུ་བསྟན་པ་དར་ནུབ་བྱུང་ཚུལ་ཞིབ་ཏུ་ཞུས་ནས། བོད་སྤྱི་ལ་ཕན་པའི་ཆོས་
ཤིག་ཐུགས་རྗེས་ཟུངས། བོད་ཀྱི་སེམས་ཅན་དམུ་རྒོད་ཅན་འདི་རྣམས་ལས་
རྒྱུ་འབྲས་ཀྱི་ཆོས་ཀྱིས་སྐྱོང་བར་ཞུ། ཞེས་ཞུས་པས། ཇོ་བོ་ཐུགས་ཤིན་
ཏུ་མཉེས་ནས་རྒྱལ་བའི་བསྟན་པ་ཡོངས་སུ་རྫོགས་པ་གང་ཟག་གཅིག་གི་་་་
ཉམས་ལེན་གྱི་རིམ་པར་བསྒྲིགས་པ། གཞུང་བྱང་ཆུབ་ལམ་གྱི་སྒྲོན་མ་
མཛད་དེ། རྒྱལ་བའི་བསྟན་པ་ལ་མ་རྟོགས་པ་དང་ལོག་པར་རྟོག་པ་ཐམས་
ཅད་བསལ་ནས་བསྟན་པ་ཉིན་མོ་ལྟར་མཛད། ལོ་ཙཱ་བ་རིན་ཆེན་བཟང་
བོས་མཐོ་ལྡིང་གསེར་གྱི་ལྷ་ཁང་དུ་སྤྱན་དྲངས། བསྙེན་བཀུར་ཆེན་པོ་
མཛད། དབང་དང་གདམས་ངག་ཞུས་པས། བདེ་མཆོག་གི་དབང་ལ་
སོགས་པའི་ཆོས་མང་དུ་གནང༌། དེར་ལོ་ཆེན་ཚད་མེད་པའི་དད་པ་
འཁྲུངས་ཏེ། སྐུ་གསུང་ཐུགས་རྟེན་མ་ཟད་ནོར་དངོས་པོ་ཐམས་ཅད་ཇོ་བོ་
ལ་ཕུལ། ཇོ་བོའི་ཞལ་ནས་ངའི་ལོ་ཙཱ་ལ་འགྲོ་དགོས་གསུངས་པས། ལོ་ཙཱ་
བས་དབུ་བསྟན་ཏེ་མགོ་བོ་དཀར་བོ་འདི་བཞིན་དུ་སོང་བས་ཁོ་བོ་སྒྲུབ་པ་
ཞིག་བྱེད་པར་ཞུ་བ་ཕུལ་བས། ཀྭ་ཡེ་རིན་ཆེན་བཟང་བོ་ཁྱེད་སྒྲུབ་པ་གཤའ་
མ་ཞིག་བྱེད་ན་སྐྱེ་བ་སྔ་མ་ཕན་ཆད་ཀྱི་དགེ་བའི་ཆོས་དཔག་ཏུ་མེད་པའི་་་་
མཐུ་ནི་ཡོད། དལ་འབྱོར་གྱི་མི་ལུས་རིན་པོ་ཆེ་ཐོབ་པར་དཀའ་བ་ནི་ཐོབ།



སངས་རྒྱས་ཀྱི་བསྟན་པ་དང་ནི་ཕྲད། དེ་སྟོན་པའི་དགེ་བའི་བཤེས་གཉེན་
དང་ནི་མཇལ། སྲིད་པའི་ནད་རབ་ཏུ་ཞི་བར་བྱེད་པའི་དམ་པའི་ཆོས་ཀྱི་
བདུད་རྩིའི་སྨན་ནི་རྙེད། གཏི་མུག་གི་མུན་པ་སེལ་བར་བྱེད་པའི་དམ་པའི་
ཆོས་ཀྱི་སྒྲོན་མེ་དང་ཕྲད་པའི་སྐབས་འདིར། སེམས་བྱ་བ་ངན་པ་རྣམས་
ཀྱིས་མ་གཡེངས་པར་མཛོད་ཅིག་གསུངས། དེ་ཐུགས་ལ་བཞག་ནས་སྒྲུབ་
ཁང་གི་སྒོ་ལ་ལྕགས་གཟེར་བཏབ་ནས་། ཆོས་སྟོན་བུག་པ་ཞིག་ནས་ཚུར་
བླངས། སྒོའི་ཡ་ཐེམ་ལ་ཡི་གེ་བྲིས་ནས། གནས་ཁང་འདིའི་ནང་དུ་ཐ་མལ་
བའི་རྟོག་པ་སྐྱེས་ན་ཆོས་སྐྱོང་བའི་སྲུང་མ་རྣམས་ཀྱིས་མགོ་བོ་ཁོས་བྱ་བ་་་་་
བྲིས་ནས། ཇོ་བོའི་ཐུགས་རྗེས་ལོ་བཅུའི་བར་དུ་སྒྲུབ་པ་རྩེ་གཅིག་ཏུ་མཛད་
པས། བདེ་མཆོག་གི་དཀྱིལ་འཁོར་མངོན་སུམ་དུ་གཟིགས་ཤིང་འཇའ་ལུས་
བརྙེས་པར་གྲགས་སོ། །འབྲོམ་རིན་པོ་ཆེས་ཀྱང་ཇོ་བོ་མངའ་རིས་སུ་མཇལ།
ཐབས་མཁས་དུ་མའི་སྒོ་ནས་བོད་ཡུལ་དབུས་སུ་གདན་དྲངས་ཏེ་སྐལ་་་་་
དང་ལྡན་པ་རྣམས་ལ་ཆོས་ཀྱི་འཁོར་ལོ་རྒྱ་ཆེར་བསྐོར་ཏེ་ལོ་བཅུ་བདུན་གྱི་
རིང་བོད་དུ་བསྟན་པའི་བྱ་བ་རྒྱ་ཆེར་མཛད། རྗེ་ཐམས་ཅད་མཁྱེན་པའི་
ཞལ་ནས། དེ་ཡང་མངའ་རིས་སུ་ལོ་གསུམ། སྙེ་ཐང་དུ་ལོ་དགུ། དབུས་
གཙང་གཞན་དུ་ལོ་ལྔའི་བར་དུ་སྐལ་བ་དང་ལྡན་པ་རྣམས་ལ་མདོ་སྔགས་
ཀྱི་གཞུང་གདམས་ངག་མ་ལུས་པ་བསྟན་ནས་བསྟན་པའི་སྲོལ་ནུབ་པ་་་་་་
རྣམས་གསར་དུ་བཙུགས། སྲོལ་ཅུང་ཟད་ཡོད་པ་རྣམས་འཕེལ་བར་མཛད།
ལོག་པར་རྟོག་པའི་དྲི་མས་སྦགས་པ་རྣམས་ལེགས་པར་བསལ་ཏེ་བསྟན་པ་
27



རིན་པོ་ཆེ་དྲི་མ་དང་བྲལ་བར་མཛད་དོ། །ཞེས་གསུངས་པ་ལྟར་རོ། །དེ་ལྟར་
བསྟན་པའི་བྱ་བ་རྒྱ་ཆེར་མཛད་ཅིང་། དེའི་ནང་ནས་ཀྱང་ཐེག་པ་ཆེན་པོའི་
བློ་སྦྱོང་གི་གདམས་པ་འདི་བོད་ཡུལ་དུ་གསལ་བར་མཛད་དེ། གཞི་ཚུལ་
ཁྲིམས་རྣམ་པར་དག་པ་ལ་གནས་ནས་ཐེག་པ་ཆེན་པོའི་བློ་སྦྱོང་ཐུགས་་་་་
ཉམས་སུ་བཞེས་པའི་ཇོ་བོ་བཀའ་གདམས་པ་ཞེས་རྣམ་ཐར་གཙང་ཞིང་་་་་་
མཁས་བཙུན་བཟང་གསུམ་གང་གི་སྒོ་ནས་ཀྱང་ཟླ་དང་བྲལ་བའི་རིང་་་་་་
ལུགས་འདི་དར་བར་མཛད་པས། བོད་ཁམས་རྣམས་ལ་བཀའ་དྲིན་ཟླ་མེད་
མཛད་དོ། །ཇོ་བོ་རྗེས་བཤེས་གཉེན་འབྲོམ་ལ་གནང་། འབྲོམ་རིན་པོ་ཆེས་
ཇོ་བོ་ཐོག་མར་མངའ་རིས་སུ་མཇལ་བ་ནས་བཟུང་སྟེ། མཐར་སྙེ་ཐང་དུ་
ཞིང་གཞན་དུ་གཤེགས་པའི་བར་ཡུན་དུ་བསྟེན་ནས། བྱང་ཆུབ་ལམ་གྱི་
རིམ་པ་དང་དེའི་སྙིང་བོ་བློ་སྦྱོང་སྙན་བརྒྱུད་འདིའི་མན་ངག་རྣམས་བུམ་པ་
གང་བྱོའི་ཚུལ་དུ་གསན། འབྲོམ་རིན་པོ་ཆེས་སྐུ་མཆེད་གསུམ་དང་ལྷག་
པར་དགེ་བའི་བཤེས་གཉེན་པོ་ཏོ་བ་ལ་གནང་། པོ་ཏོ་བས་འབྲོམ་རིན་
པོ་ཆེ་ལོ་བདུན་གྱི་བར་དུ་ལུས་དང་གྲིབ་མ་བཞིན་དུ་འབྲལ་མེད་དུ་བསྟེན་
ནས་ཐེག་པ་ཆེན་པོའི་བློ་སྦྱོང་འདི་ཡོངས་སུ་རྫོགས་པར་གསན་ཅིང་ཐུགས་
ཉམས་སུ་བཞེས། དགེ་བཤེས་པོ་ཏོ་བས། ཐེག་པ་ཆེན་པོའི་བློ་སྦྱོང་གི་
གདམས་པ་འདིའི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་ལ་ཐུགས་དམ་གྱི་་་
མཐིལ་དུ་མཛད་ཅིང་། དེ་ལ་ངེས་པ་འདྲེན་པའི་ཡན་ལག་ཏུ་བྱང་ས་དང་
མདོ་སྡེ་རྒྱན་གཉིས། སྐྱེས་རབས་དང་ཚོམས་གཉིས། བསླབ་བཏུས་དང་
28



སྤྱོད་འཇུག་སྟེ་བཀའ་གདམས་གཞུང་དྲུག་སྦྱར་ཏེ་འཆད་ཉན་རྒྱ་ཆེར་་་་་་་་
མཛད། དགེ་བཤེས་པོ་ཏོ་བ་ལ་སློབ་མ་བསམ་གྱིས་མི་ཁྱབ་པ་ཡོད་ཀྱང་དགེ་
བའི་བཤེས་གཉེན་གླང་རི་ཐང་བ་དང༌། དགེ་བའི་བཤེས་གཉེན་ཤ་ར་བ་
གཉིས་ལ་དབུས་ཀྱི་ཉི་ཟླ་ཟུང་གཅིག་ཏུ་གྲགས། ལྷག་པར་དུ་དགེ་བའི་
བཤེས་གཉེན་ཤ་ར་བ་ཆེན་པོར་འཕྲིན་ལས་ཀྱི་བཀའ་བབས་པས་ཐེག་པ་་་་
ཆེན་པོ་བློ་སྦྱོང་འདི་རྒྱ་ཆེར་སྤེལ། དགེ་བའི་བཤེས་གཉེན་ཤ་ར་བ་ལ་སློབ་
མ་མང་དུ་ཡོད་ཀྱང་། བྱང་སེམས་མཆད་ཁ་བ་ལ་བློ་སྦྱོང་འདིའི་བཀའ་
བབས། བྱང་སེམས་མཆད་ཁ་བ་ནི། སྔགས་རྙིང་མའི་རིགས་ཆེ་བ་ཞིག་ཏུ་སྐུ་
འཁྲུངས། གསང་སྔགས་གསར་རྙིང་གི་ཆོས་མང་དུ་མཁྱེན། མཚན་ཉིད་ཀྱི་
གཞུང་ལའང་ཡུན་རིང་སྦྱངས། པོ་ཏི་བརྒྱ་ཙམ་ཞིག་མཁྱེན་ཀྱང་ཐུགས་ཀྱི་
གཏིང་ན་འཚང་རྒྱ་བ་ལ་ཆོས་བྱེད་ལུགས་འདི་འདྲ་མིན་པའི་མན་ངག་གི་་་
གནད་ཟབ་པ་ཞིག་ཡོད་འགྲོ་སྙམ་པ་ཞིག་ནར་མར་བྱུང་། ནམ་ཞིག་ན་དགེ་
བའི་བཤེས་གཉེན་གླང་རི་ཐང་བའི་བློ་སྦྱོང་ཚིགས་བརྒྱད་མའི་དཔེ་ཞིག་་་་་་
གཟིགས་པས། ཁེ་དང་རྒྱལ་ཁ་གཞན་ལ་འབུལ། །གྱོང་དང་བུབ་ཀ་རང་
གིས་ལེན། །གསུངས་པ་དེ་ལ་ཐུགས་དད་ཆེན་པོ་འཁྲུངས་ནས། དཔོན་
གཡོག་འགས་དབུས་རིར་བྱོན་ནས་རྩད་བཅད་པས་དགེ་བའི་བཤེས་གཉེན་
གླང་རི་ཐང་བ་འདས་ཟེར། གཞན་བློ་སྦྱོང་འདི་སུ་ལ་ཡོད་རྩད་བཅད་པས།
དགེ་བའི་བཤེས་གཉེན་ཤ་ར་བ་ལ་ཡོད་ཟེར་བ་གསན་ནས། མལ་གྲོར་བྱོན་
ནས་ལོ་གཅིག་གི་རིང་ཆོས་ལ་ལྐོག་ཉན་བྱས་ཏེ་རྩད་བཅད་ཀྱང་ཚོགས་སུ་
29



སྤྱི་ཙམ་པ་ལས་བློ་སྦྱོང་གི་གནད་ཞིབ་པར་གསུང་བ་ནི་མ་བྱུང་བས། ཐེ་
ཚོམ་དུ་གྱུར་ཏེ་དགེ་བཤེས་ཉིད་ལ་དྲིས་ནས་བློ་སྦྱོང་གི་གདམས་ངག་ཡོད་་་་
མེད་ཐག་བཅད་ལ་ཡོད་ན་སྙན་གསན་ཞུ། མེད་ན་གནས་གཞན་དུ་འགྲོ་
དགོས་དགོངས་ཏེ། ཉིན་གཅིག་དགེ་བཤེས་ཤ་ར་བ་ཆེན་པོ་ཤུག་པའི་
གསེབ་ན་མཆོད་རྟེན་ལ་སྐོར་བ་མཛད་ཀྱིན་འདུག་པའི་སྤྱན་སྔར་ཕྱིན་ཏེ།
ཕྱམ་ཚེ་སྟེ་སྟོད་གོས་སྟན་དུ་བཏིངས་ནས་འདིར་བཞུགས་པར་ཞུ་དང་ཞེས་
པས། ཤ་ར་བའི་ཞལ་ནས། ཇོ་བོ་སྟོན་པ་ཅི་བྱེད་ད་ལྟ་ཆོས་ནི་མི་འོང་
གསུངས། གྲོས་ཤིག་ཞུ་བ་ལགས་བྱས་པས། ཇོ་བོ་སྟོན་པ་གྲོས་ཐག་མ་ཆོད་
རྒྱུ་ཅི་ཡོད་གྲོས་ཐམས་ཅད་ཁྲི་ཁ་ནས་བཅད་པ་ཡིན་ཏེ་གསུངས། དེ་ཡང་
ཡིན་ཏེ་བདག་གིས་མཐོང་བའི་ཆོས་ཤིག་ན། བདག་གི་བདེ་བ་སེམས་ཅན་
ལ་བཏང་ཞིང་། སེམས་ཅན་གྱི་སྡུག་བསྔལ་རང་གི་ཁུར་དུ་བླང་བར་
གསུངས་གདའ་བས། དེས་བདག་གི་སེམས་ལ་ཕན་པ་ཞིག་བྱུང་བས་དེ་
སངས་རྒྱས་པའི་གདམས་ངག་ག ཤུའ་མ་སྟེ་རྣམ་དག་ཅིག་ལགས་སམ་ཞུས་
པས། ཇོ་བོ་སྟོན་པ་ཁྱོད་ཀྱི་སེམས་ལ་ཕན་མ་ཕན་གྱི་ཁ་ན་ཅི་ཡོད། རྣམ་པ་
ཐམས་ཅད་མཁྱེན་པའི་སངས་རྒྱས་མི་བསྒྲུབ་ན་མི་བསྒྲུབ། སྒྲུབ་ཕན་ཆད་
བསམ་པ་དེ་ལྟ་བུ་ཞིག་ལ་མ་བརྟེན་པར་འགྲུབ་མི་སྲིད་གསུངས། འདི་ཙམ་
པས་ཐག་ཆོད་གསུང་ཚོད་ཀྱིས་ནང་ན་ཉམས་མྱོང་ཁྱད་པར་ཅན་ཡོད་ངེས་
སྙམ་པ་ཞིག་བྱུང་གསུངས། དེས་ན་དེ་ལ་ལུང་ཞིག་འཚལ་འོ་སྐོལ་ལུང་ཆོས་
པ་བྱ་བ་ལུང་གི་ཆོས་ལ་བརྟེན་པ་ཡིན་ཞུས་པས། སློབ་དཔོན་འཕགས་པ་ཀླུ་



སྒྲུབ་ལ་ཚད་ར་མི་བྱ་བ་སུ་ཡོད། རིན་ཆེན་འཕྲེ ངང་བ་ན། བདག་ལ་དེ་དག་
སྡིག་སྨིན་ཅིང༌། །བདག་དགེ་མ་ལུས་དེར་སྨིན་ཤོག །ཅེས་གསུངས་གདའ་
བ་གསུངས་པས། ཁོ་བོ་ཆོས་འདི་ལ་ཤིན་ཏུ་མོས་པས་ཐུགས་ལ་གདགས་
ང་ ར་ཞུ་ཞུས་པས་ཇོ་བོ་སྟོན་པ་རང་གིས་འདི་ལྟར་བཞུགས་ནུས་པར་གྱིས་་་་
ཤིག བདག་གིས་རྐྱེན་གྱིས་ཚོར་བ་ཞིག་བྱ་ཡི་གསུངས། དེ་ནས་དགེ་བཤེས་
ཤ་ར་བ་ཆེན་པོ་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་ཏེ་ལོ་་་་་
བཅུ་གཉིས་ཀྱི་བར་དུ་ཤ་ར་བ་ཆེན་པོ་དང་འབྲལ་བ་མེད་པར་བློ་སྦྱོང་གི་་་་
ཁྲིད་གསན་ཅིང་ཐུགས་ཉམས་སུ་བཞེས་པས་གདེང་ཐོབ་པར་གྱུར་ཅིང་།
ཆོས་འདིའི་འཕྲིན་ལས་ཀྱི་བཀའ་བབས། ཚུལ་འདི་ལ་རྗེ་ཐམས་ཅད་མཁྱེན་
པས་ཀྱང་། བྱང་ཆུབ་ཐུགས་ཀྱི་བཀའ་བབས་མཆད་ཁ་བ། །ཞེས་གསུངས་
ཤིང་བསྔགས་པ་རྒྱ་ཆེར་མཛད་དོ། །བྱང་སེམས་མཆད་ཁ་བ་ཆེན་པོས་དགེ་
བའི་བཤེས་གཉེན་སེ་སྤྱིལ་ཕུ་བ་ལ་གནང་། སེ་སྤྱིལ་ཕུ་བས་དགེ་བཤེས་
མཆད་ཁ་བ་ཆེན་པོ་ལོ་ཉི་ཤུ་རྩ་གཅིག་གི་བར་དུ་བསྟེན་ནས་བློ་སྦྱོང་གི་་་་་
གདམས་པ་འདི་ཡོངས་སུ་རྫོགས་པར་གསན་ཅིང་ཐུགས་ཉམས་སུ་བཞེས།
བློ་སྦྱོང་སྙན་བརྒྱུད་ཀྱི་རྩ་ཚིག་རྣམས་ལ་ས་བཅད་བསྡུས་དོན་ཟིན་བྲིས་་་་་་
མཛད་ཅིང་གཞན་ལའང་རྒྱ་ཆེར་སྤེལ་བར་མཛད་དོ། །སེ་སྤྱིལ་ཕུ་བས་མར་
བ་ལྷ་སྡིངས་ལ་གནང་། དེས་སངས་རྒྱས་དབོན་ལ་གནང་། དེས་ཚོགས་
པའི་སློབ་དཔོན་ཡོན་ཏན་དཔལ་ལ་གནང་། དེས་མཁན་ཆེན་བདེ་བ་
དཔལ་ལ་གནང་། དེས་རིན་པོ་ཆེ་བསོད་ནམས་གྲགས་པ་ལ་གནང་། དེས་



རྒྱལ་བའི་སྲས་པོ་ཐོགས་མེད་བཟང་བོའི་དཔལ་ལ་གནང་། རྒྱལ་སྲས་
བཟང་བོ་དཔལ་གྱིས་སྐུ་ཚེ་རིལ་བོར་བློ་སྦྱོང་འདི་ཉམས་སུ་བཞེས་པས་་་་་་
བདག་བས་གཞན་གཅེས་པའི་བྱང་ཆུབ་ཀྱི་སེམས་བཅོས་མ་མིན་པ་ཐུགས་
རྒྱུད་ལ་འཁྲུངས་ཏེ། སྐུ་མཐོང་བ་དང་། གསུང་ཐོས་པ་དང༌། ཕྱག་གིས་
རེག་པ་ཐམས་ཅད་དང་། ཐ་ན་མཚན་ཐོས་པ་ཙམ་གྱིས་ཀྱང་ཡིད་ཀྱི་གདུང་
བ་སེལ་ནུས་པར་གྱུར་ཅིང༌། ཕྱི་རབས་ཀྱི་སྐྱེ་བོ་རྣམས་ཀྱི་དོན་དུ་བློ་སྦྱོང་གི་
ཁྲིད་ཡིག་འདི་མཛད་དོ། །རྒྱལ་སྲས་བཟང་བོ་དཔལ་གྱིས་རྗེ་བཙུན་རེད་
མདའ་བ་ལ་གནང་། རྗེ་རེད་མདའ་བས་རྗེ་ཐམས་ཅད་མཁྱེན་པ་ལ་གནང་།
རྗེ་རིན་པོ་ཆེས་ཧོར་སྟོན་ནམ་མཁའ་དཔལ་ལ་གནང༌། བྱང་སེམས་ཧོར་
སྟོན་པས་ཐམས་ཅད་མཁྱེན་པ་དགེ་འདུན་གྲུབ་པ་ལ་གནང་། རྗེ་དགེ་
འདུན་གྲུབ་ཀྱིས་འདུལ་འཛིན་བློ་གྲོས་སྦས་པ་ལ་གནང་། འདུལ་འཛིན་
རིན་པོ་ཆེས་པཎ་ཆེན་ཡེ་ཤེས་རྩེ་མོ་ལ་གནང་། དེས་རྗེ་སྐྱབས་མཆོག་དཔལ་
ལ་གནང་། དེས་རྗེ་བཙུན་དབེན་ས་བ་ཆེན་པོ་ལ་གནང་། དེས་མཁས་གྲུབ་
སངས་རྒྱས་ཡེ་ཤེས་ལ་གནང་། དེས་རྗེ་བཙུན་བློ་བཟང་ཆོས་ཀྱི་རྒྱལ་མཚན་
ལ་གནང་བ་དེ་ལྟར་རེད།
གཉིས་པ། གདམས་ངག་ལ་གུས་པ་བསྐྱེད་པའི་ཕྱིར་ཆོས་ཀྱི་ཆེ་བ་
བརྗོད་པ་ལ། ཆོས་ནི་གདམས་ངག་འདིའི་གཞུང་རྩ་བ་མཐར་ཐུག་པ་ནི།
མདོ་སྡེ་ཕལ་བོ་ཆེ་དང་། ཤེས་རབ་ཀྱི་ཕ་རོལ་ཏུ་ཕྱིན་པ་སྟོང་ཕྲག་བརྒྱ་བ་
སོགས་ཐེག་ཆེན་གྱི་སྡེ་སྣོད་རྣམས་དང་། དེའི་དགོངས་པ་འགྲེལ་བའི་



གཞུང་རྗེ་བཙུན་བྱམས་མགོན་གྱིས་མཛད་པའི་མངོན་པར་རྟོགས་པའི་རྒྱུན་
དང༌། མདོ་སྡེ་རྒྱན་ལ་སོགས་པ་རྣམས་དང༌། འཕགས་པ་ཀླུ་སྒྲུབ་ཀྱིས་
མཛད་པའི་དབུ་མ་རིན་ཆེན་ཕྲེང་བ་དང༌། བྱང་ཆུབ་སེམས་འགྲེལ་ལ་
སོགས་པ་རྣམས་དང་། འཕགས་པ་ཐོགས་མེད་ཀྱིས་མཛད་པའི་བྱང་ས་ལ་
སོགས་པ་རྣམས་དང༌། ཤིང་རྟ་ཆེན་པོ་རྣམས་ཀྱིས་གཞུང་དེ་རྣམས་ཕྱོགས་
གཅིག་ཏུ་བསྒྲིགས་ཏེ། མགོན་པོ་འཇམ་པའི་དབྱངས་ཀྱི་མན་ངག་ལ་བརྟེན་
ནས་ཐེག་པ་ཆེན་པོའི་བཀའ་དགོངས་འགྲེལ་དང་བཅས་པ་གང་ཟག་་་་་་་་་
གཅིག་གི་ཉམས་ལེན་གྱི་རིམ་པ་གཅིག་ཏུ་བསྒྲིགས་པ་རྒྱལ་སྲས་ཞི་བ་ལྷའི་་་
བསླབ་བཏུས་དང་སྤྱོད་འཇུག་གཉིས་དང་། དེ་དག་ཐམས་ཅད་ཕྱོགས་
གཅིག་ཏུ་བསྡུས་པ་ནི། བརྒྱུད་པའི་ཆུ་བོ་གསུམ་འདྲེས་ཀྱི་མན་ངག་དཔལ་
ལྡན་ཨ་ཏི་ཤས་མཛད་པའི་གཞུང་བྱང་ཆུབ་ལམ་གྱི་སྒྲོན་མ་ཡིན་ལ། དེས་ན་
སྐབས་འདིའི་གདམས་ངག་གི་རྩ་བ་ནི་གཞུང་བྱང་ཆུབ་ལམ་གྱི་སྒྲོན་མ་ལ་
བྱ་དགོས་སོ། །དེ་ལྟར་ཡང་རྗེ་ཐམས་ཅད་མཁྱེན་པ་ཆེན་པོས། ཆོས་ནི་
གདམས་ངག་འདིའི་གཞུང་བྱང་ཆུབ་ལམ་གྱི་སྒྲོན་མའོ། །ཇོ་བོས་མཛད་པའི་
གཞུང་མང་དུ་ཡོད་ཀྱང་རྩ་བ་ལྟ་བུ་ཡོངས་སུ་རྫོགས་པ་ནི་ལམ་སྒྲོན་ཡིན་ཏེ།
མདོ་སྔགས་གཉིས་ཀའི་གནད་བསྡུས་ནས་སྟོན་པས་བརྗོད་བྱ་ཡོངས་སུ་་་་་
རྫོགས་པ་དང༌། སེམས་འདུལ་བའི་རིམ་པ་གཙོ་བོར་བྱས་པས་ལག་ཏུ་བླང་
བདེ་བ་དང༌། ཤིང་རྟ་ཆེན་པོ་གཉིས་ཀྱི་ལུགས་ལ་མཁས་པའི་བླ་མ་གཉིས་
ཀྱི་གདམས་པས་བརྒྱན་པས་ལུགས་གཞན་ལས་ཁྱད་པར་དུ་འཕགས་པའོ། །



ཞེས་གསུངས་པ་ལྟར་རོ། །སྐབས་འདིར་བློ་སྦྱོང་གི་རྩ་ཚིག་ཟུར་དུ་མཛད་པ་
ནི་བྱང་ཆུབ་ལམ་གྱི་རིམ་པའི་སྐྱེས་བུ་ཆེན་པོའི་སྐབས་བྱང་ཆུབ་ཀྱི་སེམས་་་
སྦྱོང་ཚུལ་ལ། རྒྱུ་འབྲས་མན་ངག་བདུན་གྱི་སྒོ་ནས་སྦྱོང་ཚུལ་དང༌། བདག་
གཞན་མཉམ་བརྗེའི་སྒོ་ནས་སྦྱོང་ཚུལ་གཉིས་ཡོད་པས། བློ་སྦྱོང་འདི་རྒྱལ་
སྲས་ཞི་བ་ལྷའི་གཞུང་ལ་བརྟེན་ནས་བདག་གཞན་མཉམ་བརྗེའི་བྱང་ཆུབ་
ཀྱི་སེམས་སྦྱོང་ཚུལ་དེ་ལ་སྙན་བརྒྱུད་ཀྱི་མན་ངག་ཁྱད་པར་ཅན་མང་དུ་་་་་་
ཡོད་པ་རྣམས་ཟུར་དུ་བཀོད་ནས་མཛད་པ་ཡིན་ནོ། །དེ་ལྟར་ཡང་རྗེ་
ཐམས་ཅད་མ ཁྱེན་པའི་ཞལ་ནས། ཤིང་རྟ་ཆེན་པོའི་བྱང་ཆུབ་སེམས་སྦྱོང་
གི་ལུགས་སོ་སོ་བ་རྣམས་ཀྱི་ནང་ནས། མཆད་ཁ་བ་ཆེན་པོའི་བློ་སྦྱོང་
འདི་འཕགས་པ་ཞི་བ་ལྷའི་གཞུང་ལ་བརྟེན་པའི་བྱང་ཆུབ་སེམས་སྦྱོང་གི་་་་
གདམས་ངག་ཏུ་སྣང་བས་དེའི་ལུགས་སུ་བཤད་དགོས་ལ། ཞེས་དང་། ཡང་
རྗེ་རིན་པོ་ཆེས། འཇུག་པའི་རྣམ་བཤད་དགོངས་པ་རབ་གསལ་དུ། ཡིད་
འོང་ཐབས་གང་གིས་སྐྱེད་པ་ལ་མཁས་པའི་དབང་བོ་དག་གི་ལུགས་གཉིས་
སྣང་བའི་དང་བོ་ནི། ཟླ་བའི་ཞབས་ཀྱི་བཞི་བརྒྱ་བའི་འགྲེལ་བར་སེམས་
ཅན་རྣམས་ཐོག་མ་མེད་པ་ནས་ཕ་མ་སོགས་ཀྱི་གཉེན་ཡིན་པར་བསམས་ན།
དེ་རྣམས་བསྒྲལ་བའི་ཕྱིར་དུ་འཁོར་བར་མཆོང་བར་བཟོད་པ་ཡིན་པར་་་་་་
གསུངས་པ་ལྟར། བདག་ཉིད་ཆེན་པོ་ཙནྡྲ་གོ་མི་དང་། མཁས་པའི་དབང་
བོ་ཀཱ་མ་ལ་ཤཱི་ལས་ཀྱང་གསུངས་སོ། །ཕྱོགས་གཉིས་པ་ནི་དཔལ་ལྡན་ཞི་བ་
ལྷའི་ལུགས་ཏེ། དེ་ནི་གཞན་དུ་བཤད་ཟིན་པ་ལས་ཤེས་པར་བྱའོ། །ཞེས་
3A



གསུངས་སོ། །དེས་ན་གཞུང་འདིའི་གདམས་ངག་གི་ཆེ་བ་ལ། བསྟན་པ་
ཐམས་ཅད་འགལ་མེད་དུ་རྟོགས་པའི་ཆེ་བ། གསུང་རབ་ཐམས་ཅད་
གདམས་ངག་ཏུ་འཆར་བའི་ཆེ་བ། རྒྱལ་བའི་དགོངས་པ་བདེ་བླག་ཏུ་རྙེད་
པའི་ཆེ་བ། ཉེས་སྤྱོད་ཆེན་པོ་རང་འགག་ཏུ་འགྲོ་བའི་ཆེ་བ་བཞི་ཡོད་དེ། དེ་
དག་རེ་རེ་ནས་ཞིབ་ཏུ་བཤད་ན་ཧ་ཅང་མང་དུ་དོགས་པས། ས་གསུམ་གྱི་
སྒྲོན་མེ་གཅིག་པུ་བྱང་ཆུབ་ལམ་གྱི་རིམ་པ་ཆེན་མོ་ནས་ཞིབ་ཏུ་འབྱུང་བས་
དེ་ལས་ཤེས་པར་བྱའོ། །འདིར་བློ་སྦྱོང་རྩ་ཚིག་ལས་ཇི་ལྟར་འབྱུང་བ་མདོར་
བསྡུས་ཤིག་བརྗོད་ན། རྡོ་རྗེ་ཉི་མ་ལྗོན་ཤིང་བཞིན། །གཞུང་དོན་ལ་སོགས་
ཤེས་པར་བྱ། །ཞེས་དང་། མན་ངག་བདུད་རྩི་སྙིང་བོ་འདི། །གསེར་གླིང་བ་
ནས་བརྒྱུད་པ་ཡིན། །ཞེས་དང་། སྙིགས་མ་ལྔ་བོ་བདོ་བ་འདི། །བྱང་ཆུབ་
ལམ་དུ་སྒྱུར་བ་ཡིན། །ཞེས་པ་རྣམས་གསུངས་ཏེ། དེ་ཡང་རྡོ་རྗེ་རིན་པོ་ཆེའི་
ཆ་ཡོངས་སུ་རྫོགས་པས་དབུལ་བ་ཐམས་ཅད་སེལ་ཞིང་འདོད་པའི་དོན་་་་
འགྲུབ་པ་ལྟ་ཅི་སྨོས། རྡོ་རྗེ་རིན་པོ་ཆེའི་ཆ་ཤས་དུམ་བུ་ཕྲ་མོས་ཀྱང་དབུལ་
བ་སེལ་ཞིང་། རིན་པོ་ཆེའི་རྒྱན་ཁྱད་པར་དུ་འཕགས་པ་ཐམས་ཅད་ཀྱང་
ཟིལ་གྱིས་གནོན་ཏོ། །དེ་བཞིན་དུ་ཐེག་པ་ཆེན་པོའི་བློ་སྦྱོང་གི་གདམས་པ་
འདི་ཉམས་སུ་བླངས་ནས་ལམ་གྱི་ལུས་ཡོངས་སུ་རྫོགས་པ་རྒྱུད་ལ་སྐྱེས་ན་་་་་
གནས་སྐབས་དང་མཐར་ཐུག་གི་འདོད་དོན་ཐམས་ཅད་འགྲུབ་ཅིང་།
འདིའི་ལམ་གྱི་ཆ་ཤས་གཅིག་ཙམ་རྒྱུད་ལ་སྐྱེས་ནའང་། ཤིན་ཏུ་ཁྱད་པར་དུ་
འཕགས་ཏེ། འདིའི་ལམ་ཡོངས་སུ་རྫོགས་པ་ནི་སྐྱེས་བུ་ཆུང་འབྲིང་གི་ལམ་



སྔོན་དུ་སོང་སྟེ། ངེས་འབྱུང་མཚན་ཉིད་ཚང་བ་ཞིག་ཡོད་པའི་སྟེང་ནས་
ཐེག་པ་ཆེན་པོའི་ལམ་དུ་ཞུགས་ཏེ། སྨོན་པ་དང་འཇུག་པའི་བདག་ཉིད་
ཅན་གྱི་བྱང་ཆུབ་ཀྱི་སེམས་རིན་པོ་ཆེ་བསླབ་བྱ་དང་བཅས་པ་དང་། སེམས་
དེས་ཀུན་ནས་བསླངས་ཏེ་ཕྱིན་དྲུག་བསྡུ་བཞི་སོགས་རྒྱལ་སྲས་ཀྱི་སྤྱོད་པ་་་་
མཐའ་དག་ལ་སློབ་ཅིང་། ཁྱད་པར་ཟབ་མོ་དབུ་མའི་ལྟ་བ་ཕུ་ཐག་ཆོད་
པར་ངེས་ནས། སྒོམ་ལུགས་ཀྱི་མན་ངག་མ་ནོར་བར་བྱས་ཏེ་སྒོམ་པའི་ཞི་
ལྷག་ཟུང་འབྲེལ་གྱི་ཏིང་ངེ་འཛིན་རྫོགས་པར་སྒོམ་པ་ཞིག་ཡིན་ལ། དེ་ལྟ་
བུའི་ལམ་ཡོངས་རྫོགས་རྒྱུད་ལ་མ་སྐྱེས་ཀྱང་། དེའི་ཕྱོགས་གཅིག་ཀུན་རྫོབ་
བྱང་ཆུབ་ཀྱི་སེམས་རིན་པོ་ཆེ་མ་མཐའ་ཙམ་ཞིག་རྒྱུད་ལ་སྐྱེས་ནའང་བྱང་་་
ཆུབ་སེམས་དཔའ་ཞེས་བྱ་བའི་མིང་ཐོབ་ཅིང་རྒྱལ་བའི་སྲས་སུ་འགྱུར་ལ།
ཉན་ཐོས་དང་རང་སངས་རྒྱས་བདག་ཉིད་ཆེན་པོ་ཉོན་མོངས་པ་ཐམས་་་་་
ཅད་སྤངས་ཤིང་མངོན་ཤེས་དང་རྫུ་འཕྲུལ་ལ་སོགས་པའི་ཡོན་ཏན་དཔག་
ཏུ་མེད་པ་དང་ལྡན་པའི་དགྲ་བཅོམ་ཆེན་པོ་རྣམས་ཀྱང་རིགས་ཀྱི་སྟོབས་་་་་
ཀྱིས་ཟིལ་གྱིས་གནོན་པ་དང་། ནད་གདོན་དབུལ་ཕོངས་ལ་སོགས་པའི་
ཉེར་འཚེ་ཐམས་ཅད་ཀྱང་རྣམ་པར་ཟློག་གོ །དེ་ལྟར་ཡང་འཕགས་པ་
བྱམས་པའི་རྣམ་ཐར་ལས་ཀྱང་། རིགས་ཀྱི་བུ་འདི་ལྟ་སྟེ་དཔེར་ན་རྡོ་རྗེ་
རིན་པོ་ཆེ་ཆག་ཀྱང་གསེར་གྱི་རྒྱན་ཁྱད་པར་དུ་འཕགས་པ་ཐམས་ཅད་ཟིལ་
གྱིས་གནོན་ཅིང་རྡོ་རྗེ་རིན་པོ་ཆེའི་མིང་ཡང་མི་འདོར་ལ་དབུལ་བ་ཐམས་་་་
ཅད་ཀྱང་རྣམ་པར་ཟློག་གོ །རིགས་ཀྱི་བུ་དེ་བཞིན་དུ་ཐམས་ཅད་མཁྱེན་
36



པར་སེམས་བསྐྱེད་པའི་རྡོ་རྗེ་རིན་པོ་ཆེ་ནན་ཏན་དང་བྲལ་ཡང་ཉན་ཐོས་་་་
དང་རང་སངས་རྒྱས་ཀྱི་ཡོན་ཏན་གྱི་གསེར་གྱི་རྒྱན་ཐམས་ཅད་ཟིལ་གྱིས་་་་
གནོན་ཅིང་བྱང་ཆུབ་སེམས་དཔའི་མིང་ཡང་མི་འདོར་ལ། འཁོར་བའི་
དབུལ་བ་ཐམས་ཅད་ཀྱང་རྣམ་པར་ཟློག་གོ །ཞེས་དང༌། ཡང་ཕལ་ཆེན་
ལས། རིགས་ཀྱི་བུ་འདི་ལྟ་སྟེ་དཔེར་ན་ལྷའི་དབང་བོ་བརྒྱ་བྱིན་རྡོ་རྗེའི་ལག་
ཆ་ཐོགས་པ་ནི་ལྷ་མ་ཡིན་གྱི་ཚོགས་ཐམས་ཅད་རབ་ཏུ་འཇོམས་སོ། །དེ་
བཞིན་དུ་བྱང་ཆུབ་སེམས་དཔའ་ཐམས་ཅད་མཁྱེན་པ་ཉིད་དུ་སེམས་་་་་
བསྐྱེད་པ་བརྟན་པའི་ལྷག་པའི་བསམ་པ་རྡོ་རྗེའི་ལག་ཆ་ཐོགས་པ་ཡང་།
བདུད་དང་ཕས་ཀྱི་རྒོལ་བའི་ལྷ་མ་ཡིན་གྱི་ཚོགས་ཐམས་ཅད་འཇོམས་སོ། །
ཞེས་དང་། ཡང་དེ་ཉིད་ལས། རིགས་ཀྱི་བུ་འདི་ལྟ་སྟེ་དཔེར་ན་རྡོ་རྗེའི་
ཁམས་ནི་ཇི་ཙམ་ཞིག་ཏུ་ཆུང་ཡང་རྡོ་བ་ཐམས་ཅད་གཅོག་པའི་མཚན་ཉིད་
དོ། །དེ་བཞིན་དུ་དམིགས་པ་ཇི་ཙམ་དུ་ཆུང་བ་ལ་ཞུགས་ཀྱང་ཐམས་ཅད་
མཁྱེན་པ་ཉིད་དུ་སེམས་བསྐྱེད་པ་རྡོ་རྗེའི་ཁམས་ནི་མི་ཤེས་པ་ཐམས་ཅད་་་
འཇིག་པར་བྱེད་པའི་མཚན་ཉིད་དོ། །རིགས་ཀྱི་བུ་འདི་ལྟ་སྟེ་དཔེར་ན་སྐྱེས་
བུ་ཆེན་པོའི་ལག་ནས་སྤྱད་པའི་མདེའུ་ཆུང་མདའ་ཐུང་གིས་ནི་གོ་ཆ་ཇི་་་་་
ཙམ་སྲ་བ་ཡང་བརྟོལ་ལོ། །དེ་བཞིན་དུ་བྱང་ཆུབ་སེམས་དཔའ་བརྩོན་
འགྲུས་བརྟན་པོ་དང་ལྡན་པའི་ལག་ནས་སྤྱད་པའི་ཐམས་ཅད་མ ཁྱེན་པ་་་་་
ཉིད་དུ་སེམས་བསྐྱེད་པའི་མདེའུ་ཐུང་གིས་ཀྱང་ལྟ་བ་དང་བག་ལ་ཉལ་བའི་
གོ་ཆ་ཐམས་ཅད་མི་བརྟོལ་བ་མེད་དོ། །ཞེས་གསུངས་སོ། །གདམས་པ་འདི་
37



ཕྱི་མའི་དཀྱིལ་འཁོར་དང་ཆོས་མཚུངས་པ་ནི། ཉི་མའི་དཀྱིལ་འཁོར་ཤར་
བ འི་ཚེ། ཉི་མའི་དཀྱིལ་འཁོར་དེ་ལ་མུན་པས་ཁེབས་པའི་གནས་རྣམ་པ་
ཀུན་ནས་མི་སྲིད་པ་དང༌། ཉི་མའི་དཀྱིལ་འཁོར་རང་ཉིད་ལ་མུན་པའི་
སྐབས་མེད་པར་མ་ཟད ཉི་འོད་གང་དུ་ཤར་བའི་གླིང་དེའི་མུན་པ་རྣམས་
ཀྱང་སེལ་ཞིང་། ཉི་མའི་འོད་ཟེར་ཕྲ་མོ་ཞིག་གང་དུ་ཞུགས་པའི་ས་དེར་ཉི་
མའི་འོད་ཟེར་དང་མུན་པ་མཉམ་དུ་འགྲོགས་པའི་སྐབས་མེད་པ་བཞིན་དུ་
ཐེག་པ་ཆེན་པོའི་བློ་སྦྱོང་གི་གདམས་པ་འདིའི་སྙིང་བོ་བྱང་ཆུབ་ཀྱི་སེམས་
རྣམ་པ་གཉིས་པོ་ཡོངས་སུ་རྫོགས་པར་རྒྱུད་ལ་སྐྱེས་པ་ལྟ་ཅི་སྨོས། གདམས་
པ་འདིའི་ཡན་ལག་གི་ཆ་ཤས་ཙམ་ཞིག་རྒྱུད་ལ་སྐྱེས་ནའང་ཉོན་མོངས་པ་་་་
དང་། དེས་དྲངས་པའི་ལུས་ངག་གི་སྤྱོད་པ་ངན་པ་རྣམས་རང་འགག་ཏུ་
འགྲོ་སྟེ། དེ་དག་དང་མཉམ་དུ་འགྲོགས་པའི་སྐབས་མེད་དོ། །དེ་ཡང་
བྱམས་སྙིང་རྗེའི་སྟོབས་ཆེས་ཆེར་རྒྱས་ནས། དེས་དྲངས་པའི་བྱང་ཆུབ་ཀྱི་
སེམས་རིན་པོ་ཆེ་ཤུགས་དྲག་ཏུ་སྐྱེས་པའི་ཚེ། ཅི་བྱས་ཐམས་ཅད་དགེ་བར་
འགྱུར་ཞིང་ལུས་ངག་གི་སྤྱོད་པ་གཞན་རྣམས་ལྟ་ཅི་སྨོས། གཞན་ལ་ལུང་མ་
བསྟན་དུ་འགྱུར་བ་རྣམས་ཀྱང་། སེམས་རིན་པོ་ཆེ་འདིའི་མཐུས་དགེ་བར་
འགྱུར་ཞིང༌། དེར་མ་ཟད་སེམས་རིན་པོ་ཆེའི་སྟོབས་ཆེས་ཆེར་རྒྱས་པའི་
རྒྱལ་སྲས་བདག་ཉིད་ཆེན་པོ་རྣམས་ལ་ནི་གཞན་ལ་མི་དགེ་བར་འགྱུར་བའི་
ལས་རྣམས་ཀྱང་དགེ་བར་བསྒྱུར་ཐུབ་པ་ཡོད་དེ། སྡོམ་པ་ཉི་ཤུ་བ་ལས།
སྙིང་བརྩེ་ལྡན་ཞིང་བྱམས་ཕྱིར་དང་། །སེམས་དགེ་བ་ལ་ཉེས་པ་མེད། །ཅེས་



གསུངས་ཤིང༌། བྲམ་ཟེའི་ཁྱེའུ་སྐར་མའི་སྔོན་གྱི་བྱུང་བ་དང༌། དེད་དཔོན་
སྙིང་རྗེ་ཅན་གྱི་སྔོན་གྱི་བྱུང་བ་ལས་ཇི་ལྟར་བཤད་པ་ལྟར་རོ། །དེ་ཡང་མི་
དགེ་བ་བཅུ་ལས། བརྣབ་སེམས། གནོད་སེམས། ལོག་ལྟ་རྣམས་ནི་སྐྱེས་
ཙམ་ཉིད་ནས་མི་དགེ་བའི་ངོ་བོར་སྐྱེ་བ་ལས་སེམས་ངན་པ་དེ་དག་དང་།
དགེ་སེམས་དུས་མཉམ་དུ་སྐྱེ་བ་མི་སྲིད་དོ། །ལུས་ངག་གི་བདུན་ནི་
སེམས་ཀྱི་གཞན་དབང་ཅན་ཡིན་པས། རང་ཅག་ཐ་མལ་བ་རྣམས་ལ་ཚིག་
རྩུབ་སོགས་ལུས་ངག་གི་སྤྱོད་པ་ངན་པ་རྣམས་ཀུན་སློང་ཡང་ངན་པས་བྱེད་
པས་མི་དགེ་བ་ལས་འོས་མེད་ཀྱང་། རྒྱལ་སྲས་བདག་ཉིད་ཆེན་པོ་རྣམས་
ལ་ནི་ཐབས་མཁས་ཀྱི་འཕྲུལ་ཆེན་པོ་གཞན་དང་མི་འདྲ་བ་ཡོད་པས་རྣམ་
པ་ཀུན་ནས་མི་འདྲའོ། །འོན་ཀྱང་འདི་དག་ནི་རྟོག་གེའི་རིགས་པས་འགྲུབ་
པ་མ་ཡིན་གྱི། རྒྱལ་བ་ཉག་གཅིག་གི་བཀའ་ལ་བརྟེན་ནས་ཤེས་པར་བྱ་
དགོས་པ་ཡིན་པས་ཕྲ་ཞིང་མཛངས་པའི་བློ་གྲོས་ཅན་རྣམས་ཀྱིས་ཡིད་ཆེས་
ཀྱི་ལུང་ལ་བརྟེན་ནས་ཤེས་དགོས་ཀྱི། གྱ་ཚོམ་དུ་ཐག་གཅོད་པར་མི་བྱ་ལ།
བདག་ཉིད་ཆེན་པོ་དག་གི་ལད་མོ་སྐྱེ་བོ་ཉམ་ཆུང་དག་གིས་རྣམ་པ་ཀུན་་་་་་
ནས་མི་བྱའོ། །བྱང་ཆུབ་ཀྱི་སེམས་རིན་པོ་ཆེ་ཉི་མའི་དཀྱིལ་འཁོར་དང་
ཆོས་མཚུངས་པ་ནི། ཡོན་ཏན་རིན་པོ་ཆེ་སྡུད་པ་ལས། ཉི་མའི་དཀྱིལ་
འཁོར་གང་ཚེ་འོད་ཀྱི་དྲ་བ་འགྱེད། །དེ་ཚེ་སེམས་ཅན་ལས་བྱེད་བརྩོན་པ་
དེ་བཞིན་དུ། །མཁས་པ་ཤེས་ཕྱིར་འཇིག་རྟེན་བྱང་ཆུབ་སེམས་བྱུང་ན། །
ཡེ་ཤེས་ཀྱིས་ནི་སེམས་ཅན་ཡོན་ཏན་ཆོས་དང་ལྡན། །ཞེས་དང་། ཡང་
39



བྱང་ཆུབ་ཀྱི་སེམས་རིན་པོ་ཆེ་འདི་མེད་ན་ཐེག་པ་ཆེན་པོའི་ས་ལམ་འབྲས་
བུ་དང་བཅས་པ་གང་ཡང་འབྱུང་ས་མེད་པ་ནི། དཔེར་ན་མ་དྲོས་མཚོ་ལ་
ཀླུ་བདག་མེད་གྱུར་ན། །འཛམ་བུའི་གླིང་འདིར་ཆུ་ཀླུང་འབབ་པར་ག་ལ་
འགྱུར། །ཆུ་ཀླུང་མེད་ན་མེ་ཏོག་འབྲས་བུ་འབྱུང་མི་འགྱུར། །རྒྱ་མཚོ་ལ་ཡང་
རིན་ཆེན་གཟུགས་མང་མེད་པར་འགྱུར། །དེ་བཞིན་འདིར་ཡང་བྱང་ཆུབ་
སེམས་མེད་བདེ་གཤེགས་ཀྱི། །ཡེ་ཤེས་འཇིག་རྟེན་འདི་དག་ཀུན་ཏུ་ག་ལ་
འབྱུང་། །ཡེ་ཤེས་མེད་ན་ཡོན་ཏན་འཕེལ་མེད་བྱང་ཆུབ་མེད། །རྒྱ་མཚོ་འདྲ་
བའི་སངས་རྒྱས་ཆོས་ཀྱང་མེད་པར་འགྱུར། །ཞེས་དང་། ཉན་རང་
རྣམས་ཀྱི་གཞི་གསུམ་གྱིས་བསྡུས་པའི་དགེ་རྩ་ཐམས་ཅད་ཕྱོགས་གཅིག་ཏུ་
བསྡོམས་ཀྱང་། བྱང་ཆུབ་ཀྱི་སེམས་རིན་པོ་ཆེས་ཟིན་པའི་རྗེས་སུ་ཡི་རང་
གི་དགེ་བ་ཙམ་ལ་ཡང་ཆར་མི་ཕོད་པ་དཔེ་དང་བཅས་གསུངས་པ་ནི།
འཇིག་རྟེན་འདི་ན་སྣང་བྱེད་སྲོག་ཆགས་ཇི་སྙེད་པ། །ཀུན་གྱིས་སྣང་བར་
བྱ་ཕྱིར་འོད་རྣམས་ཕྱུང་བ་བས། །ཉི་མའི་དཀྱིལ་འཁོར་འོད་ཟེར་གཅིག་
བྱུང་ཆེས་མཆོག་སྟེ། །སྣང་བྱེད་ཚོགས་ཀྱི་འོད་རྣམས་ཀུན་གྱིས་ཆར་མི་
ཡོད། །ཉན་ཐོས་ཚོགས་རྣམས་ཇི་སྙེད་སྦྱིན་དང་ཚུལ་ཁྲིམས་དང༌། །སྒོམ་
དང་རབ་ཏུ་ལྡན་པའི་བསོད་ནམས་ཚོགས་བསྐྱེད་པའང༌། །བྱང་ཆུབ་
སེམས་དཔའི་རྗེས་སུ་ཡི་རང་སེམས་གཅིག་ལ། །ཉན་ཐོས་ཚོགས་ཀྱི་བསོད་
ནམས་ཕུང་བོས་ཆར་མི་ཕོད། །ཅེས་གསུངས་ཤིང་། སྤྱོད་འཇུག་ལས་ཀྱང་།
འགྲོ་བའི་ཉོན་མོངས་གདུང་སེལ་བའི། །སེམས་ཀྱི་ཟླ་བ་ཤར་བ་ཡིན། །
4 )



འགྲོ་བའི་མི་ཤེས་རབ་རིབ་དག །དཔྱིས་འབྱིན་ཉི་མ་ཆེན་པོ་ཡིན། །ཞེས་
གསུངས་པ་ལྟར་རོ། །གདམས་པ་རིན་པོ་ཆེ་འདི་ཉིད་སྨན་གྱི་ལྗོན་ཤིང་དང་
ཆོས་མཚུངས་པ་ནི། སྨན་གྱི་ལྗོན་ཤིང་ནི། རྩ་བ་དང་། སྡོང་བོ་དང་།
ཡལ་ག་དང་། ལོ་མ་དང་། མེ་ཏོག་དང་འབྲས་བུར་བཅས་པ་ཆ་ཐམས་
ཅད་ཀྱིས་ཐམས་ཅད་དུ་སྐྱེ་བོའི་ནད་ཞི་བར་བྱེད་པའི་སྨན་མཆོག་ཏུ་གྱུར་
པ་བཞིན་དུ། གདམས་པ་འདིའི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་རྣམ་
པ་གཉིས་ཡན་ལག་དང་བཅས་པ་འདི་དག་ཀྱང་ཆ་ཐམས་ཅད་ནས་ཐམས་
ཅད་དུ་ཉོན་མོངས་པ་དང་། དེས་བསྐྱེད་པའི་སྡུག་བསྔལ་མཐའ་དག་ཞི་
བར་བྱེད་པའི་སྨན་གྱི་མཆོག་གོ །འདིའི་ལམ་ཡོངས་རྫོགས་ལྟ་ཞོག་ཆ་ཤས་
ཙམ་ཞིག་རྒྱུད་ལ་སྐྱེས་ནའང་ཉོན་མོངས་པ་དང་སྡུག་བསྔལ་དཔག་ཏུ་མེད་
པ་ཟློག་པར་ནུས་ཏེ། རྐྱེན་ངན་ལམ་དུ་སློང་བའི་བཟོད་པ་ཙམ་ཞིག་ཡོད་
ནའང་འཇིག་རྟེན་ཆོས་བརྒྱད་ལ་བརྟེན་ནས་བྱུང་བའི་དོན་མེད་པའི་སྡུག་
བསྔལ་མང་བོ་ཞིག་ཟློག་པར་ནུས་སོ། །དེ་ཡང་སྤྱོད་འཇུག་ལས། བྱེ་མའི་
ཁང་བུ་རྡིབ་གྱུར་ན། །བྱིས་པ་རྣམས་ནི་ག་ཆད་ངུ་། །དེ་བཞིན་བསྟོད་
དང་གྲགས་ཉམས་ན། །རང་གི་སེམས་ནི་བྱིས་པ་བཞིན། །ཞེས་གང་
གསུངས་པ་ལྟར། རང་ཅག་ཐ་མལ་བ་རྣམས་ནི་དོན་མེད་ཚེ་འདིའི་རྙེད་
བཀུར་སྙན་གྲགས་ཕྲ་མོ་རེ་བློས་མ་ཐོངས་པར་སྡུག་བསྔལ་བརྒྱ་ཕྲག་དུ་མས་
དུས་རྟག་ཏུ་མ་རུངས་པར་གྱུར་པ་ཚེར་མའི་དོང་དུ་གཅེར་བུར་བསྐྱུར་་་་
ལྟར་རྣམ་པ་ཀུན་ནས་སྡུག་བསྔལ་ཞིང་སོས་མི་བདེ་བ་འདི་ནི་སྲིན་བུ་རང་



གི་ཁ་ཆུས་འཆིང་བ་ལྟར་རང་གིས་རང་ཉིད་སྡུག་བསྔལ་དུ་བཅུག་པ་ཡིན་
ལ། རྐྱེན་ངན་ལམ་དུ་སློང་བའི་བཟོད་པ་དང་ལྡན་ན་ནི། ཅི་བྱས་བདེ་བ་
འབའ་ཞིག་ཏུ་འགྱུར་གྱིས་ ན་ད་པའི་ཡིད་མུག་དང་ སྡུག་བསྔལ་མང་པོ་
འདི་སྐྱེ་བར་མི་འགྱུར་རོ། །དེར་མ་ལྷུད་ཚེ་འདིའི་རྙེད་ལ། ཀུན་ལ་ཆཀ ས་
པའི་དབང་གིས་ལུས་ངག་གི་དགེ་བ་མང་དུ་བསག། ས ་པ ་རྣམས་ཀྱང་བསམ་
པ་ངན་པའི་དུག་གིས་ཀུན་ནས་བསླངས་པས་ཕལ་ཆེར་ཆུད་ཟོས་སུ་འགྱུར་
ཞིང་། དེར་མ་ཟད་ཕྱི་མའི་དོན་དུ་ལྷ་མིའི་བདེ་བ་ཐོབ་པར་འདོད་ནས་
བྱས་པའི་ལས་ཕལ་ཆེར་ཡང་འཁོར་བའི་ལས་སམ་རྒྱུ་འབའ་ཞིག་ཏུ་འགྱུར་
གྱིས། ཐར་པ་དང་ཐམས་ཅད་མཁྱེན་པའི་རྒྱུར་པ་གཏན་ནས་མི་འགྱུར་ལ།
བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ན་ནི། ངེས་དྲངས་པའི་དགེ་
བ་ཅི་བྱས་ཐམས་ཅད་བླ་ན་མེད་པའི་བྱང་ཆུབ་འབའ་ཞིག་གི་རྒྱུར་འགྱུར་་་་
གྱིས། འདི་འཁོར་བའི་གནས་སུ་ཟད་པ་དང་བར་སྐབས་སུ་ཆུད་ཟ་བར་མི་
འགྱུར་བས་སྨན་གྱི་ལྗོན་ཤིང་ཆེན་པོ་འབྲས་བུ་རྒྱུན་དུ་འབྱུང་བ་དང་ཆོས་་་
མཚུངས་པ་ཡིན་ཏེ། ཕལ་ཆེན་ལས། རིགས་ཀྱི་བུ་འདི་ལྟ་སྟེ། དཔེར་ན་
རྩིའི་ཤིང་ཆེན་པོ་སྦྱོར་བ་ཞེས་བྱ་བ་ཡོད་དེ། དེའི་ཤུན་པ ས་རྨ་ལ་རེག་མ་
ཐག་ཏུ་རྨ་ཐམས་ཅད་འཚོ་བར་འགྱུར་རོ །གང་བ ཤུས་པ་དེའི་ཤུན་པ་ཕྲ་
རགས་ཀྱང་ཕྱིར་སྐྱེའོ། །དེ་བཞིན་དུ་བྱང་ཆུབ་ཀྱི་སེམས་ཀྱི་ས་བོན་ལས་
སྐྱེས་པའི་ཤིང་ཐམས་ཅད་མཁྱེན་པ་ཉིད་དུ་སྦྱོར་བ་ཡང་ མཐོང་མ་ཐག་
ཏུའང་རིགས་ཀྱི་བུ་དང་བུ་མོ་རྣམས་ཀྱི་ལས་དང་ཉོན་མོངས་པའི་རྨ་ཡོངས་



༤
ན
A
མ 7
༼ ད་ པས༔ རྒྱུ
་
་
་
སུ་འཚོ་པར་ ་འ གྱུར་རོ། །ཐགང་ཅད་མཁྱེན་ ང་ ་ཉིད་ཀྱི་ ཤིང ་དེ་ལ་ཡང་
འཇིག་རྟེན་ཐམས་ ་ཅད་ཀྱིས་རྨོ་བྱུང༌ ་བའམ་ཉམས་པར་ གྱུར་ ་འོ །།
རིགས་ཀྱི་བུ་འདི་ལྟ་སྟེ། དཔེར་ན་རྩི་ཆེན་པོ་རྩ་བ་མ་གྲུ ག་ གས་པ་ཞེས་བྱ་བ་
ཡོད་་དེ། དེའི་མཐུས་འཛམ་བུ་གླིང་གི་ཤིང་ཐམས་་་ཀྱང༌་ཡན་ལག་
ཐམས་ཅད་དུ་རྣམ་པ ར ་ལཱ -ལ་ལོ། །དེ་བཞིན་དུ་བྱང་ཆུབ་ སེམས་ཀྱི་རྩ་
བ་མ་གྲུགས་པའི་རྩི་ཆེན་པོའི་མཐུས་ཀྱང་སློབ་པ་དང་ ་མི་སློབ་པ ་ དང་རང་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་དགེ་བའི་རྩ་བའི་་་་་
ཆོས་ཀྱི་ཤིང་རྣམས་རྣམ་པར་འཕེལ་ལོ། །རིགས་ཀྱི་བུ་འདི་ལྟ་སྟེ། དཔེར་
ན་རིའི་རྒྱལ་བོ་རི་རབ་ཀྱི་དྲུང་དུ་ཇི་སྙེད་ཅིག་ཉེ་བ་རེ་འདོད་པ་དེ་དག་་་་་་
ཐམས་ཅད་གསེར་གྱི་ཁ་དོག་གཅིག་པར་འགྱུར་རོ། །དེ་བཞིན་དུ་གང་
སུའང་རུང་། ཐམས་ཅད་མཁྱེན་པ་ཉིད་དང་ལྡན་པའི་བྱང་ཆུབ་སེམས་
དཔའི་དྲུང་དུ་ཉེ་བར་འོངས་པ་དེ་དག་ཐམས་ཅད་ཀྱང་ཐམས་ཅད་མ ཁྱེན་
པ་ཉིད་ཀྱི་ཁ་དོག་ཏུ་ཁ་དོག་གཅིག་པར་འགྱུར་རོ། །ཞེས་དང་། མདོ་སྡེ་
དཀོན་མཆོག་ཟ་མ་ཏོག་ལས། འཇམ་དཔལ་འདི་ལྟ་སྟེ། དཔེར་ན་གྲོང་
ཁྱེར་གྱི་ནང་ན་འདུག་པའི་སྨན་གྱི་ཤིང་ནི་སྐྱེ་བོ་མང་བོའི་ཉེ་བར་འཚོ་བར་
འགྱུར། འཇམ་དཔལ་དེ་བཞིན་དུ་བྱམས་པ་ཆེན་པོ་དང་སྙིང་རྗེ་ཆེན་པོའི་
ནང་དུ་སོང་བའི་བྱང་ཆུབ་སེམས་དཔའ་ནི་ཐམས་ཅད་མཁྱེན་པ་ཉིད་ཀྱི་་་་
སེམས་བསྐྱེད་པས་སེམས་ཅན་ཐམས་ཅད་ཀྱི་ཉེ་བར་འཚོ་བར་འགྱུར་རོ། །
འཇམ་དཔལ་འདི་ལྟ་སྟེ། དཔེར་ན་གཡང་ས་ཉམ་ང་བ་ན་འདུག་པའི་



སྨན་གྱི་ཤིང་ནི་སྐྱེ་བོ་མང་བོའི་ཉེ་བར་འཚོ་བར་མི་འགྱུར་རོ། །འཇམ་
དཔལ་དེ་བཞིན་དུ་ཉན་ཐོས་འཁོར་བས་འཇིགས་པའི་གཡང་ས་ཉམ་ང་་་་་
བར་གནས་པ་རྣམས་ནི་སྐྱེ་བོ་མང་བོའི་ཉེ་བར་འཚོ་བར་མི་འགྱུར་རོ། །
འཇམ་དཔལ་འདི་ལྟ་སྟེ། དཔེར་ན་མཆོག་ཏུ་མཐུ་དང་ལྡན་པ་རྟ་ཅང་ཤེས་
ནི་རྟ་ཞོན་པ་ལ་སྲུང་བར་བྱེད་དེ། བདག་ལ་ནི་དེ་ལྟ་མ་ཡིན་ནོ། །འཇམ་
དཔལ་དེ་བཞིན་དུ་སྙིང་རྗེ་ཆེན་པོ་ཐོབ་པའི་བྱང་ཆུབ་སེམས་དཔའ་མཐུ་་་་
དང་ལྡན་པ་དག་ནི་སེམས་ཅན་རྣམས་ལ་སྲུང་བར་བྱེད་དེ། བདག་ལ་ནི་
དེ་ལྟ་མ་ཡིན་ནོ། །ཞེས་དང༌། བྱམས་པའི་རྣམ་པར་ཐར་པ་ལས་ཀྱང་།
རིགས་ཀྱི་བུ་འདི་ལྟ་སྟེ། དཔེར་ན་ཤིང་གི་རིགས་ན་ལི་ཀེ་རི་ཞེས་བྱ་བ་རྒྱ་
མཚོ་གནོད་པ་དང་བྲལ་བ་ནས་སྐྱེ་བ་ཡོད་དེ། དེའི་རྩ་བ་ཡན་ཆད་མེ་ཏོག་
གི་བར་དུ་ཡང་དུས་ཐམས་ཅད་དུ་ནམ་ཡང་སེམས་ཅན་རྣམས་ཀྱི་ཉེ་བར་་་་་
འཚོ་བར་མི་འགྱུར་བ་མེད་དོ། །དེ་བཞིན་དུ་སྙིང་རྗེ་ཆེན་པོ་དང་སྨོན་ལམ་
གྱི་རྩ་བ་ལས་ཡང་དག་པར་སྐྱེས་པའི་བྱང་ཆུབ་སེམས་དཔའ་ཡང་ཐོག་མ་་་
ཐམས་ཅད་མཁྱེན་པ་ཉིད་དུ་སེམས་བསྐྱེད་པ་ནས་ཉེ་བར་བཟུང་ཕྱིན་ཆད་
དམ་པའི་ཆོས་གནས་པའི་མཐར་ཐུག་གི་བར་དུ་ནམ་ཡང་ལྷ་དང་བཅས་་་་
པའི་འཇིག་རྟེན་གྱི་ཉེ་བར་འཚོ་བར་མི་འགྱུར་བ་མེད་དོ། །ཞེས་དང་།
སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །འབྲས་བུ་
བསྐྱེད་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་རྟག་
པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར། །ཞེས་དང༌།
A4



འགྲོ་བའི་ནད་རབ་ཞི་བྱེད་པའི། །སྨན་གྱི་མཆོག་ཀྱང་འདི་ཡིན་ནོ། །སྲིད་
ལམ་འཁྱམས་ཤིང་དུབ་པ་ཡི། །འགྲོ་བ་ངལ་བསོའི་ལྗོན་ཤིང་ཡིན། །འགྲོ་བ་
ཐམས་ཅད་ངན་འགྲོ་ལས། །སྒྲོལ་བར་བྱེད་པའི་སྤྱི་སྟེགས་ཡིན། །ཞེས་མང་
དུ་གསུངས་པ་ལྟར་རོ། །མན་ངག་འདི་བདུད་རྩི་དང་ཆོས་མཚུངས་པ་ནི།
བདུད་རྩིས་སྐྱེ་བོའི་ནད་བསལ་ནས་འཆི་མེད་ཀྱི་དཔལ་སྟེར་བ་བཞིན་དུ་་་་
མན་ངག་འདིས་ཀྱང་ཉོན་མོངས་ལ་སོགས་པའི་དྲི་མ་ཐམས་ཅད་བཀྲུས་་་་་་
ནས། ཐར་པ་དང་ཐམས་ཅད་མཁྱེན་པའི་བདེ་བ་བླ་ན་མེད་པ་སྟེར་བར་
བྱེད་པ་ཡིན་ནོ། །དེ་ལྟར་ཡང་སྤྱོད་འཇུག་ལས། འགྲོ་བའི་འཆི་བདག་
འཇོམས་བྱེད་པའི། །བདུད་རྩིའི་མཆོག་ཀྱང་འདི་ཡིན་ནོ། །འགྲོ་བའི་
དབུལ་བ་སེལ་བ་ཡི། །མི་ཟད་གཏེར་ཡང་འདི་ཡིན་ནོ། །ཞེས་དང༌། དམ་
ཆོས་འོ་མ་བསྲུབས་པ་ལས། །མར་གྱི་ཉིང་ཁུ་བྱུང་བ་ཡིན། །འགྲོ་བའི་
མགྲོན་པོ་སྲིད་པའི་ལམ་རྒྱུ་ཞིང་། །བདེ་བའི་ལོངས་སྤྱོད་སྤྱད་པར་འདོད་
པ་ལ། །འདི་ནི་བདེ་བའི་མཆོག་ཏུ་ཉེར་གནས་ཏེ། །སེམས་ཅན་མགྲོན་ཆེན་
ཚིམ་པར་བྱེད་པ་ཡིན། །ཞེས་གསུངས་སོ། །སྤྱིར་དམ་པའི་ཆོས་ལ་བདུད་རྩི་
ཞེས་རྒྱལ་བ་རང་ཉིད་ཀྱིས་གསུངས་ཏེ། ཟབ་ཞི་སྤྲོས་བྲལ་འོད་གསལ་
འདུས་མ་བྱས། །བདུད་རྩི་ལྟ་བུའི་ཆོས་ཤིག་ཁོ་བོས་རྙེད། །སུ་ལ་བསྟན་
ཀྱང་གོ་བར་མི་ནུས་པས། །མི་སྨྲ་ནགས་ཀྱི་ཚལ་དུ་གནས་པར་བྱ། །ཞེས་
དང༌། འདུལ་བ་ལུང་ལས་ཀྱང་། བདེན་པ་མཐོང་བ་ལ་བདུད་རྩི་ཐོབ་པ་
ཞེས་ལན་མང་དུ་གསུངས་སོ། །དེའི་ནང་ནས་ཀྱང་བྱང་ཆུབ་ཀྱི་སེམས་རིན་
45



པོ་ཚེ རྣམ་པ་གཉིས་པོ་འདི་ལ་ནི༔ བདུད་རྩིའི་ནང་ནས་ཀྱང་མཆོག་ཏུ་
གྱུར་པའི་བསྔགས་བརྗོད་རྒྱ་ཆེར་མཛད་དེ། ཤེས་རབ་ཀྱི་ཕ་རོལ་ཏུ་ཕྱིན་པ་
སྟོང་ཕྲག་བརྒྱད་པ་ལས། ཀོ་ཤི་ཀ་འདི་ལྟ་སྟེ། དཔེར་ན་རྩི་མ་གི་ཞེས་བྱ་བ་
དུག་ཐམས་ཅད་རབ་ཏུ་ཞི་བར་བྱེད་པ་ཞིག་ཡོད་དེ། དེར་སྐྱེ་བོ་སྦྲུལ་
གདུག་པ་བཀྲེས་ཤིང་ཟས་འདོད་དེ་ཟས་འཚོལ་བ་ཞིག་གིས་སྲོག་ཆགས་ སུ་
གྱུར་པ་འགའ་ཞིག་མཐོང་སྟེ། སྐྱེ་བོ་སྦྲུལ་གདུག་པ་དེས་ཟས་ཀྱི་ཕྱིར་
ཟ་བར་འདོད་ནས་སྲོག་ཆགས་སུ་གྱུར་པ་དེའི་དྲིའི་ཕྱོགས་སུ་འབྲང་ཞིང་་་་
བསྙེགས་པ་དང༌། དེ་ནས་སྲོག་ཆགས་སུ་གྱུར་པ་དེ་རྩི་མ་གི་གང་ན་ཡོད་པ་
དེར་སོང་ནས་ཕྱིན་ཏེ་འདུག་པ་དང༌། དེ་ནས་སྦྲུལ་དེ་རྩི་དེའི་དྲི་ཙམ་གྱིས་
ཕྱིར་ལྡོག་གོ །དེ་ཅིའི་ཕྱིར་ཞེ་ན། དེ་ལྟར་སྦྲུལ་གྱི་གདུག་པ་ཟིལ་གྱིས་
གནོན་པ་དེ་ནི་རྩི་དེའི་སྨན་གྱི་ཡོན་ཏན་དུ་བལྟ་བར་བྱ་སྟེ། རྩི་དེ་ནི་དེ་
ལྟར་མཐུ་ཆེའོ། །ཀོ་ཤི་ཀ་དེ་བཞིན་དུ་རིགས་ཀྱི་བུའམ་རིགས་ཀྱི་བུ་མོ་གང་
ཤེས་རབ་ཀྱི་ཕ་རོལ་ཏུ་ཕྱིན་པ་འདི་འཛིན་པ་དང་། འཆང་བ་དང་། ཀློག་
པ་དང༌། ཀུན་ཆུབ་པར་བྱ་བ་དང་། རབ་ཏུ་འདོན་པ་དང༌། སྟོན་པ་དང་
ཉེ་བར་སྟོན་པ་དང་། ལུང་འབོགས་པ་དང་། ཁ་ཏོན་བྱེད་པ་དེ་ལ་ནི་
ཀོ་ཤི་ཀ་རྩོད་པ་དང་རྒོལ་བ་དང་འགལ་བར་བྱེད་པའི་གཞི་སྐྱེས་ཤིང་སྐྱེས་
པ་གང་ཡིན་པ་དེ་དག་ཤེས་རབ་ཀྱི་ཕ་རོལ་ཏུ་ཕྱིན་པའི་གཟི་བརྗིད་དང་་་་
སྟོབས་དང་མཐུ་དང་ཤེས་རབ་ཀྱི་ཕ་རོལ་ཏུ་ཕྱིན་པའི་སྟོབས་བསྐྱེད་པས་་་་་
མྱུར་དུ་དེ་ཉིད་ནས་མེད་པར་འགྱུར་ཉེ་བར་ཞི་ཞིང་འཕེལ་བར་མི་འགྱུར་



ཏེ། དེ་གང་དང་གང་ནས་བྱུང་བ་དེ་དང་དེ་ཉིད་ནས་འགག་ཅིང་ནུབ་
པར་འགྱུར་ལ་གནས་པར་མི་འགྱུར་རོ། །དེ་ཅིའི་ཕྱིར་ཞེ་ན། ཤེས་རབ་ཀྱི་
༦ རོལ་ཏུ་ ཕྱིན་པ་ནི་འདོད་ཆགས་ལ་སོགས་པ་ནས་མྱ་ངན་ལས་འདས་པ་
ཉིད་ཀྱི་བར་དུ་འཛིན་པ་དག་ཉེ་བར་ཞི་བར་བྱེད་དེ་རྣམ་པར་འཕེལ་བར་
བྱེད་པ་མ་ཡིན་ནོ། །ཞེས་གསུངས་སོ། །དེ་ལྟར་གདམས་པ་རིན་པོ་ཆེ་འདི་
ནི། མདོ་སྡེ་ཕལ་བོ་ཆེ་དང་། སྤྱོད་འཇུག་དང་། བསླབ་བཏུས་སོགས་ནས་
རྒྱ་ཆེར་བསྔགས་པ་ལྟར་ཕན་ཡོན་མཐའ་ཡས་ཤིང་། ལྷག་པར། སྙིགས་མ་
ལྔ་བོ་བདོ་བ་འདི། །བྱང་ཆུབ་ལམ་དུ་སྒྱུར་པ་ཡིན། །ཞེས་སྙིགས་མ་ལས་
ཀྱང་སྙིགས་མར་གྱུར་པའི་དུས་འདིར་ཆོས་འདི་ལྟ་བུའི་ཉམས་ལེན་ཞིག་་་་་
མད་ན་ཆོས་ལམ་དུ་འགྲོ་བ་ཤིན་ཏུ་དཀའ་སྟེ། སྙིགས་མ་ལྔ་ཤིན་ཏུ་བདོ་
བའི་དུས་སུ་སླེབས་པས། སེམས་ཅན་ཕལ་ཆེར་བསམ་རྒྱུ་ཉོན་མོངས་པ་
ད་ང་བྱ་རྒྱུ་ལས་ངན་སྡིག་པ་གསོག་པ་ལས་མེད་པས་ཕན་ཚུན་གནོད་འཚེ་་་
ཙ ང་ ་ བསམ་པ་ངན་པས་གཞན་སྡུག་བསྔལ་བ་ལ་རྗེས་སུ་ཡི་རང་བྱེད་པ་མ་
པ། ཏོ གས་ཕན་སེམས་བྱེད་པ་ཤིན་ཏུ་དཀོན་ཞིང༌། གཞན་ལ་ལེགས་པ་སྣ་རེ་
ཕྱུང་བ་མཐོང་ཡང་ཕྲག་དོག་གིས་མི་བཟོད་པའི་ཟུག་རྔུ་སྐྱེ་བ་ལས་རྗེས་སུ་
ཡི་རང་བྱེད་པ་ཤིན་ཏུ་དཀོན། འཇིག་རྟེན་ཕལ་བ་རྣམས་ལྟ་ཅི་སྨོས། ཆོས་
སྒོར་ཞུགས་པ་ཕལ་ཆེར་ཡང་ཚེ་འདིའི་སྣང་ཤས་ཀྱི་གདོན་དྲག་པོས་ཡིད་་་་
བསྐྱོད་དེ། རྙེད་བཀུར་སྙན་གྲགས་ཀྱི་ཆེད་དུ་ཕན་ཚུན་འཐབ་ཅིང་རྩོད་པ་
དང༌ གཅིག་ལ་གཅིག་ཁ་ཟེར་ཞིང་མི་སྙན་པ་སྣ་ཚོགས་བརྗོད་པས་རང་



གཞན་གཉིས་ཀའི་རྒྱུད་སྲེག་པར་བྱེད་པ་ཤ་སྟག་གིས་ཁེངས་ཤིང་། སྣོད་
ཀྱི་འཇིག་རྟེན་ཕལ་ཆེར་ཡང་མི་དགེ་བཅུའི་བདག་འབྲས་ཆེས་ཆེར་བདོ་་་་་
བས་ཆར་ཆུ་དུས་སུ་མི་འབབ་པས་ལོ་ཉེས་པ་དང་། འབྱུང་ཁུངས་བཟང་
བོ་རྣམས་ནུབ་ཅིང་སྲོག་ཆགས་གདུག་པ་ཅན་དག་དང༌། ཆོམ་རྐུན་དང༌།
སྐྱེ་བོ་གཡོ་ཅན་མང་བོས་ཁེངས་ཤིང་། འབྱུང་བ་ཆ་མི་སྙོམས་པས་ནད་
སྣ་ཚོགས་འཕེལ་བ་ལ་སོགས་པ་མི་འདོད་པའི་རྐྱེན་ཆར་ལྟར་འབེབས་ཤིང༌།
གཞན་ཡང་། དགེ་བཤེས་པོ་ཏོ་བའི་བེའུ་བུམ་ལས། སངས་རྒྱས་བསྟན་པ་
མར་འགྲིབ་དུས་ན། །ནག་པོའི་ཕྱོགས་ལ་དགའ་བ་མཐུ་ཆེ། །དཀར་བོའི་
ཕྱོགས་ལ་དགའ་བ་མཐུ་ཉམས། །དེ་ཕྱིར་ཆོས་མིན་ཞུགས་པ་རྣམས་ལ། །
ཕན་ཐོགས་མང་ཞིང་ཚེ་རིང་གནོད་མེད། །ཆོས་ལ་ཞུགས་པ་དེ་ལས་ལྡོག་
པ། །རང་བཞིན་ཡིན་པས་ཆོས་ཞུགས་མ་ཞུམ། །དགེ་བཤེས་སྟོན་པས་ངེད་
ལ་དེ་གསུངས། །དེ་ལྟ་བས་ན་གཉེན་པོ་དེ་བསམ། །ཞེས་གང་གསུངས་པ་
ལྟར། དཀར་ཕྱོགས་སྐྱོང་བའི་བསྟན་སྲུང་རྣམས་ནི་རྒྱལ་བའི་བསྟན་དང་
བསྟན་འཛིན་གྱི་སྐྱེས་བུ་གང་ན་བཞུགས་པའི་ཞིང་ཁམས་རྣམ་པར་དག་པ་
རྣམས་སུ་འགྲོ་བ་ལ་མངོན་དུ་ཕྱོགས། ནག་ཕྱོགས་ལ་དགའ་བའི་འདྲེ་སྲིན་
གདུག་པ་ཅན་རྣམས་ཀྱི་མཐུ་ནུས་རྒྱས་ཏེ། སྤྱིར་སྐྱེ་འགྲོ་ཡོངས་ལ་གནོད་
འཚེ་དང༌། ཁྱད་པར་ཆོས་སྒོར་ཞུགས་པ་རྣམས་ལ་སྒོ་སྣ་ཚོགས་ནས་གནོད་
པ་དང་བར་ཆད་བྱེད་པའི་སྐབས་འདིར་བློ་སྦྱོང་གི་མན་ངག་འདི་ལྟ་བུའི་
སྒོ་ནས་རྐྱེན་ངན་ལམ་དུ་སྒྱུར་ཐུབ་པ་ཞིག་མེད་ན་ཆོས་མཐར་ཕྱིན་པ་ཤིན་
8



ཏུ་དཀའ་ཞིང༌། བློ་སྦྱོང་འདིའི་སྒོ་ནས་བྱང་ཆུབ་ཀྱི་སེམས་རིན་པོ་ཆེ་རྣམ་
པ་གཉིས་ཀྱི་ཐབས་མཁས་ཀྱི་འཕྲུལ་ལ་བརྟེན་ནས་འབད་ན་ནི། རྐྱེན་ངན་
ཐམས་ཅད་ཀྱིས་མི་གནོད་པར་མ་ཟད་ཇི་ལྟར་བུ་རམ་ཤིང་གི་ཚལ་ལ་གྲོང་
བའི་ལུད་ཀྱང་སྨན་དུ་འགྱུར་བ་བཞིན་དུ་རྐྱེན་ངན་ཅི་བྱུང་ཡང་ཆོས་ཀྱི་་་་་
གྲོགས་སུ་སྒྱུར་ཐུབ་ཅིང་། འགལ་རྐྱེན་ཐམས་ཅད་མཐུན་རྐྱེན་དུ་འགྱུར།
མི་དང་མི་མ་ཡིན་གྱི་གནོད་པ་ཅི་བྱུང་ཡང་ཡིད་བཞིན་གྱི་ནོར་བུ་རང་གི་་་་
ལག་ཏུ་གློ་བུར་དུ་འོངས་པ་ལྟར་ཕན་པའི་ཐབས་མཆོག་ཏུ་འགྱུར། གཞན་
ལ་སྡུག་བསྔལ་གྱི་རྒྱུར་འགྱུར་བ་ཐམས་ཅད་ཀྱང་འདི་ལ་བདེ་བའི་རྐྱེན་དུ་་་
འགྱུར་བས་ན། རྐྱེན་ངན་གྱི་འཕྲང་ཐམས་ཅད་ལས་གྲོལ་ནས་ཅི་བྱས་བདེ་
བའི་རྐྱེན་འབའ་ཞིག་ཏུ་འཆར་བས། བློ་སྦྱོང་སྒོམ་པའི་ལུས་རྟེན་འདི་
ལ་བདེ་བ་ཅན་གྱི་ཞིང་ཁམས་ཞེས་བཀའ་གདམས་གོང་མ་རྣམས་གསུངས།
སྡུག་བསྔལ་དང་གནོད་པ་གང་གིས་ཀྱང་འཁྲུག་མི་ནུས་པས་མི་འཁྲུགས་་་་་་
པའི་ཞིང་ཁམས་ཞེས་ཀྱང་བྱ་གསུངས། བདེ་སྐྱིད་ཐམས་ཅད་རང་གི་ནང་
ནས་འབྱུང་བས་གྲོང་ཁྱེར་སྐྱིད་པའི་འབྱུང་གནས་ཞེས་ཀྱང་བྱ་གསུངས།
ཚུལ་འདི་དག་གི་གནད་ལེགས་པར་ཤེས་ན་ནི་སྙིགས་མ་ལྔ་བདོ་བ་དེ་ཡང་
བློ་སྦྱོང་སྒོམ་པ་པོ་རང་ལ་ཆོས་སྒྲུབ་པའི་མཐུན་རྐྱེན་གྱི་གཙོ་བོར་སོང་བ་་་་་
འདྲ་ཞིག་འོང་སྟེ། དག་པའི་ཞིང་དུ་བསྐལ་བ་མང་བོར་ཚོགས་བསགས་པ་
ལས། རྩོད་དུས་འདིར་ཡུད་ཙམ་ཞིག་ཚོགས་བསགས་པ་རླབས་ཆེ་བ་དང་།
ཐུབ་པའི་བསྟན་པ་ལ་སྐྱོན་མེད་པའི་དུས་སུ་ལོ་མང་བོའི་བར་དུ་ཚོགས་་་་་



བསགས་པ་ལས། ལྔ་བརྒྱ་ཐ་མར་གྱུར་པའི་དུས་འདིར་ཡུད་ཙམ་ཞིག་
ཚོགས་བསགས་པ་རླབས་ཆེ་བ་དང་། རྐྱེན་ངན་གྱིས་མ་གཙེས་པར་སོས་
བདེར་སྒྲུབ་པ་བྱེད་ལོ་ཡུན་རིང་བྱས་པ་ལས། རྐྱེན་ངན་རུ་འཛིངས་པའི་
སྐབས་སུ་བློ་སྦྱོང་ཐུན་གཅིག་སྒོམ་པ་ཉོན་མོངས་འཇོམས་ཚབས་ཆེ་བ་དང་།
ཚོགས་རླབས་ཆེན་རྫོགས་པ་སོགས་ཕན་ཡོན་མཐའ་ཡས་པ་ཞིག་སྣང་བས།
མན་ངག་འདིའི་ཉམས་ལེན་ཡོད་པ་རྣམས་ལ་ནི་དགེ་བ་འབུམ་འགྱུར་གྱི་་་་
དུས་བཟང་རྒྱུན་མི་ཆད་པ་ཡིན་གསུངས། འཇིག་རྟེན་ན་མཐུ་གཏད་
མནན་གསུམ་གྱི་དྲག་སྔགས་མཁན་རྣམས་ལ་ནུས་པ་ཅན་ཟེར་ཏེ། དེས་ནི་
རང་གཞན་གཉིས་ཀ་འཕུང་བ་ལས་འདི་ཕྱི་གང་དུའང་བདེ་བ་མི་ཐོབ་ལ་
བློ་སྦྱོང་འདི་ཉམས་སུ་ལེན་པས་ནི་འགལ་རྐྱེན་གྲོགས་སུ་སྒྱུར། སྡུག་བསྔལ་
དེ་བར་སྒྱུར། རང་གཞན་གཉིས་ཀ་ཕན་བདེ་ལ་སྦྱོར་ནུས་པས་ན་ནུས་པ་
འདུན་ཡང་འདི་ལ་ཟེར་གསུངས། སྐྱེ་བོ་ཕལ་མོ་ཆེས་རྗེས་སུ་ཡི་རང་ཙམ་ཡང་
ནུ ས་པ། བདག་གཞན་བརྗེ་བ་འདིས་ནུས་པ ས་དཔའ་བོ་སྙིང་སྟོབས་ཅན་
ང་འདི་ལ་ཟེར་གསུངས། གཞན་སུས་ཀྱང་མ་ཤེས་པའི་ཐབས་མཁས་ཀྱི་
འཕྲུལ་ཆེན་པོ་འདིས་ཤེས་པས་མཁས་པ་ཆེན་པོ་ཡང་འདི་ལ་ཟེར་གསུངས།
ཉེས་བློ་སྦྱོང་ཆེན་མོ་བློ་བཟང་དགོངས་རྒྱན་དུ་བཀོད་པ་ལྟར་གདམས་ངག་
འདིའི་ཐུན་མོང་མ་ཡིན་པའི་ཡོན་ཏན་རྣམས་ལ་ཡང་དང་ཡང་དུ་བསམ་སྟེ།
ངེས་པ་ཐོབ་པར་བྱོས་ལ་བློ་སྦྱོང་འདི་སྒོམ་པ་ལ་སྤྲོ་བ་ཤུགས་དྲག་ཏུ་བསྐྱེད་
ར་བྱའོ། །



ས་བཅད་གཉིས་པ། གདམས་པ་
དངོས་བཤད་པ།
གཉིས་པ་གདམས་པ་དངོས་ཀྱི་རིམ་པ་ང། །ད་པ་ལ། གཞུང་རྩོམ་པ་
ལ་འཇུག་པའི་ཡན་ལག་མཆོད་པར་བརྗོད་པ་དང་རྩོམ་པར་དམ་བཅའ་བ་
བཤད་པ་དང༌། གཞུང་དངོས་ཀྱི་རིམ་པ་བཤད་པ་གཉིས་ལས།
དང་བོ། མཆོད་བརྗོད་དང་རྩོམ་པར་དམ་བཅའ་བ་བ ཤད་པ། །
རྗེ་བཙུན་བླ་མ་དམ་པ་དམིགས་པ་མེད་པའི་ཐུགས་རྗེ་ཆེན་པོ་༌་༌་་་
ལྡན་པ་རྣམས་ཀྱི་ཞབས་ལ་ཕྱག་འཚལ་ཞིང་སྐྱབས་སུ་མཆིའོ། ། ཨོ་བ་
ཆེན་པོས་དུས་དང་གནས་སྐབས་ཐམས་ཅད་དུ་རྗེས་སུ་གཟུང་དུ་གསོལ
རྨད་བྱུང་སྙིང་སྟོབས་ཐུགས་རྗེ་ཆེ་ལྷག་པས། །རྒྱལ་དང་རྒྱལ་སྲས་ཀུན་གྱིས་
མ་ཐུལ་བའི། །སྙིགས་དུས་འགྲོ་བའི་མགོན་པོ་ལེགས་བྱོན་པ། སྟོན་པ་
མཉམ་མེད་དེ་ལ་གུས་ཕྱག་འཚལ། །མགོན་དེས་གང་ལ་ཆོས་ཀྱི་སྲིད་གཏད་
པ། །རྒྱལ་ཚབ་མི་ཕམ་མགོན་དང་འཇམ་པའི་དབྱངས། །ཀླུ་སྒྲུབ་ཐོགས་
མེད་ཞི་བ་ལྷ་ལ་སོགས། །ཐུབ་བསྟན་གསལ་མཛད་རྣམས་ལ་སྙིང་ནས་
འདུད། །བྱང་ཆུབ་ཐུགས་ལ་མངའ་བརྙེས་ཨ་ཏི་ཤ། །རྒྱལ་བ་རྒྱ་མཚོའི་
འབྱུང་གནས་བཤེས་གཉེན་འབྲོམ། །སེམས་དཔའ་ཆེན་པོ་པོ་ཏོ་བ་ལ་
སོགས། །བཀའ་གདམས་བླ་མ་རྣམས་ལ་ཕྱག་འཚལ་ལོ། །ཕྱོགས་འདིར་བདེ་
།



གཤེགས་ལམ་བཟང་སྤེལ་བ་ལ། །རྒྱལ་བ་ཉིད་དང་ཀུན་ནས་མཚུངས་གྱུར་
པ། །རྗེ་བཙུན་བླ་མ་བློ་བཟང་གྲགས་པ་ལ། །སྙིང་གི་ཁོང་ནས་གུས་པས་
ཕྱག་འཚལ་ལོ། །བློ་བཟང་བསྟན་པ་སྤེལ་ཕྱིར་ཕྱོགས་བཅུ་ནས། །བསམ་
བཞིན་བྱོན་པའི་དམ་པ་ཐམས་ཅད་དང་། །ཁྱད་པར་འཇམ་མགོན་སྙན་
བརྒྱུད་འཛིན་མཛད་པའི། །དངོས་བརྒྱུད་བླ་མ་རྣམས་ལ་གུས་ཕྱག་འཚལ། །
རྒྱལ་བ་མ་ལུས་བསྐྲུན་པའི་ས་བོན་མཆོག །རྒྱལ་སྲས་ཀུན་གྱི་ཐུགས་དམ་
མཐིལ་གཅིག་པུ། །རིན་ཆེན་བྱང་ཆུབ་སེམས་མཆོག་སྦྱོང་བའི་ཚུལ། །དམ་
པའི་གསུང་གིས་བསྐུལ་ཕྱིར་རབ་གསལ་བྲི། །ཞེས་གསུང ས་པའི་དོན་གོ་
སླའོ། །
འདིར་དམ་པའི་གསུང་གིས་བསྐུལ་ཕྱིར་ཞེས་གསུངས་པ་ནི། ཐེག་
ཆེན་བློ་སྦྱོང་གི་ཁྲིད་ཡིག་བདུད་རྩིའི་སྙིང་བོ་ཞེས་བྱ་བ་འདི་ནི། མདོ་སྔགས་
ཀྱི་ལམ་གྱི་གནད་རྣམས་རྗེ་བདག་ཉིད་ཆེན་པོའི་དགོངས་པ་ཇི་བཞིན་དྲི་མ་
མེད་པའི་རིགས་པའི་ལམ་ནས་དྲངས་ཏེ་འདོམས་པ་ལ་དབང་འབྱོར་བས་
བསྟན་འཛིན་དམ་པ་ཐམས་ཅད་ཀྱི་ནང་ན་རྒྱལ་མཚན་གྱི་ཏོག་ལྟར་མངོན་
པར་མཐོ་བ་རྗེ་ལྕང་སྐྱ་རོལ་བའི་རྡོ་རྗེས་ནན་བསྐུལ་མཛད་པར་བརྟེན།
རྒྱལ་དབང་ཐམས་ཅད་མ ཁྱེན་ཅིང་གཟིགས་པ་ཆེན་པོ་སྐུ་ཕྲེང་བརྒྱད་པ་་་་
འཇམ་དཔལ་རྒྱ་མཚོ་དཔལ་བཟང་བོའི་ཡོངས་འཛིན་ངེས་པ་དོན་གྱི་པཎྜི་
ཏ་ཆེན་པོ་ཡེ་ཤེས་རྒྱལ་མཚན་དཔལ་བཟང་བོས་མཛད་པ་ཡིན་པས་དེ་ལྟར་
གསུངས་སོ། །



གཉིས་པ། གདམས་པ་དངོས་བཤད་པ་ལ། བདུད་རྩིའི་སྙིང་བོ་ལས།
དེ་ལ་འདིར་རྒྱལ་བའི་གསུང་རབ་ཐམས་ཅད་ཀྱི་སྙིང་བོ་སོགས་གསུངས་ཏེ།
དོན་ནི་དེ་ལ་འདིར་རྒྱལ་བའི་གསུང་རབ་ཐམས་ཅད་ཀྱི་སྙིང་བོའི་གནད་་་་
དོན་དམ་བྱང་ཆུབ་ཀྱི་སེམས་དང་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེའི་
དོན་བསྡུས་པ། སྔར་བྱོན་ཟིན་པ་དང་། ད་ལྟ་བྱོན་བཞིན་པ་དང་། མ་
འོངས་པར་འབྱོན་པར་འགྱུར་བའི་རྒྱལ་བ་སྲས་དང་བཅས་པ་ཐམས་ཅད་
ལ་འགྲོ་ལམ་གཅིག་མ་གཏོགས་གཉིས་པ་ཞིག་ཡོད་པ་མ་ཡིན་པས། དེ་དག་
ཐམས་ཅད་བགྲོད་པ་གཅིག་པའི་ལམ་པོ་ཆེ་སྟེ། ཇི་སྐད་དུ། འདས་པའི་
སངས་རྒྱས་རྣམས་ཀྱིས་གསུངས། །མ་འོངས་རྣམས་ཀྱིས་གསུང་འགྱུར་ལ། །
ད་ལྟར་བྱུང་བའི་རྫོགས་སངས་རྒྱས། །ཡང་དང་ཡང་དུ་གསུང་བ་གང་། །
རྒྱུད་ཆེན་སྒྱུ་འཕྲུལ་དྲ་བ། ཞེས་གསུངས་པ་ལྟར་དང་། ཤིང་རྟ་ཆེན་པོ་ཀླུ་
སྒྲུབ་དང་ཐོགས་མེད་དང་ཞི་བ་ལྷ་གསུམ་གྱིས་རྒྱལ་བའི་དགོངས་པ་ཡོངས་
སུ་རྫོགས་པར་བཀྲལ་བས་ལམ་སྲོལ་ཕྱེ་བ་སྟེ། དེ་དག་གིས་རྒྱལ་བའི་
དགོངས་པའི་ལམ་སྲོལ་ཇི་ལྟར་བཀྲལ་བའི་ཚུལ་ནི། འཕགས་པ་ཐོགས་མེད་
ཀྱིས་ས་སྡེ་ལྔ་དང་སྡོམ་རྣམ་གཉིས་སོགས་མཛད་ནས་གཙོ་བོ་སེམས་ཙམ་་་་
པའི་ལྟ་བ་གཏན་ལ་ཕབ། དེ་ཡང་དངོས་སུ་སེམས་ཙམ་པའི་ལྟ་བ་གཏན་ལ་
ཕབ་པའི་ཚུལ་མཛད་ཀྱང་བརྒྱུད་ནས་ལྟ་བའི་མཐར་ཐུག་དཔལ་ལྡན་ཐལ་
འགྱུར་བའི་ལྟ་བ་གཏན་ལ་ཕབ་པ་ཡིན། དཔལ་མགོན་འཕགས་པ་ཀླུ་སྒྲུབ་
ཀྱིས་དབུ་མ་རིགས་ཚོགས་དྲུག་མཛད་དེ་དབུ་མའི་ཤིང་རྟའི་སྲོལ་ཕྱེས་ནས་



དབུ་མའི་ལྟ་བ་གཏན་ལ་ཕབ། རྒྱལ་སྲས་ཞི་བ་ལྷས་ལྟ་སྤྱོད་གཉིས་ཀ་གཏན་
ལ་འབེབས་བྱེད་ཀྱི་གཞུང་བསླབ་སྤྱོད་གཉིས་བརྩམས་ཏེ་གཏན་ལ་ཕབ།
ཁྱད་པར་རྒྱལ་སྲས་ཀྱི་སྤྱོད་པ་རླབས་པོ་ཆེ་སྟོན་པར་མཛད་པའི་གཞུང་་་་་
མཆོག་ཏུ་གྱུར་པ་བསླབ་བ ཏུས་དང་སྤྱོད་འཇུག་གཉིས་ཀྱི་དགོངས་དོན་ཏེ།
སྤྱིར་རྒྱལ་སྲས་ཀྱི་སྤྱོད་པ་མཐའ་དག་ཚུར་བསྡུས་པའི་བསྡོམས་ལ་བཤད་་་་་
ཚུལ་མང་དུ་ཡོད་དེ་ཟབ་རྒྱས་གཉིས་དང་། བསླབ་གསུམ་སོགས་ཡོད་ཀྱང་།
དེ་དག་ལས་ཀྱང་མཆོག་ཏུ་གྱུར་པ་ནི་ཕ་རོལ་ཏུ་ཕྱིན་པ་དྲུག་གི་སྡོམ་མཛད་
པ་འདི་ཡིན་པས། གཞུང་གང་ཡིན་ཡང་ཕ་རོལ་ཏུ་ཕྱིན་དྲུག་གི་སྒོ་ནས་རྒྱལ་
སྲས་ཀྱི་སྤྱོད་པ་སྟོན་པ་ནི་གནད་འདི་ལ་ཐུག་པ་ཡིན་ནོ། །འོ་ན་རྒྱལ་སྲས་ཀྱི་
སྤྱོད་པ་རླབས་པོ་ཆེ་དེ་གང་ཡིན་ཞེ་ན། བྱང་ཆུབ་ཀྱི་སེམས་རིན་པོ་ཆེ་ཉིད་
ནི་རྒྱལ་སྲས་ཀྱི་སྤྱོད་པ་གང་མཛད་མཐའ་དག་གི་དང་བོའི་རྨང་གཞི་དང་་་
བར་དུ་གཞུང་ཤིང་ངམ་གཞི་རྟེན་བྱས་ཐོག་ཕ་རོལ་ཏུ་ཕྱིན་པ་དྲུག་གི་་་་་་
ཉམས་ལེན་མཛད་དགོས་པ་ཡིན་ཏེ། དེ་ལ་མ་འདུས་པའི་རྒྱལ་སྲས་ཀྱི་སྤྱོད་
པ་གཞན་ནི་ཡོད་པ་མ་ཡིན་པས་སོ། །རྣམ་པ་ཐམས་ཅད་མཁྱེན་པར་བགྲོད་
པའི་ལམ་མ་ནོར་བ་སྟེ། རྫོགས་པའི་སངས་རྒྱས་ཀྱི་གོ་འཕང་ངམ་སྐུ་བཞིའི་
གོ་འཕང་འཐོབ་བྱེད་ཀྱི་ལམ་ལ་ཆ་ཚང་ལ་མ་ནོར་བ་ཞིག་ངེས་པར་དགོས་
ཏེ། དེ་ཅིའི་ཕྱིར་ཞེ་ན། ལམ་ཆ་ཚང་ཡང་ནོར་བ་ཞིག་ཡིན་ཚེ་འབྲས་བུ་མི་
འབྱུང་བ་དང་། མ་ནོར་བ་ཡིན་ཡང་ཆ་མ་ཚང་བ་ཡིན་ནའང་འབྲས་བུ་མི་
འབྱུང་བས་ན། ཆ་ཚང་ལ་མ་ནོར་བ་འདི་ཤིན་ཏུ་གལ་ཆེ། འོ་ན་རྣམ་པ་



ཐམས་ཅད་མཁྱེན་པར་བགྲོད་པའི་ལམ་ཚང་ལ་མ་ནོར་བའི་དོན་གང་དག་
ཚང་དགོས་ཚང་ལ་མ་ནོར་བ་ཞེས་པ་ནི་གང་ལ་ངོས་འཛིན་ཞེ་ན། དོན་
དམ་བྱང་ཆུབ་ཀྱི་སེམས་དང་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་རྣམ་
པ་གཉིས་ཏེ། དོན་ལ་བྱང་ཆུབ་ཀྱི་སེམས་རིན་པོ་ཆེ་དང་སྟོང་ཉིད་རྟོགས་
པའི་ལྟ་བ་གཉིས་ཀའི་ནང་དུ་འདུ་བ་ཡིན་ནོ། །དཔལ་ལྡན་ཨ་ཏི་ཤའི་མན་
ངག་ཐེག་པ་ཆེན་པོའི་བློ་སྦྱོང་ཞེས་པའི་སྙན་བརྒྱུད་ཀྱི་མན་ངག་འདི་བཀའ་
གདམས་པའི་དགེ་བའི་བཤེས་གཉེན་ཆེན་པོ་མཆད་ཁ་བ་ཡེ་ཤེས་རྡོ་རྗེའི་་་་
ཡན་ཆོད་དུ་སྙན་ནས་སྙན་དུ་བརྒྱུད་པའི་ཚུལ་ལས་ཡི་གེར་བཀོད་པ་མེད་
ལ། དགེ་བཤེས་མཆད་ཁ་པ་ཆེན་པོས་ཡི་གེར་འགོད་པ་སྐབས་སུ་བབ་
པར་མཁྱེན་ནས་ཡི་གེར་བཀོད་དེ་གདམས་པ་འདི་ཁྱབ་གདལ་དུ་སྤེལ་བར་
མཛད། གདམས་པ་འདི་ཉམས་སུ་ལེན་ཚུལ་གྱི་རིམ་པ་ལ་དོན་ཚན་བདུན་
དུ་ཕྱེ་ཡོད་པས་གཞུང་འདིའི་མཚན་ལ་བློ་སྦྱོང་དོན་བདུན་མ་ཞེས་བཏགས་
སོ། །
དེས་ན་དཔལ་ལྡན་ཨ་ཏི་ཤའི་མན་ངག་ཐེག་ཆེན་བློ་སྦྱོང་དུ་གྲགས་པ་
བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྙན་བརྒྱུད་ཀྱི་མན་ངག་ལ་་་་་
བརྟེན་ནས་ཉམས་སུ་ལེན་ཚུལ་གྱི་རིམ་པ་ལ་བདུན། སྔོན་འགྲོ་རྟེན་གྱི་ཆོས་
བསམ་ཚུལ། དངོས་གཞི་བྱང་ཆུབ་སེམས་གཉིས་སྦྱོང་ཚུལ། རྐྱེན་ངན་བྱང་
ཆུབ་ཀྱི་ལམ་དུ་སྒྱུར་ཚུལ། ཚེ་གཅིག་གི་ཉམས་ལེན་དྲིལ་བ། བློ་འབྱོངས་
པའི་ཚད། བློ་སྦྱོང་གི་དམ་ཚིག བློ་སྦྱོང་གི་བསླབ་བྱ་ལ་སློབ་ཚུལ་ལོ། །
55



དང་བོ། སྔོན་འགྲོ་རྟེན་གྱི་
ཆོས་བསམ་ཚུལ།
དང་བོ། སྔོན་འགྲོ་རྟེན་ནམ་རྨང་གཞིའི་ཆོས་བསམ་ཚུལ་ལ་གཉིས།
ལམ་གྱི་རྩ་བ་བཤེས་གཉེན་བསྟེན་པའི་ཚུལ་དང༌། བསྟེན་ནས་སྔོན་འགྲོའི་
ཆོས་བཞི་བསམ་ཚུལ་ལོ། །དང་བོ་ལམ་གྱི་རྩ་བ་བཤེས་གཉེན་བསྟེན་པའི་
ཚུལ་ལ་གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང༌། ཐུན་མཚམས་སུ་ཇི་
ལྟར་བྱ་བའི་ཚུལ་ལོ། །དང་བོ་ལ་གསུམ་སྟེ། སྦྱོར་བ་དང་། དངོས་གཞི།
མཇུག་ཏུ་ཇི་ལྟར་བྱ་བའི་ཚུལ་ལོ། །དེ་ལས་དང་བོ། སྦྱོར་བའི་ཆོས་ནི་དྲུག་སྟེ།
གནས་ཁང་བྱི་དོར་བྱས་ལ་སྐུ་གསུང་ཐུགས་རྟེན་དགྲམ་པ། མཆོད་པ་གཡོ་
མེད་ཅིང་བཀོད་པ་མཛེས་པར་བཤམས་པ། སྟན་བདེ་བ་ལ་ལུས་གནད་
དང་ལྡན་པར་འཁོད་ནས་སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་
སུ་བྱ་བ། ཚོགས་ཞིང་གསལ་གདབ་པ། བསགས་སྦྱང་གི་གནད་བསྡུས་པ་
ཡན་ལག་བདུན་པ་མཎྜལ་དང་བཅས་པ་འབུལ་བ། གསོལ་བ་འདེབས་པ་
མན་ངག་བཞིན་རྒྱུད་དང་འདྲེས་ངེས་སུ་བྱ་བའོ། །འདིར་སྦྱོར་བའི་ཆོས་
དྲུག་ཅེས་པའི་སྦྱོར་བ་ནི། གྲ་སྒྲིག་བྱེད་པའི་དོན་ཏེ། དེ་ལ་ཡན་ལག་དྲུག་
ཏུ་ཕྱེས་པ་ནི་བླ་མ་གསེར་གླིང་བའི་ཕྱག་སྲོལ་ཡིན་པར་གསུངས། གྲུབ་
56



མཐའ་གཞན་དུ། རིགས་དྲུག་གནས་སྦྱོང་། འཁོར་བ་དོང་སྤྲུགས་ཀྱི་མན་
ངག་ཅེས་པ་ནི་འདི་དང་དོན་གཅིག་གོ །
དང་བོ། གནས་ཁང་བྱི་དོར་བྱས་ལ་སྐུ་གསུང་ཐུགས་ཀྱི་རྟེན་དགྲམ་
པ་ནི། རང་གང་དུ་སྒྲུབ་པ་བྱེད་པའི་གནས་ཁང་དེར་ཆག་ཆག་དང་ཕྱག་
བདར་སོགས་ལེགས་པར་བྱས་ལ། བསྟན་པའི་བདག་པོ་ཐུབ་པའི་དབང་
བོའི་སྐུ་དང་ཇོ་བོ་རྗེ་དང་རྗེ་ཐམས་ཅད་མཁྱེན་པ་དང་རང་གི་རྩ་བའི་བླ་་་་
མའི་སྐུ་སོགས་སྐུ་གསུང་ཐུགས་རྟེན་ཅི་ཡོད་རྣམས་སྟེགས་མཐོ་སར་བཀྲམ་
མོ། །དེ་ཡང་གནས་ཁང་ལ་ཕྱག་བདར་བྱས་པས་རང་གི་སེམས་དང་བའམ་
ཉམས་དགའ་བར་བྱེད་པ་དང་། གཞན་གྱི་སེམས་དང་བར་བྱེད་པ་དང་། །
དཀར་ཕྱོགས་ཀྱི་ལྷ་རྣམས་དགའ་བས་མཐུན་པའི་གྲོགས་བྱེད་པ་སོགས་་་་་
འདུལ་བ་ལུང་ནས་གསུངས་པའི་ཕན་ཡོན་རྣམས་དྲན་པར་བྱ་ཞིང་། རྒྱལ་
སྲས་རྟག་ཏུ་ངུས་འཕགས་པ་ཆོས་འཕགས་གང་དུ་ཆོས་སྟོན་པའི་སར་ཆག་
ཆག་དང་ཕྱག་བདར་བྱས་པས་ཚོགས་རླབས་ཆེན་རྫོགས་ཤིང་དེའི་མཐུས་་་
གོང་མའི་ཡོན་ཏན་ཁྱད་པར་ཅན་བརྙེས་པ་དང༌། བཅོམ་ལྡན་འདས་ཀྱིས་
ལམ་ཆུང་བ་ལ་ཕྱག་བདར་གྱི་གདམས་ངག་བསྟན་ནས་བྱེད་དུ་བཅུག་པས།
ལམ་ཆུང་བས་ཐུབ་པའི་བཀའ་བཞིན་བསྒྲུབས་ཏེ་ཕྱག་བདར་ལ་འབད་་་་་
པས། ཕྱགས་མ་ཐོགས་བཞིན་དུ་བདེན་པ་མཐོང་བར་གསུངས་པ་དང་།
འབྲོམ་རིན་པོ་ཆེས་ཇོ་བོའི་གཟིམས་ཁང་གི་ཕྱི་ས་རྣམས་ན་བཟས་ཕྱགས་་་་
ཤིང་ས་དཀར་གྱིས་དྲིལ་ཕྱིས་བྱས་པས་མངོན་ཤེས་རྒྱ་ཆེན་པོ་ཝལ་ཝལ་ཤར་



གསུངས་པ་སོགས་སྔོན་གྱི་བྱུང་བ་རྣམས་ཀྱང་དྲན་པར་བྱོས་ལ་བྱང་ཆུབ་ཀྱི་
སེམས་རིན་པོ་ཆེ་སྒོམ་པའི་གེགས་སྡིག་ལྟུང་རྣམས་སྦྱོང་བ་དང་། མཐུན་ ་
རྐྱེན་བསོད་ནམས་གསོག་ ཕྱིར་བླ་མ་ཐུབ་པའི་དབང་བོ་འཁོར་དང་བཅས་
པ་སྤྱན་དྲངས་ཏེ་བཞུགས་གནས་སུ་བྱེད་སྙམ་པ་སོགས་ཀུན་སློང་གི་བསམ་
པ་དང་། ཆག་ཆག་དང་ཕྱག་བདར་ཇི་ལྟར་བྱ་བའི་ཚུལ་རྣམས་མན་ངག་
ལག་ཁྲིད་ལྟར་མ་འཕྱུགས་པར་བྱའོ། །
གཉིས་པ། མཆོད་པ་གཡོ་མེད་ཅིང་བཀོད་པ་མཛེས་པར་བཤམ་པ་ནི།
སྐུ་གསུང་ཐུགས་རྟེན་དེ་དག་གི་མདུན་དུ་མཆོད་ཡོན་དང་། མེ་ཏོག་དང་
བདུག་སྤོས་དང༌། སྣང་གསལ་དང༌། ཞལ་ཟས་སོགས་མཆོད་པ་ཅི་འབྱོར་
རྣམས་གཞན་གྱི་མིག་སྔར་མཛེས་ཆོས་དང་གཡམ་ལ་རྒྱུག་པ་སྟེ་ལད་མོ་དང་
ཁྲལ་འཇལ་བ་དང་འགྲན་སེམས་སོགས་ཀུན་སློང་སྐྱོན་ཅན་དུ་སོང་བ་མ་་་་
ཡིན་པར་དད་གུས་ཆེན་པོའི་སྒོ་ནས་གཙང་ཞིང་བཀོད་པ་མཛེས་པ་་་་་་
བ ཤམ། འདིར་མཆོད་ཡོན་མེ་ཏོག་བདུག་སྤོས་སོགས་མཆོད་རྫས་ཀྱི་བྱེ་བྲག་
མང་བོ་འབུལ་དགོས་པར་གསུངས་པ་ནི་བཅོམ་ལྡན་འདས་ཀྱིས་མདོ་རྒྱུད་
ལས་སྐབས་དེའི་རྒྱ་གར་གྱི་ཡུལ་དུས་དང་བསྟུན་ནས་གསུངས་པ་ཡིན་ནོ། །
དེ་ཡང་ཞིང་བ་རྣམས་ལོ་ཏོག་གི་ཕྱིར་སོ་ནམ་ལ་འབད་པའམ། འདོད་པ་
ཅན་ནོར་འཚོལ་བས་ཚིམ་པ་མེད་པ་ལྟར། མཆོད་པས་ཚིམ་པ་མེད་པར་ཇེ་
བཟང་དང་ཇེ་ལེགས་སུ་གཏོང་དགོས་ལ། མཆོད་པ་འབུལ་བའི་མཆོག་ནི་
དགེ་བའི་བཤེས་གཉེན་ཕུ་ཆུང་བ་ཡིན་པས་ཁོང་གི་རྣམ་ཐར་ལྟར་བསླབ་་་་



པར་བྱ་དགོས་ཏེ། ཕུ་ཆུང་བའི་ཞལ་ནས། ངས་དང་བོ་སྤང་སྤོས་སྣ་ཚ་ཏིང་
ངེ་བའམ་དྲི་མི་ཞིམ་པ་དེ་ཕུལ། དེ་ནས་རེང་བུ་བཞི་སྦྱོར་ཏེ་ཙན་དན་
སོགས་དྲི་ཞིམ་གྱི་རྫས་སྣ་མི་འདྲ་བ་བཞི་བསྡེབས་པའི་སྤོས་རེང་དྲི་ཞིམ་པོ་
མངར་སིང་བ་ཅན་དབུལ་རྒྱུ་བྱུང༌། ད་ལྟ་ཨ་ཀ་རུ་དང་དུ་རུ་ཀ་སོགས་
བསུང་ཆིང་ངེ་བ་སྟེ་དྲི་ཤིན་ཏུ་ཞིམ་པོ་ཅན་འབུལ་གསུངས། ཨ་ཀ་རུ་ངོ་མ་
དེ་ནི་ཧ་ཅང་རྙེད་དཀའ་བའི་རིན་ཐང་ཅན་ཞིག་ཡིན་ལ། གཞན་དུ་ཨ་ཀ་
རུ་དང་དུ་རུ་ཀ་གཉིས་གཅིག་ཡིན་པར་གསུངས་པའང་ཡོད་དོ། །འབྲོམ་
རིན་པོ་ཆེའི་ཞལ་ནས། དངོས་པོ་ལ་མ་ཐོགས་དད་པར་ཐོགས། དད་པ་
ཡོད་ན་ཆུ་གཙང་ཡན་ཆད་ཀྱིས་ཀྱང་ལག་བདར་བ ཏུབ་གསུངས། དོན་ནི་
སྤྱིར་མཆོད་པའི་རྒྱ་ཆེ་ཆུང་ནི་དངོས་པོ་ཡོད་མེད་ལ་རག་མ་ལས་པར་གཙོ་
བོ་དད་པ་ཡོད་མེད་དང་དད་པའི་ཤུགས་ཆེ་ཆུང་ལ་རག་ལས། འོན་ཀྱང་
རང་ལ་འབུལ་རྒྱུའི་དངོས་པོ་ཡོད་བཞིན་དུ་དངོས་པོ་ལ་རག་མ་ལས་ཞེས་
སེར་སྣས་བཅིངས་བཞིན་དུ་མ་ཕུལ་ན་ནི། ཇི་སྐད་དུ། བདག་ནི་བསོད་
ནམས་མི་ལྡན་བྲན་ཆེན་ཏེ། །མཆོད་པའི་ནོར་གཞན་བདག་ལ་ཅང་མ་
མཆིས། །ཞེས་དམུས་ལོང་གིས་མིག་ལྡན་ལ་མགོ་སྐོར་བྱེད་གསུངས་པ་
ལྟར། མིག་མེད་ལོང་བ་ཞིག་གིས་མིག་ལྡན་ལ་མགོ་སྐོར་བའི་དཔེ་རུ་སོང་
ན་གཏན་ནས་མི་རུང་ངོ༌། །རང་ལ་འབྱོར་བ་ལྡན་ན་ཅི་འབྱོར་ཐམས་ཅད་
མཆོད་པར་འབུལ་ན་ནི་རབ། གལ་ཏེ་མེད་ན་རང་ལ་ཅི་ཡང་མེད་སྙམ་དུ་
སེམས་ཁྲལ་བྱ་དགོས་དོན་ཡང་མེད་དེ། རང་ལ་དད་པ་ཡོད་ན་ཆུ་གཙང་



ཡན་ཆད་འབུལ་ནའང་ཆོག་གོ །འདིར་ལག་བདར་བ ཏུབ་ཅེས་པ་ནི་
བདག་པོས་མ་བཟུང་བའི་ཆུའི་ཡན་ཆད་ལག་ལེན་དུ་བཏབ་ནའང་ཆོག་་་་་
པའམ་དེས་མ་ཆོག་པ་མེད་པའི་དོན་དང༌། དངོས་པོ་ཞེས་པའང་མཆོད་
པའི་དངོས་པོ་སྟེ་མཆོད་རྫས་ལ་གོ་བ་ལས་དོན་བྱེད་ནུས་པ་དངོས་པོའི་་་་་་
མཚན་ཉིད་ཅེས་པ་ལྟ་བུར་གོ་མི་རུང་ངོ༌། །མཆོད་པའི་སྐབས་འདིར་མདོ་
རྐྱང་བའི་དབང་དུ་བཏང་ནས་གསུངས་པ་ཡིན་ལ། སྔགས་དང་འབྲེལ་ན་
བ ཤད་པ་མང་དུ་མཆིས་སོ། །
གསུམ་པ། སྟན་བདེ་བ་ལ་ལུས་གནད་དང་ལྡན་པར་འཁོད་ནས་
སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་སུ་བྱ་བ་ནི། རང་གི་མལ་
སྟན་འོག་ཏུ་ས་དཀར་གྱིས་གཡུང་དྲུང་རིས་ཆོས་སྐོར་གྱི་ཚུལ་དུ་བྲིས། དེའི་
སྟེང་དུ་རྩྭ་དུར་བ་མི་འཁྲུགས་པ་བཏིངས། དེའི་སྟེང་དུ་སྟན་རྒྱུ་དང་ཞེང་
དང་སྲིད་དང་དཔངས་སོགས་འདུལ་བ་ནས་བཤད་པ་ལྟར་བཤམས། སྟན་
དེའི་སྟེང་དུ་འདུག་ལུགས་ནི་རྣམ་སྣང་གི་ཆོས་བདུན་དང་ལྡན་པར་བྱ་སྟེ།
རྐང་བ་སྐྱིལ་ཀྲུང་ཡོངས་སུ་རྫོགས་པའམ། སྐྱིལ་ཀྲུང་ཕྱེད་པ་གང་བདེ་བྱ།
ལག་པ་གཉིས་ལྟེ་འོག་ཏུ་མཉམ་གཞག་གི་ཕྱག་རྒྱ་བྱ། མིག་ཧ་ཅང་ཕྱེ་བ་
དང་བཙུམ་པ་མིན་པར་སྣའི་རྩེ་མོར་གཏོད། ལུས་ཧ་ཅང་རྒྱབ་ཏུ་དགྱེ་བ་
དང་མདུན་དུ་དགུར་བ་མིན་པར་དྲང་བོར་བསྲང་། ཕྲག་པ་གཉིས་ཐད་
ཀར་གཞག མགོ་མི་མཐོ་མི་དམའ་ཞིང་ཕྱོགས་གཡས་གཡོན་དུ་མ་ཡོ་བར་
ཅུང་ཟད་གུག་ཅིང་དྲང་བོར་གཞག སོ་དང་མཆུ་རང་བབས་སུ་གཞག ལྕེ་
60



རྩེ་ཡ་སོའི་དྲུང་དུ་གཞག་ལ་དྲན་པ་ནང་དུ་བཞག་སྟེ་འདུག་པར་བྱ། དེ་
དག་ཀྱང་གང་བྱུང་མི་བྱ་བར་བླ་མས་ཞིབ་ཏུ་བསྟན་པ་ལྟར་བྱས་པ་ལ་ཡོན་
ཏན་གང་འབྱུང་བ་དང་། དེ་ལྟར་མ་བྱས་ན་སྐྱོན་ཇི་ལྟ་བུ་སྐྱེད་པ་རྣམས་
ཤེས་པར་བྱོས་ལ་མ་འཕྱུགས་པར་བྱའོ། །དེ་ལྟར་ལུས་གནད་བཅས་
ནས་དགེ་སྦྱོར་ལ་འཇུག་པའི་ཐོག་མར་རང་རྒྱུད་ལ་བརྟགས་ནས་ཀུན་སློང་
འཆོས་པ་ཤིན་ཏུ་གལ་ཆེ་སྟེ། སྤྱིར་ལས་དགེ་མི་དགེ་དང་དེའི་འབྲས་བུ་
བཟང་ངན་ཇི་འདྲ་འབྱུང་བ་ཐམས་ཅད་ཀུན་སློང་གི་བསམ་པའི་མཐུ་ཡིན་
ཞིང་། ཐེག་པ་མཐོ་དམན་ཡང་ཀུན་སློང་གི་བསམ་པའི་ཁྱད་པར་ཉིད་ཡིན་
ཏེ། ཐེག་པ་ཆེན་པོ་ཞེས་བྱ་བ་རང་ཡལ་བར་དོར་ནས་སེམས་ཅན་ཐམས་
ཅད་ཀྱི་དོན་བསྒྲུབ་པའི་ཕྱིར་དུ་ཐམས་ཅད་མཁྱེན་པའི་གོ་འཕང་ཐོབ་པར་
འདོད་པ་ཞིག་ཡིན། ཐེག་པ་དམན་པ་ནི་རང་གཅིག་པུ་འཁོར་བ་ལས་
ཐར་པར་འདོད་པ་ཞིག་ལ་ཟེར་བ་ཡིན། རང་ཡལ་བར་དོར་ནས་སེམས་
ཅན་ཐམས་ཅད་གཅེས་པར་བཟུང་སྟེ། དེ་རྣམས་ཀྱི་དོན་དུ་ཐམས་ཅད་
མཁྱེན་པའི་གོ་འཕང་ཐོབ་པར་འདོད་པའི་བསམ་པ་དེ་འདྲ་བས་ཀུན་ནས་
བསླངས་ཏེ་ངན་སློང་ལ་ཟན་ཆངས་གཅིག་སྦྱིན་པའང་རྒྱལ་སྲས་ཀྱི་སྤྱོད་པ་
ཞེས་བྱ་བའི་གྲངས་སུ་འགྲོ་ལ། རང་གཅིག་པུ་ཐར་འདོད་ཀྱི་བསམ་པས་
ཀུན་ནས་བསླངས་ཏེ་སྟོང་གསུམ་གྱི་སེམས་ཅན་ཐམས་ཅད་ལ་འཚོ་བ་སྦྱར་
ཡང་རྒྱལ་སྲས་ཀྱི་སྤྱོད་པར་མི་འགྱུར་བར་གསུངས་ཏེ། སྦྱིན་བྱའི་རྫས་ལ་དེ་
ཙམ་གྱི་ཆེ་ཆུང་ཡོད་ཀྱང་ཀུན་སློང་གི་བསམ་པའི་ཁྱད་ཀྱིས། སྔ་མས་རྫས་
6 1



ཆུང་ངུ་དེ་ཙམ་བྱིན་པ་ཡང་རླབས་ཆེན་གྱི་བསོད་ནམས་སུ་སོང་སྟེ་རྫོགས་་་་
པའི་བྱང་ཆུབ་ཀྱི་རྒྱུར་གྱུར་ལ། ཕྱི་མས་རྫས་རྒྱ་ཆེན་པོ་དེ་ཙམ་བྱིན་ཡང་
ཀུན་སློང་གི་བསམ་པ་དམན་པས། འབྲས་བུ་དམན་པ་ལས་མ་བྱུང་བ་ཡིན་
ནོ། །དེས་ན་ཐོག་མར་ཀུན་སློང་ལ་ལེགས་པར་བརྟགས་ནས་ཀུན་སློང་
ངན་པའི་དབང་དུ་མ་སོང་བར་དགེ་སེམས་ཁྱད་པར་ཅན་བསྐྱེད་ཅི་ཐུབ་བྱ་
དགོས་ལ། དེའི་ཚུལ་ནི་ལུས་གནད་ལེགས་པར་བཅས་ནས། རང་གི་སེམས་
ལ་ཇི་ལྟར་འཆར་བརྟགས་ཏེ། ཚེ་འདི་སྣང་གི་རེ་དོགས་ཀྱི་བསམ་པ་དུང་
དུང་བ་ཞིག་འདུག་ན་དེ་ཉིད་ངོས་ཟིན་པར་བྱོས་ལ། བློ་ངན་འདིས་བདག་
ཐོག་མ་མེད་པ་ནས་ད་ལྟའི་བར་ཁམས་གསུམ་འཁོར་བ་འདིར་སྡུག་ཏུ་་་་་་
བཅུག ད་རེས་དལ་འབྱོར་གྱི་མི་ལུས་ཐོབ། ལམ་མ་ནོར་བར་སྟོན་པའི་
དགེ་བའི་བཤེས་གཉེན་དང་མཇལ། ཐེག་པ་ཆེན་པོའི་ལམ་ལ་ཅི་འདོད་
དུ་བསླབ་ཏུ་ཡོད་པའི་སྐབས་འདིར་ཡང་བློ་ངན་འདིས་བདག་བསླུས་ཤིང་
བྲིད་བྲིད་ནས་དལ་བ་སྟོང་ལོག་ཏུ་བྱེད་དོ་སྙམ་དུ་ཉོན་མོངས་པའི་བསམ་
པ་དེ་དག་ལ་ཁོན་དུ་བཟུང་ནས། ད་ཕྱིན་ཆད་བློ་ངན་འདིའི་དབང་དུ་སྐད་
ཅིག་ཀྱང་མི་གཏོང་ངོ་སྙམ་དུ་ཡིད་དམ་བཅའ་ལ་རླུང་ཕྱིར་དྲག་ཏུ་འབུད་
པ་དང་མཉམ་དུ་ཉོན་མོངས་པའི་བསམ་པ་དེ་དག་ཡུལ་ནས་བཏོན་པའི་་་་་
མོས་པ་དང༌། རླུང་ནང་དུ་རྔུབ་པའི་ཚེ་ཕྱོགས་བཅུའི་རྒྱལ་བ་སྲས་བཅས་ཀྱི་
བྱིན་རླབས་ཐམས་ཅད་ཚུར་བསྡུས་པའི་མོས་པ་བྱ། དེ་ནས་རླུང་རང་
བབས་སུ་རྒྱུ་བ་ལ་བརྟག་ཅིང་བགྲངས་ནས་སེམས་བཟུང་སྟེ་རིག་པ་དྭངས་
62



སུ་བཅུག་ཅིང་སེམས་གསལ་ཞིང་རིག་པའི་ངང་དུ་གནས་ཅི་ཐུབ་བྱ། དེའི་
ངང་ནས་དལ་འབྱོར་དོན་ཆེ་རྙེད་དཀའ་ནམ་འཆི་ངེས་མེད་ཀྱི་ཚུལ་་་་་་་་
བསམས་ནས་ཚེ་འདི་ལས་བློ་ལོག་སྟེ་ཕྱི་མ་དོན་གཉེར་གྱི་བློ་བསྐྱེད་ཅི་ཐུབ་
བྱ། དེ་ནས་ལས་འབྲས་ནམ་ཡང་བསླུ་བ་མེད་པ་དང་འཁོར་བའི་གནས་
གང་དུ་སྐྱེས་ཀྱང་ལས་ཉོན་གྱིས་བཅིངས་ནས་སྡུག་བསྔལ་གྱི་རང་བཞིན་་་་
ཅན་ལས་མ་འདས་པའི་ཚུལ་བསམས་ནས་འཁོར་བ་ལ་ཞེན་ལོག་སྐྱོ་ཤས་་་་་
བསྐྱེད་ཅི་ཐུབ་བྱ། དེ་ནས་རང་གི་མཐའ་སྐོར་དུ་ཐོག་མེད་ནས་དྲིན་གྱིས་
བསྐྱངས་པའི་མ་རྒན་སེམས་ཅན་ཐམས་ཅད་གསལ་བར་དམིགས་ཏེ། རང་
ཉམས་ལ་དཔགས་ནས་བདག་གི་དྲིན་ཅན་གྱི་མ་རྒན་མོ་འདི་ཐམས་ཅད་་་་
ལས་ཉོན་གྱིས་རང་དབང་མེད་པར་བཅིངས་ཤིང་། སྡུག་བསྔལ་གསུམ་གྱིས་
བར་མེད་དུ་གདུངས་པ་འདི་དག་སྙིང་རེ་རྗེ་སྙམ་དུ་བྱམས་སྙིང་རྗེ་ཤུགས་་་་
དྲག་ཏུ་བསྐྱེད། མ་རྒན་སེམས་ཅན་འདི་རྣམས་སྒྲོལ་བའི་ཁུར་ངེད་རང་ལ་
བབ་ཀྱང་ད་ལྟའི་གནས་སྐབས་འདི་ལྟ་བུས་སེམས་ཅན་ཐམས་ཅད་ཀྱི་དོན་
ལྟ་སྨོས་ཀྱང་ཅི་དགོས། སེམས་ཅན་གཅིག་གི་དོན་ཡང་མཐར་ཕྱིན་པར་
བྱེད་ནུས་པར་མི་འདུག དེར་མ་ཟད་དགྲ་བཅོམ་པ་གཉིས་ཏེ་ཉན་ཐོས་
དགྲ་བཅོམ་པ་དང་རང་རྒྱལ་དགྲ་བཅོམ་པ་གཉིས་ཀྱི་གོ་འཕང་ཐོབ་ཀྱང་་་་་
སེམས་ཅན་གྱི་དོན་ཉི་ཚེ་བ་མ་གཏོགས་སེམས་ཅན་ཐམས་ཅད་ཡང་དག་་་་
པར་རྫོགས་པའི་སངས་རྒྱས་ཀྱི་གོ་འཕང་ལ་འགོད་པའི་ནུས་པ་མེད། དེ་ལྟ་
བུའི་ནུས་པ་སུ་ལ་ཡོད་ཅེ་ན་ཡང་དག་པར་རྫོགས་པའི་སངས་རྒྱས་ལ་ཡོད་
63



པས། བདག་གིས་མ་སེམས་ཅན་ཐམས་ཅད་ཀྱི་དོན་དུ་ཡང་དག་པར་
རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ་་་་
སྙམ་དུ་བྱང་ཆུབ་ཀྱི་སེམས་ཤུགས་དྲག་ཏུ་བསྐྱེད། དེ་ཡང་ཚིག་ཤར་བ་ཙམ་
གྱིས་ཆོག་པར་མི་བྱ་བར་སོ་སོར་རྟོག་པའི་ཤེས་རབ་ཀྱིས་ཡང་དང་ཡང་དུ་
དཔྱད་ཅིང་ངེས་པ་ཆེས་ཆེར་བསྐྱེད་ལ་ཡིད་འགྱུར་གྱི་མྱོང་བའམ་རྩོལ་མེད་
ཀྱི་མྱོང་བ་ཅི་ཐོན་བྱའོ། །ཞེས་གསུངས་ཏེ། སྐབས་འདིར་ལུས་ཀྱི་འདུག་
སྟངས་ལ་བཤད་པ་མང་དུ་ཡོད་པ་རྣམས་བློ་སྦྱོང་གི་འགྲེལ་བ་ཆེན་མོ་བློ་་་་
བཟང་དགོངས་རྒྱན་དུ་རྒྱས་པར་གསུང་འདུག་པས་དེ་ལས་ཤེས་པར་་་་་་་་
བྱའོ། །འདིར་ལུས་ཀྱི་འདུག་སྟངས་འདི་ལྟར་གལ་ཆེན་དུ་འཛིན་དོན་ནི།
ལུས་ཀྱི་གནད་དེ་ལེགས་པོ་ཞིག་ཡོང་ན་ནི་སེམས་གནད་དུ་འབབ་པའི་་་་་་
དགོས་པ་ཆེ་སྟེ། ལུས་ཀྱི་གནད་རྣམ་སྣང་གི་ཆོས་བདུན་སོགས་ཚང་ན་ལུས་
ཀྱི་རྩ་དྲང་བོར་ཡོང་བ་དང༌། རྩ་འདྲོངས་ན་རྩ་ནང་དུ་རྒྱུ་བའི་རླུང་རྣམས་
འདྲོངས་པར་ངེས། དེ་འདྲོངས་ན་དྲན་པ་གནད་དུ་འབབ་པ་ལ་ཕན་
སླེབས་ཆེ་བ་དང༌། སེམས་གནད་དུ་བབས་ན་སྒོམ་དོན་གྱི་རྟོགས་པ་རྒྱུད་ལ་
སྐྱེས་པར་ཕན་ཏེ། དཔེར་ན་ཆུ་རྐ་དྲང་བོ་ཞིག་གི་ནང་དུ་ཆུ་དྲངས་ན་ཆུ་དེ་
ཤར་མར་འགྲོ་བ་དང་། དེ་ལས་ལྡོག་སྟེ་ཆུ་རྐ་འབར་འབུར་ཅན་གྱི་ནང་དུ་
ཆུ་ཤར་མར་རྒྱུག་མི་ཐུབ་པ་ལྟ་བུ་ཡིན་ཙ་ན། སྒྲ་སྒྱུར་མར་བ་ལོ་ཙཱ་བས།
བོད་ཀྱི་ཉམས་ལེན་ཀུན་བསྡོམས་ཀྱང་ཁོ་མར་བ་ལོ་ཙཱ་བའི་འདུག་ལུགས་་་་་
གཅིག་པུ་ལའང་དོ་མི་བསྡོ། ཞེས་གསུངས་ཏེ། བོད་ཀྱི་ཉམས་ལེན་ཐམས་
64



:
ཅད་ཕྱོགས་གཅིག་ཏུ་བསྡོམས་ཀྱང་ཁོ་མར་བ་ལོ་ཙཱ་བའི་འདུག་ལུགས་་་་་་་
གཅིག་པུའི་དོ་ཟླ་ཡང་མི་ཡོང་གསུངས་པས་ན་ལུས་ཀྱི་འདུག་སྟངས་འདི་་་་་
ཤིན་ཏུ་གལ་ཆེན་པོར་འདུག་གོ །དེ་ལྟར་ལུས་གནད་བཅོས་ནས་དགེ་སྦྱོར་
ལ་འཇུག་པའི་ཐོག་མར་ཀུན་སློང་འཆོས་པ་ནི་དེ་བས་ཀྱང་གལ་ཆེ་བ་ཡིན་
ནོ། །གཞན་ཡང་འདིར་གནས་ཁང་བྱི་དོར་བྱས་ལ་སྐུ་གསུང་ཐུགས་རྟེན་
དགྲམ་པ་ཞེས་པ་འདིའང་སྤྱིར་བཏང་གི་དབང་དུ་བཏང་བ་ཡིན་ལ། རྣམ་
པ་ཀུན་ཏུ་དེ་ལྟར་བྱ་དགོས་པའི་ཁྱབ་པ་མེད་དེ། དཔེར་ན་རྗེ་བཙུན་མི་ལ་
རས་པས་དངོས་སུ་སྐུ་གསུང་ཐུགས་རྟེན་བཀྲམ་པ་དང་མཆོད་ཡོན་མེ་ཏོག་
བདུག་སྤོས་སོགས་རྫས་མང་བོ་བཤམ་རྒྱུ་མེད་ནའང་ཆོག་གསུངས་པས་སོ། །
འོ་ན་གནས་ཁང་བྱི་དོར་བྱས་པ་འདི་དག་བརྗོད་པའི་དགོས་པ་ཅི་ཞེ་ན།
འདི་དག་ཀྱང་ཀུན་སློང་གི་སྒོ་ནས་འཇོག་དགོས་ཏེ། བསམ་པའི་འཁྱེར་སོ་
ཡོད་ན་སྡིག་སྒྲིབ་ཕྱགས་མས་འཕྱག་ཚུལ་ཡོད་ཅེས་གསུངས་པ་ནང་བཞིན་
གནས་ཁང་བྱི་བ་ནི་གནས་ཁང་ནང་ཕྱགས་མས་ཕྱགས་པ་དང་མདུན་ཅོག་
དང་སྟེགས་བུ་སོགས་ཕྱིས་པ་དང་། དོར་ཞེས་པ་ནི་གང་ཕྱགས་པའི་གད་
སྙིགས་ཐམས་ཅད་སྒོ་ཕྱི་ལ་དོར་བའི་དོན་ཡིན་མོད། སྐབས་འདིར་ས་རྡུལ་
མང་བོ་ཞིག་ཕྱི་ལ་དོར་སོང་སྙམ་པ་ཙམ་གྱིས་ཅིའི་གོ་ཡང་མི་ཆོད་པ་དང་་་་
ཕན་མི་ཐོགས་པས། ཀུན་སློང་གི་འཁྱེར་སོ་ཤེས་དགོས་སོ། །དེ་ཡང་ཀུན་
སློང་འཆོས་པ་འདི་ཀུན་ལས་ཀྱང་གནད་ཆེ་བ་ཡིན་ཏེ། ཀུན་སློང་ངན་པས་
ཀུན་ནས་བསླངས་པས་རྣམ་དཀར་གྱི་གཟུགས་བརྙན་གང་བཅོས་ཀྱང་ལས་
65



ངན་པར་འགྱུར་ཞིང་། ཀུན་སློང་དགེ་བས་རྣམ་དཀར་གྱི་བྱ་བ་གང་བྱས་
མཐའ་དག་དགེ་བར་འགྲོ་སྟེ། མཉམ་མེད་ཇོ་བོ་ཆེན་པོས། རྩ་བ་དུག་ཡིན་
ན་ཡལ་ག་དང་ལོ་མ་དུག་ཡིན་པ་དང་རྩ་བ་སྨན་ཡིན་ན་ཡལ་ག་དང་ལོ་་་་་
འདབ་མཐའ་དག་སྨན་ཡིན། ཞེས་དཔེའི་སྒོ་ནས་གསལ་བོར་གསུངས་ལ།
ཀུན་སློང་བཅའ་ཚུལ་ཡང་རང་རྒྱུད་ལ་བརྟགས་ནས་འཆོས་དགོས་པ་སྟེ། །
རང་གིས་རང་ཉིད་ཀྱི་སེམས་རྒྱུད་ལ་ཞིབ་ཏུ་བརྟགས་ནས་བསམ་པ་འདི་་་
དགེ་བར་འདུག་གམ་མི་དགེ་བར་འདུག ཡང་ན་ལུང་མ་བསྟན་གང་དུ་
འདུག་ཅེས་བརྟགས་པ་ན། ཀུན་སློང་མི་དགེ་བར་འདུག་ཚེ། མྱུར་དུ་འཆོས་
དགོས་པ་ཡིན། ཀུན་སློང་འཆོས་ཚུལ་འདི་ལའང་སྐྱེས་བུ་ཆུང་འབྲིང་ཆེ་
གསུམ་དང༌། སྐྱེས་བུ་ཆེན་པོ་ལའང་རྒྱུ་ཕ་རོལ་ཏུ་ཕྱིན་པ་དང་འབྲས་བུ་རྡོ་
རྗེ་ཐེག་པ། རྒྱུད་སྡེ་བཞི་ག་ལའང་ཀུན་སློང་འཆོས་ཚུལ་གྱི་ཁྱད་པར་མི་འདྲ་
བ་རེ་གསུངས་ཡོད་པ་ཡིན་ནོ། །
སྤྱིར་ལས་དགེ་མི་དགེའི་ཁྱད་པར་ནི་བསམ་པའི་ཁྱད་པར་ལས་བྱུང་
བ་ཡིན་ཏེ། རྗེ་ཐམས་ཅད་མཁྱེན་པས། བསམ་པ་བཟང་ན་ས་དང་ལམ་
ཡང་བཟང་། །བསམ་པ་ངན་ན་ས་དང་ལམ་ཡང་ངན། །ཐམས་ཅད་བསམ་
པ་དག་ལ་རག་ལས་པས། །རྟག་པར་བསམ་པ་བཟང་ལ་འབད་པར་བྱ། །
ཞེས་གསུངས་པ་ལྟར། ཐེག་པའི་མཐོ་དམན་ཡང་བསམ་པའི་ཀུན་སློང་གི་
ཁྱད་པར་ཉིད་ལས་བྱུང་བ་ཡིན་ཏེ། ཐེག་པ་ཆེན་པོ་ཞེས་བྱ་བ་ནི། རང་ཉིད་
གཅེས་པར་འཛིན་པའི་བློ་དེ་ཡལ་བར་དོར་ནས། སེམས་ཅན་ཐམས་ཅད་
66



ཀྱི་དོན་བསྒྲུབ་པའི་ཕྱིར་དུ་ཐམས་ཅད་མཁྱེན་པའི་གོ་འཕང་ཐོབ་པར་་་་་
འདོད་པ་ཞིག་ལ་བྱ་བ་དང་། ཐེག་པ་དམན་པ་ཞེས་པ་ནི་རང་གཅིག་
པུ་འཁོར་བའི་སྡུག་བསྔལ་ལས་ཐར་པའི་ཐར་པ་ཙམ་འཐོབ་འདོད་པ་མ་་་་
གཏོགས་སེམས་ཅན་གཞན་རྣམས་འཁོར་བ་ལས་བསྒྲལ་ནས་གཏན་གྱི་བདེ་
བ་ལ་འགོད་འདོད་ཀྱི་བསམ་པ་མེད་པས། དེ་གཉིས་ཀྱི་བསམ་པ་ལ་མཐོ་
དམན་གྱི་ཁྱད་པར་ཆེན་པོ་ཤོར་བའི་དབང་གིས་སྔ་མ་ལ་ཐེག་པ་ཆེན་པོ་བ་
དང་ཕྱི་མ་ལ་ཐེག་པ་དམན་པ་ཟེར་བ་ཡིན། ་ འདིར་ཐེག་པ་ཞེས་པ་ནི་
བགྲོད་བྱེད་ཀྱི་མིང་སྟེ་བགྲོད་བྱེད་ཀྱི་ལམ་དང་བགྲོད་བྱེད་ཀྱི་ཤིང་རྟ་དང་་་་
རླངས་འཁོར་ལྟ་བུ་དང་། དམན་ཞེས་པ་ནི་མཐོ་དམའ་གཉིས་སུ་ཕྱེ་བའི་
དམའ་བ་དང་། མཆོག་དམན་གཉིས་སུ་ཕྱེ་བའི་དམན་པའི་དོན་ལ་འཇུག་
གོ །དེས་ན་གོཞན་རྣམས་ལྟ་ཅི་ཐ་ན་མཐའ་བྲལ་དབུ་མ་ཆེན་པོའི་ལྟ་བ་
སྒོམ་མཁན་ཞིག་ལ་མཚོན་ནའང་གཙོ་བོ་ཀུན་རྫོབ་བྱང་ཆུབ་ཀྱི་སེམས་ཀྱིས་
ཤུགས་འབྱིན་དགོས་ལ། དཔལ་ལྡན་ཐལ་འགྱུར་བའི་ལུགས་ལ་འཕགས་
པའི་གང་ཟག་ཡིན་ན་སྟོང་ཉིད་མངོན་སུམ་དུ་རྟོགས་པས་ཁྱབ་སྟེ།
འཕགས་པ་ཡིན་མིན་གྱི་ཁྱད་པར་ནི་སྟོང་ཉིད་མངོན་སུམ་དུ་རྟོགས་མ་་་་་
རྟོགས་ཀྱི་སྒོ་ནས་འཇོག་པས་སོ། །དེའི་རྐྱེན་གྱིས་ཐེག་དམན་དགྲ་བཅོམ་པ་
དང་ཐེག་དམན་མཐོང་ལམ་པ་དང་སྒོམ་ལམ་པ་རྣམས་ཀྱིས་ཀྱང་སྟོང་ཉིད་
ཀྱི་ལྟ་བ་མངོན་སུམ་དུ་རྟོགས་ཀྱང་ཐེག་པ་ཆེན་པོ་བར་མི་འགྱུར་ཏེ། ཀུན་
རྫོབ་བྱང་ཆུབ་ཀྱི་སེམས་མེད་པས་ད་རུང་ཐེག་དམན་གྱི་ལམ་དུ་གནས་པ་་་



ཡིན་ནོ། །དེས་ན་ཐེག་དམན་པ་རྣམས་ཐེག་པ་ཆེན་པོ་བར་སྒྱུར་བྱེད་ནི།
ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་འདི་ཉིད་ཡིན་པ་ཤེས་པར་བྱའོ། །
འོ་ན་ཀུན་རྫོབ་བྱང་ཆུབ་ཀྱི་སེམས་དེ་ནི་ཇི་ལྟ་བུ་ཞིག་ལ་གོ་ཞེ་ན། འདི་ལྟ་
སྟེ། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་བྱང་ཆུབ་
འདོད། །ཅེས་གསུངས་པ་ལྟར། སེམས་བསྐྱེད་པ་ནི་ཞེས་པས་མཚོན་བྱ་
སེམས་བསྐྱེད་བསྟན་པ་དང་། གཞན་དོན་ཕྱིར་ཡང་དག་རྫོགས་པའི་བྱང་
ཆུབ་འདོད་ཅེས་པས་མཚན་ཉིད་བསྟན། གཞན་དོན་ཕྱིར་ཞེས་པས་ཆེད་དུ་
བྱ་བ་གཞན་དོན་དང་། ་ རྫོགས་པའི་བྱང་ཆུབ་ཅེས་པས་དམིགས་ཡུལ་
རྫོགས་པའི་བྱང་ཆུབ་བསྟན་པ་སྟེ། ཀུན་རྫོབ་བྱང་ཆུབ་ཀྱི་སེམས་ལ་འདི་ལྟ་
བུའི་འདུན་པ་གཉིས་ལྡན་ཞིག་དགོས་སོ། །ཀུན་རྫོབ་བྱང་ཆུབ་ཀྱི་སེམས་
རིན་པོ་ཆེ་འདི་རྒྱུད་ན་མེད་པར་དེ་ལས་གཞན་པའི་ཡོན་ཏན་གང་ཡོད་་་་་་
ཀྱང་། ཐ་ན་གསང་སྔགས་རྡོ་རྗེ་ཐེག་པའི་ལམ་བསྐྱེད་རིམ་དང་རྫོགས་
རིམ་ལྟ་བུ་དང་མཚན་བཅས་དང་མཚན་མེད་ཀྱི་ལམ་སྒོམ་མཁན་ཞིག་ཡིན་
ནའང་མཆོག་གི་འབྲས་བུའི་གོ་འཕང་འཐོབ་ཐབས་མེད་དེ། བསྒོམ་བྱ་
བསྐྱེད་རྫོགས་ཀྱི་ལམ་ཡིན་ཡང་དེའི་ཡན་ལག་མ་ཚང་བའི་ཕྱིར་ན། མཆོག་
གི་གོ་འཕང་ཐོབ་ག་ལ་སྲིད། དེ་ཅིའི་ཕྱིར་ཐོབ་མི་སྲིད་ཅེ་ན། དཔེར་ན།
མཉམ་མེད་ཇོ་བོ་ཆེན་པོ་བོད་ན་བཞུགས་པའི་ཚེ་རྒྱ་གར་ཡུལ་ནས་མགྲོན་
པོ་ཞིག་ཁོང་ལ་མཇལ་དུ་སླེབས་པ་ན། ཇོ་བོ་ཆེན་པོ་གཏམ་གསར་བ་ལ་
ཐུགས་མཉེས་པས། མགྲོན་པོ་དེ་ལ་ང་ཚོའི་ཕ་ཡུལ་དུ་ད་ལྟ་གཏམ་གསར་བ་
68



ཅི་འདུག་ཅེས་དྲིས་པ་ན། མགྲོན་པོས། ཀྱེ་རྡོར་གྱི་རྣལ་འབྱོར་བ་ཞིག་གིས་
ཀྱེ་རྡོ་རྗེ་བསྒོམས་པས། འབྲས་བུ་རྒྱུན་ཞུགས་ཀྱི་འབྲས་བུ་ཐོབ་སོང་བ་རེད་
ཅེས་ཞུས་པས། ཇོ་བོ་ཆེན་པོས། དེ་དམྱལ་བར་མ་སོང་བ་ལེགས་གསུངས།
དེ་ལྟར་གསུངས་པའི་རྒྱུ་མཚན་ནི། ཀྱེ་རྡོར་ནི་རྣལ་འབྱོར་བླ་མེད་དེ། མ་
རྒྱུད་རྣལ་འབྱོར་གསང་མཐའི་མྱུར་ལམ་མཐར་ཐུག་ཡིན་ཡང༌། སྒོམ་
པ་པོའི་རྒྱུད་ན་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་མེད་པས་ལན་པ་་་
ཡིན། འོན་ཀྱང་དེ་ལ་ངེས་འབྱུང་གི་བསམ་པ་ཙམ་ཡོད་པའི་དྲིན་གྱིས་ཐེག་
དམན་གྱི་ལམ་སྣ་ཟིན་པ་བྱུང་སོང་། གལ་ཏེ་ངེས་འབྱུང་གི་བསམ་པ་དེ་
ཙམ་ཡང་མེད་པར་ཚེ་འདིའི་འཚོ་ཐབས་བདེ་ཐབས་སོགས་དང་ཕྱི་མ་རྒྱལ་
བོ་ལྟ་བུའི་སྐྱེས་པ་ལེན་པའི་ཆེད་ཀྱེ་རྡོར་སྒོམ་སྒྲུབ་བྱས་ན་ནི་དེའི་འབྲས་བུ་
དམྱལ་བ་ཁོ་ན་ལས་འོས་མེད་དོ། །དེས་ན་གསང་སྔགས་རྡོ་རྗེ་ཐེག་པའི་
ཆོས་ཟབ་མོ་ཉམས་སུ་ལེན་པར་འདོད་ན་ཐོག་མར་ཀུན་སློང་འཆོས་པ་ནི་་་
གལ་ཆེན་ལས་ཀྱང་ཆེས་ཤིན་ཏུ་གལ་ཆེ་བ་ཡིན། ཇི་སྐད་དུ། གསང་སྔགས་
དེ་ཡང་འཕྲལ་གྱི་རྐྱེན་སེལ་ལམ། །ཚེ་དང་ནོར་སྒྲུབ་དབང་སྡུད་མངོན་སྤྱོད་
སོགས། །ཚེ་འདིའི་ལག་ཆ་ཁོ་ནར་འཁྱེར་བ་ནི། །ས་མཆོག་ཙན་དན་སོལ་
བར་བྱས་འདྲ་བས། །ཆོས་ཀྱིས་ངན་སོང་སྒྲུབ་པར་མ་བྱེད་ཨང་། །ཞེས་
གསུངས་པ་ལྟར་གསང་སྔགས་རྡོ་རྗེ་ཐེག་པའི་ལམ་ཉམས་སུ་ལེན་པ་དེ་ནི། །
རང་གི་ཚེ་སྒྲུབ་པ་དང་དབང་སྡུད་དང་། མངོན་སྤྱོད་དང་། ནོར་ལོངས་
སྤྱོད་སྒྲུབ་པའི་ཕྱོགས་ཁོ་ནར་དམིགས་ན་ཆོས་ཀྱིས་ངན་སོང་བསྒྲུབས་པ་་་་
69



ཡིན་ཏེ། དཔེར་ན་གསེར་ལས་རིན་ཐང་ཆེ་བའི་ཙན་དན་ས་མཆོག་དེ་ཙན་
དན་རང་བྱས་ནས་བཙོངས་ན་གསེར་ལས་ཀྱང་རིན་ཐང་ཆེ་ངེས་པ་ཡིན་་་་
མོད། དེ་མེ་ལ་བསྲེགས་ཏེ་སོལ་བར་བྱས་ནས་བཙོངས་ན་ནི་རིན་ཐང་མེད་
པར་གྱུར་པ་ལྟ་བུའོ། །དེས་ན་དགེ་བ་གང་བྱེད་ཐམས་ཅད་ཀྱི་རྩ་བ་ཀུན་
སློང་བཟང་ངན་ལ་རག་ལས་པས་ན། སེམས་ཅན་ཐམས་ཅད་ཀྱི་དོན་དུ་
རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ། དེའི་ཆེད་དུ་ཞེས་བསམ་
པས་ཀུན་ནས་བསླངས་ཏེ་ངན་སློང་དང་ཁྱི་ལ་ཟན་ཆངས་གཅིག་སྦྱིན་པ་་་་
བཏང་ནའང་རྒྱལ་སྲས་ཀྱི་སྤྱོད་པའི་གྲས་སུ་འགྲོ་བ་སྟེ། ཐེག་པ་ཆེན་པོའི་
ཆོས་སུ་འགྲོའོ། །དེའི་རྒྱུ་མཚན་གྱིས་གོང་དུ་ཐོག་མར་རང་རྒྱུད་ལ་བརྟགས་
ནས་ཀུན་སློང་འཆོས་པ་ཤིན་ཏུ་གལ་ཆེ། ཞེས་གལ་ཆེ་ཚུལ་བསྟན་པ་མ་ཟད་
ཚིག་ལ་ཤུགས་གནོན་བརྒྱབ་སྟེ་ཤིན་ཏུ་གལ་ཆེ་ཞེས་ཤིན་ཏུའི་སྒྲ་སྦྱར་བ་ནི་
ཀུན་སློང་འཆོས་པ་འདི་གཞན་གང་ལས་ཀྱང་ཧ་ཅང་གལ་ཆེན་པོ་ཡིན་པའི་
དོན་ནན་གྱིས་བསྟན་པས་འདིའི་དོན་ངེས་པར་ཁོང་དུ་ཆུད་པར་བྱ་དགོས་
སོ། །དེས་ན་ཐོག་མར་ཀུན་སློང་ལ་ལེགས་པར་བརྟགས་ནས་ཀུན་སློང་ངན་
པའི་དབང་དུ་མ་སོང་བར་དགེ་སེམས་ཁྱད་པར་ཅན་བསྐྱེད་ཅི་ཐུབ་བྱས་་་་་
ནས། རང་གིས་རང་ལ་སློབ་གསོ་གཏོང་ཚུལ་ནི། རང་གི་བསམ་པར་རང་
གིས་བརྟགས་ནས་ཚེ་འདི་ཁོ་ནའི་འཚོ་ཐབས་སྐྱིད་ཐབས་དང་དགྲ་འདུལ་
གཉེན་སྐྱོང་ཙམ་ལ་བསམ་པའི་བསམ་པ་དེ་ལྟ་བུར་འདུག་ན། བློ་ངན་པ་
འདི་འདྲ་བས་བདག་ཐོག་མ་མེད་པ་ནས་ད་ལྟའི་བར་ཁམས་གསུམ་འཁོར་



བ་འདིར་འཁྱམས་ནས་སྡུག་བསྔལ་རྒྱུན་མར་མྱོང་དུ་འཇུག་མཁན་ནི་རང་
ལས་རྒྱུད་ཐ་དད་པའི་གང་ཟག་གཞན་མ་ཡིན་པར་རང་ཉིད་ཡིན་ལ། ཅིའི་
ཕྱིར་ཞེ་ན། རང་རྒྱུད་ཀྱི་ཉོན་མོངས་འདིས་ལན་པས་སོ། །དེ་ལྟར་ན་ད་རེས་
ཀྱི་སྐབས་འདིར་རང་རྒྱུད་ཀྱི་ཉོན་མོངས་འདིའི་མགོ་མནན་ནས་རིམ་གྱིས་
དམའ་དབབ། ཉམས་དམས། དེ་ནས་སུན་འབྱིན། དེ་ནས་རྩ་བ་ནས་སྤོང་
བ་སོགས་གང་བྱེད་ནའང་བྱེད་ཆོག་ཆོག་ཡིན་པའི་ལུས་རྟེན་བཟང་བོ་ཞིག་
ཐོབ་པའི་སྐབས་འདིར་རང་ཉིད་བུ་འཁྱོངས་ན་ཐ་ན་སྙིགས་དུས་ཀྱི་ཚེ་ཐུང་
གཅིག་ལ་མི་སློབ་ཟུང་འཇུག་གི་གོ་འཕང་ཐོབ་པར་འདོད་ནའང་སྒྲུབ་ཐུབ་
ངེས་པ་ཡིན་ཏེ། དཔེར་ན་རྗེ་བཙུན་མི་ལར་ཐོབ་པའི་ལུས་རྟེན་དང་ང་ཚོར་
ཐོབ་པའི་ལུས་རྟེན་ནི་མི་ལུས་ཡིན་པ་འདྲ་འདྲ་ཡིན་ཡང་། བུ་འཁྱོངས་མ་
འཁྱོངས་ཀྱི་ཁྱད་པར་ལས་མཆོག་དམན་ཤོར་བ་ཡིན་ནོ། །སྤྱིར་དལ་བརྒྱད་
འབྱོར་བཅུ་ཚང་བའི་ལུས་རྟེན་ཐོབ་རྒྱུ་ནི་ཞིབ་ཏུ་བརྟགས་ན་ཤིན་ཏུ་དཀའ་
བ་ཞིག་ཡིན་མོད། འདིར་དལ་འབྱོར་གྱི་མི་ལུས་ཐོབ་ཅེས་བརྗོད་ཆོག་པ་ནི་
མན་ངག་ཅིག་ཡིན་ཏེ། རང་གིས་རང་ལ་དམའ་འབེབ་པའི་ཚུལ་མ་ཡིན་
པར་གཟེངས་བསྟོད་པའི་ཆེད་དུའོ། །དེ་ནས་ལམ་མ་ནོར་བར་སྟོན་པའི་
དགེ་བའི་བཤེས་གཉེན་དང་མཇལ་ཞེས་པས། བཤེས་གཉེན་དམ་པ་མཚན་
ཉིད་ཚང་བ་དེ་བསྟན། སྤྱིར་དགེ་བའི་བཤེས་གཉེན་གྱི་མཚན་ཉིད་ལ་མདོ་
རྒྱུད་ལས་གསུང་ཚུལ་མི་འདྲ་བ་མང་དུ་ཡོད་ཀྱང་། མ་ཐའང་ཚེ་འདི་ཕྱི་
གཉིས་ལས་ཕྱི་མ་གལ་ཆེ་བར་སྟོན་མཁན་ཞིག་ངེས་པར་དུ་དགོས་ལ། ཚེ་



འདི་གལ་ཆེ་བར་འཛིན་མཁན་དང་སྟོན་མཁན་ཞིག་ཡིན་ན་ནི་སྡིག་པའི་་་
གྲོགས་པོ་ཡིན་པས་གཏན་ནས་བསྟེན་པར་བྱ་མི་རུང་ངོ་། །དེས་ན་རང་
གིས་བསྟེན་པའི་བླ་མ་དེ་ཉིད་དངོས་པོའི་གནས་ཚོད་ལ་མཚན་ཉིད་ཚང་མ་
ཚང་གང་ཡང་རུང་གི །སློབ་མའི་ངོས་ནས་མཚན་ཉིད་ཚང་བའི་འདུ་ཤེས་
ཀྱིས་ངེས་པར་དུ་བསྟེན་དགོས་ཏེ། དེ་ལྟར་བསྟེན་ན་ནི་རང་ལ་བླ་མ་དང་
མཇལ་བའི་བྱིན་རླབས་འཇུག་ཅིང་ཕན་ཡོན་འབྱུང་ལ། དགེ་བའི་བཤེས་
གཉེན་གྱི་ངོས་ནས་དཔེར་ན། བཤེས་གཉེན་དུལ་བ་ཞི་བ་ཉེར་ཞི་བ། །ཡོན་
ཏན་ལྷག་པ་བརྩོན་བཅས་ལུང་གིས་ཕྱུག །དེ་ཉིད་རབ་ཏུ་རྟོགས་པ་སྨྲ་
མཁས་ལྡན། །བརྩེ་བའི་བདག་ཉིད་སྐྱོ་བ་སྤངས་ལ་བསྟེན། །ཞེས་གསུངས་
པ་ལྟར་མཚན་ཉིད་བཅུ་ལྡན་ཞིག་ཡིན་ནའང་། སློབ་མའི་ངོས་ནས་ལྟ་ཚུལ་
དམའ་ན་དེ་ཙམ་གྱི་བྱིན་རླབས་མ་གཏོགས་མི་འཇུག་ལ། བླ་མའི་ངོས་ནས་
དེ་ལྟ་བུའི་ཡོན་ཏན་མི་ཚང་ཡང་སློབ་མའི་ངོས་ནས་དད་པ་དག་སྣང་ལྡན་
ན་ནི་དེའི་སྟོབས་ཀྱིས་རང་ལ་ཕན་པ་ཆེན་པོ་འབྱུང་ངེས་པ་ཡིན་ནོ། །དེ་
ཡང་ཐོག་མར་བླ་མ་བསྟེན་པའི་ཚེ་ཡང་གཞན་གྱི་ཟེར་སྒྲོས་ཀྱི་རྗེས་སུ་་་་་་
འབྲོངས་ནས་བླ་མར་བཀུར་བ་དང་བཀའ་ཆོས་ལ་གང་འདོད་དུ་ཉན་པ་་་་
སོགས་བྱེད་མི་རུང་བར། ཐོག་མར་རང་གིས་གང་བསྟེན་བྱའི་བླ་མ་དེ་ལ་
ལེགས་པར་བརྟགས་ཏེ། །མ་ཐའང་སྐྱོན་ཡོན་གཉིས་ལས་ཡོན་ཏན་ཤས་
ཆེ་བ་དང་ཚེ་འདི་ཕྱི་གཉིས་ལས་ཕྱི་མ་གལ་ཆེ་བར་འཛིན་མཁན་ཞིག་ངེས་
པར་དགོས། རང་གི་བཤེས་གཉེན་དུ་བསྟེན་ཏེ་ཆོས་འབྲེལ་ཐོབ་པ་ནས་
72



བཟུང་ད་བརྟག་པར་བྱ་བའི་གནས་མེད་དེ། དཔེར་ན་མ་བུར་གྱུར་པ་དང་
མཚུངས། མ་བུར་གྱུར་པ་ནས་བཟུང་མ་དེ་ཉིད་དབང་བོ་མ་ཚང་བ་སོགས་
ཅི་འདྲའི་སྐྱོན་ཅན་ཞིག་ཡིན་རུང་འདི་ནི་མིག་ཞར་བ་སོགས་ཀྱི་སྐྱོན་ལྡན་་་་་
པས་ངའི་མ་མིན་ནོ་ཞེས་བསྙོན་ཐབས་མེད་པ་ལྟར་ཡིན་པའི་ཕྱིར་ན། མ་
བསྟེན་པའི་སྔོན་དུ་ལེགས་པར་བརྟགས་ནས་ལམ་མ་ནོར་བར་སྟོན་པའི་་་་
དགེ་བའི་བཤེས་གཉེན་ཞིག་དང་མཇལ་བ་ཤིན་ཏུ་གལ་ཆེ། དེ་ཡང་ལམ་
མ་ནོར་བར་སྟོན་པ་དང་ལམ་སྟོན་པ་ཙམ་གཉིས་ལ་ཁྱད་པར་ཤིན་ཏུ་ཆེ་སྟེ་
ལམ་སྟོན་པ་ལ་ནོར་བ་འབྱུང་སྲིད་པས་སོ། །དེས་ན་ད་རེས་ཀྱི་ཚེ་འདིར་
ལམ་མ་ནོར་བར་སྟོན་པའི་དགེ་བའི་བཤེས་གཉེན་དང་མཇལ་བར་མ་ཟད་
ཐེག་པ་ཆེན་པོའི་ལམ་སྟེ་རྒྱུ་ཕ་རོལ་ཏུ་ཕྱིན་པའི་ཐེག་པ་ལ་གང་འདོད་་་་་་་
འདོད་དུ་བསླབ་ཏུ་ཡོད་པའི་སྐབས་འདིར། ཚེ་འདི་ཁོ་ན་ལ་བསམ་པའི་བློ་
ངན་འདིས་བསླུས་ཤིང་མགོ་བསྐོར་བཏང་བཏང་ནས་དལ་འབྱོར་ལ་སྙིང་
བོ་ཅི་ཡང་མ་ལོན་པར་མ་ཟད། སྡིག་པའི་ཁུར་བོ་ཆེན་པོ་ཞིག་འཁུར་ནས་
ཕྱི་མར་འགྲོ་བའི་ཚད་ལ་བསྐུལ་སྙམ་སྟེ། ཉོན་མོངས་པའི་བསམ་པ་དེ་དག་
ལ་ཁོན་དུ་བཟུང་ཞིང་སྙིང་ནད་རྩོད་དགོས། འདིར་ཉོན་མོངས་པའི་བསམ་
པ་དེ་གང་གི་རྒྱུད་ཀྱི་བསམ་པ་ལ་གོ་ཞེ་ན། གཞན་རྒྱུད་ཀྱི་ཉོན་མོངས་ལ་
ཟེར་བ་མ་ཡིན་ཏེ། གཞན་རྒྱུད་ཀྱི་ཉོན་མོངས་པས་རང་ལ་གནོད་རྒྱུ་ཅི་ཡང་
མེད་པས། འདིར་གཙོ་བོར་རང་རྒྱུད་ཀྱི་ཉོན་མོངས་པའི་བསམ་པ་འདིས་
ལན་པ་ཡིན་པས། བློ་ངན་འདི་ལ་ཁོན་དུ་བཟུང་ནས་ད་ཕྱིན་ཆད་འདིའི་



དབང་དུ་ཐ་ན་དུས་ཚོད་སྐད་ཅིག་མ་གཅིག་གི་ཡུན་དུའང་མི་གཏོང་སྙམ་
དུ་རང་གིས་རང་ལ་ཡིད་དམ་བཅའ་དགོས་སོ། །འདིར་རླུང་འབྱུང་རྔུབ་ལ་
བརྟེན་ནས་སེམས་སྦྱོང་ཚུལ་ནི། ཕྱག་ཆེན་རྩ་བ་ལས། རླུང་རོ་དགུ་ཕྲུགས་
དག་ཏུ་བསལ། །རིག་པ་དྭངས་སྙིགས་ལེགས་པར་ཕྱེས། །རྣམ་དག་དགེ་བའི་
སེམས་ལྡན་པས། །སྐྱབས་འགྲོ་སེམས་བསྐྱེད་སྔོན་དུ་བཏང་། །ཞེས་
གསུངས་པ་ལྟར། སྣ་བུག་གཡས་ནས་རླུང་ནང་དུ་རྔུབ་ཅིང་སྣ་བུག་གཡོན་
ནས་རླུང་ཕྱིར་འབུད་པ་གསུམ་དང༌། སྣ་བུག་གཡོན་ནས་ནང་དུ་རྡུབ་ཅིང་
གཡས་ནས་ཕྱིར་འབུད་པ་གསུམ། སྣ་བུག་གཉིས་ཀ་ནས་རྡུབ་ཅིང་ཡང་
གཉིས་ཀ་ནས་འབུད་པ་གསུམ་སྟེ་བསྡོམས་པས་དགུ་ཡོད་པ་ལ་རླུང་རོ་དགུ་
ཕྲུགས་དག་ཏུ་བསལ་ཞེས་བརྗོད། གལ་ཏེ་དེས་མ་ཆོག་ན་ནི་དབུགས་ཀྱི་
རྒྱུ་བ་རང་བབས་སུ་བཞག་ནས་རང་གི་དབུགས་ཀྱི་རྒྱུ་བ་ལ་བརྟགས་ཤིང་་་་
གྲངས་བགྲང་བར་བྱ། དེ་བགྲང་བའི་ཚེ་ཡང་ཁ་ནས་སྒྲ་འབྱིན་ཏེ་མ་ཡིན་
པར་ཡིད་ཀྱིས་བགྲངས་ཏེ་སེམས་བཟུང་ན། སེམས་གནད་དུ་འབེབ་སླ་ཞིང་
རིག་པ་ཇེ་དྭངས་སུ་འགྲོ་བས། འདི་ནི་རིག་པ་དྭངས་བྱེད་ཀྱི་ཐབས་སུ་
གསུངས་པ་ཡིན་ནོ། །རླུང་སྣ་བུག་ནས་ཕྱིར་འབུད་པའི་སྐབས་ཀྱི་དམིགས་
པ་འཛིན་སྟངས་ནི། རླུང་ཕྱིར་དྲག་ཏུ་འབུད་པ་དང་མཉམ་དུ་རང་རྒྱུད་
ཀྱི་ཉོན་མོངས་པའི་བསམ་པ་དེ་དག་ཡུལ་ནས་བཏོན་པའམ་ཕྱིར་སྒོ་ལ་ཕུད་
སོང་སྙམ་པའི་མོས་པ་འཛིན་པ་དང་། རླུང་ནང་དུ་རྔུབ་པའི་ཚེ་ཕྱོགས་
བཅུའི་རྒྱལ་བ་སྲས་བཅས་ཀྱི་བྱིན་རླབས་ཐམས་ཅད་ཚུར་རང་རྒྱུད་དུ་་་་་་



བསྡུས་པའི་མོས་པ་བྱ་དགོས། འོ་ན་མོས་པ་ཙམ་བྱས་པས་ཕན་ཐོགས་སམ་
ཞེ་ན། ཐོགས་ཏེ། སྔགས་མོས་པས་འགྲུབ་པའི་ཕྱིར་ན། མོས་པ་དེ་གཙོ་ཆེ་བ་
ཡིན་ཏེ། དཔེར་ན་དེང་དུས་ཀྱི་རླུང་སྒོམ་པ་མང་བོ་ལ་མྱོང་བ་མངོན་སུམ་
དུ་ཐོན་དང་ཐོན་བཞིན་པ་དེས་གྲུབ་བོ། །དེ་ནས་རླུང་ཕྱིར་དྲག་ཏུ་འབུད་
པ་མ་ཡིན་པར་བབས་ཇི་འདྲ་ཡིན་པ་དེར་བརྟགས་ཤིང་བགྲང་བཞིན་པའི་
ངང་ནས་སེམས་བཟུང་ན་རིག་པ་ཇེ་དྭངས་སུ་འགྲོ་བས། དེ་ལྟར་བྱས་ལ་
སེམས་གསལ་ཞིང་རིག་པ་སྟེ་སེམས་གསལ་བོ་དག་པོའམ་གསལ་སངས་ངེ་
བ་ཞིག་གི་ངང་དུ་གནས་ཅི་ཐུབ་བྱ། དེ་ལྟ་བུའི་མན་ངག་ལ་བརྟེན་ནས་
སེམས་དྭངས་ཤིང་གསལ་སངས་ངེ་བ་ཞིག་སྐྱེས་པ་ན། དེའི་ངང་ཏུ་གནས་
འདུག་པ་མ་ཡིན་པར་དེ་ནས་དལ་འབྱོར་རྙེད་དཀའ། འཆི་བ་མི་རྟག་པ་
སོགས་ཀྱི་ཚུལ་བསམ་དགོས། དེ་ལྟར་བསམ་ན་ནི་ཚེ་འདི་ལ་སྣང་ཤས་ཀྱི་བློ་
ལྡོག་པས། ཇི་སྐད་དུ། དལ་འབྱོར་རྙེད་དཀའ་ཚེ་ལ་ལོང་མེད་པ། །ཡིད་ལ་
གོམས་པས་ཚེ་འདིའི་སྣང་ཤས་ལྡོག །ལས་འབྲས་མི་བསླུ་འཁོར་བའི་སྡུག་
བསྔལ་རྣམས། །ཡང་ཡང་བསམ་ན་ཕྱི་མའི་སྣང་ཤས་ལྡོག །ཅེས་གསུངས་
པ་ལྟར་དལ་འབྱོར་དོན་ཆེ་ཞིང་རྙེད་དཀའ་བ། ནམ་འཆི་ངེས་མེད་སོགས་
ཀྱི་ངང་ཚུལ་རྣམས་ཡང་དང་ཡང་དུ་བསམས་ན་ཚེ་འདི་སྣང་གི་བློ་དེ་ལྡོག་
འགྲོ་ལ། ལྡོག་ཀྱང་ངེས་ཏེ། ང་རང་ཚོའི་ཉམས་མྱོང་གི་སྟེང་ནས་ཀྱང་ཤེས་
ཐུབ་པའི་ཕྱིར། དཔེར་ན། སང་ཉིན་ཤི་ཐག་ཆོད་ཡིན་པའི་མི་ཞིག་ལ།
དེ་རིང་གཞན་ཞིག་གིས་གསེར་རྒྱ་མ་སྟོང་ཕྲག་འགའ་ཁོའི་མདུན་དུ་སྤུངས་



ནས་འདི་རྣམས་ཁྱེད་ལ་བྱིན་པ་ཡིན་ཞེས་ཇི་ལྟར་བརྗོད་ཀྱང་ཁྱེད་ཀྱིས་ང་
ལ་ཕན་བཏགས་སོང་སྙམ་པའི་དགའ་བ་སྐྱེ་མི་སྲིད་པ་རང་གི་མྱོང་ཐོག་ལ་
བཀལ་ཏེ་བརྟགས་ནའང་ཤེས་པས། ཚེ་འདི་སྣང་ལ་ཞེན་པ་ལོག་སྟེ་ཕྱི་མ་
དོན་གཉེར་གྱི་བློ་བསྐྱེད་ཅི་ཐུབ་བྱའོ། །
སྤྱིར་ལམ་འོག་མ་རྣམས་རྒྱུད་ལ་སྐྱེ་རྒྱུ་དེ་ཤིན་ཏུ་དཀའ་ལ། གལ་ཏེ་
ལམ་འོག་མ་རྣམས་རྒྱུད་ལ་སྐྱེས་ཟིན་ན་ནི་ལམ་གོང་མ་རྣམས་རྒྱུད་ལ་སྐྱེ་བ་
དེ་ལས་སླ་བོ་ཞིག་ཡིན་ནོ། །ལམ་འོག་མ་རྣམས་ཏེ། དཔེར་ན་དལ་འབྱོར་
རྙེད་དཀའ་བ་དང་དོན་ཆེ་བ། ནམ་འཆི་ངེས་མེད་བསམ་པ་སོགས་ནི་ཚིག་
དོན་གྱི་ཆ་ནས་བཤད་མི་ཤེས་པ་དང་བསམ་མི་ཤེས་པ་གང་ཡང་མེད་མོད།
འོན་ཀྱང་འདི་རྣམས་ཁ་ནས་བཤད་ཤེས་པ་ཙམ་གྱིས་གཏན་ནས་མི་ཆོག་་་་
པར་ངེས་པར་མྱོང་འདོན་བྱེད་དགོས་པར་མ་ཟད། མྱོང་བ་ཡང་དང་ཡང་
དུ་བཏོན་པ་ལ་བརྟེན་ནས་རང་རྒྱུད་ལ་སྐྱེས་ན་ད་གཟོད་དམིགས་ཡུལ་གྲུབ་
པ་ཡིན། དེ་ལྟར་མ་ཡིན་པར་ཁ་ནས་བཤད་ཤེས་པ་ཙམ་གྱིས་གར་ཡང་མི་
ཕྱིན་ལ་ཅི་ཡང་མི་ཕན་པས། རྗེ་བཙུན་མི་ལས། ཉོན་མོངས་གཉེན་པོས་མི་
ནོན་པའི། །ཁ་བཤད་སྐམ་པོ་སྟོང་སྒྲ་ཡིན། །ཞེས་གསུངས་པ་ལྟར་སྟོང་འུར་
ཙམ་དུ་ཟད་པས། དེ་ལྟ་བུའི་སྟོང་འུར་གྱིས་རང་གཞན་གང་ལ་ཅི་ཡང་མི་
ཕན་ཞིང་ཁྱད་པར་དུ་གཞན་གྱི་སེམས་རྒྱུད་ལ་ཕན་མི་ཐོགས་པས། ཆོས་
སྐོར་རེ་རེའི་སྐབས་དོན་ལ་མྱོང་བ་འདོན་པ་དེ་ནི་གནད་ཀྱི་དོན་པོ་ཡིན་
ནོ། །དེས་ན་ང་རང་ལྟ་བུ་ལ་མཚོན་ན་གནད་ཆེ་ས་དང་གལ་ཆེ་བ་ནི་སྐབས་
16



འདི་ན་ཡོད་འདུག་གོ །འོ་ན་ལམ་གོང་མ་རྣམས་རྩ་མི་ཆེའམ་ཞེ་ན། རྩ་
ཆེན་པོ་ཡིན་མོད། ང་རང་ལྟ་བུ་ལ་མཚོན་ན་ལམ་གོང་མར་བག་ཆགས་ཅི་
ཐེབས་དང་སྨོན་ལམ་འདེབས་པ་ཙམ་ལས། ལག་ལེན་དུ་ཐེབས་དཀའ་བས།
དཔེར་ན། ཐ་ན་ཉིན་གཅིག་གི་ལྟོ་ཡང་འགྲངས་དཀའ་བའི་སློང་བོ་ཞིག་
གིས་ད་ལྟ་ཉིད་དུ་ཀུན་གྱི་བླ་ན་མཐོ་བའི་རྒྱལ་བོ་ཆེན་པོར་འདུག་པའི་རེ་བ་
བྱེད་པ་དང་མཚུངས་སོ། །དལ་བརྒྱད་འབྱོར་བཅུ་ཚང་བའི་མི་ལུས་འདི་
ཤིན་ཏུ་དོན་ཆེ་བ་ཡིན་ཏེ། གང་ཟག་རང་གིས་འཁྱོངས་ན་ལུས་རྟེན་གྱི་ཆ་
ནས་བྱང་ཆུབ་ཀྱི་སེམས་རིན་པོ་ཆེ་སྒོམ་ནའང་སྒོམ་ཆོག་ཆོག་དང་། སྟོང་
ཉིད་ཀྱི་ལྟ་བ་སྒོམ་ནའང་སྐྱེ་ཆོག་ཆོག་ཡིན་པར་མ་ཟད། རིམ་གཉིས་ཀྱི་རྣལ་
འབྱོར་སྒོམ་ནའང་རྒྱུད་ལ་རྟོགས་པ་སྐྱེ་ཐུབ་ལ། དེར་མ་ཟད་མི་སློབ་ཟུང་
འཇུག་གི་གོ་འཕང་སྒྲུབ་ནའང་འཐོབ་ཆོག་ཆོག་ཡིན་པས། ། རང་གི་གང་
ཟག་གིས་མ་ཁྱོག་པར་ཡོད་པ་ལས། ལུས་རྟེན་གྱིས་མ་ཁྱོག་པ་མེད་དོ། །གང་
ཟག་གིས་མ་འཁྱོངས་ན་ལུས་རྟེན་བཟང་བོ་ཡོད་པ་ཙམ་གྱིས་ཅི་ཡང་མི་་་་་
ཕན་ཏེ། དཔེར་ན་རིག་པ་ཤིན་ཏུ་བཟང་བོ་ཡོད་པ་ཞིག་ལ། བརྩོན་
པ་གཏན་ནས་མེད་པར་རང་དགར་བག་མེད་དོན་མེད་དུ་ཕྱོགས་སོ་སོར་་་་་
འཁྱམས་ནས་འདུག་པའི་མི་ཞིག་དང་མཚུངས། རང་ལ་རིག་པ་བཟང་
བོ་ཞིག་ཡོད་པ་དེ་ཡང་དག་པའི་ལམ་དུ་བཀོལ་ཤེས་ན་འབྲས་བུ་ཆེན་པོ་་་་
འཐོབ་ཅིང་། ཡོན་ཏན་ལ་སྦྱངས་ན་ཡོན་ཏན་ཆེན་པོ་འཐོབ་པར་འགྱུར་
ངེས་མོད། དེ་ལྟ་མ་བགྱིས་ན་ནི་རིག་པ་བཟང་བོ་ཡོད་ཀྱང་རིག་རྟུལ་དང་
77



ཁྱད་མེད་དུ་འགྱུར་རོ། །དལ་འབྱོར་རྙེད་དཀའ་བ་ལ་དཔེའི་སྒོ་ནས་རྙེད་
དཀའ་ཚུལ་དང་ངོ་བོའི་སྒོ་ནས་རྙེད་དཀའ་བ་དང་རྒྱུའི་སྒོ་ནས་རྙེད་དཀའ་
བ་སོགས་མང་དུ་ཡོད་ཀྱང་གཙོ་བོ་རྒྱུའི་སྒོ་ནས་རྙེད་དཀའ་བ་འདི་ཡིན། དེ་
ནི་རྒྱུ་ཆ་ཚང་བ་ཞིག་གྲུབ་ཟིན་ན་འབྲས་བུ་འབྱུང་བ་རྟེན་འབྲེལ་གྱི་ཆོས་་་་་
ཉིད་ཡིན་ཏེ། རྣམ་འགྲེལ་ལས། མ་ཚང་མེད་རྒྱུ་དེ་ལ་ནི། །འབྲས་བུ་གང་
གིས་འགོག་པར་ནུས། །ཞེས་པ་ལྟར་རྒྱུ་རྐྱེན་ཚང་ན་ནི་འབྲས་བུ་མི་འབྱུང་
ཐབས་མེད་ཡིན་ཏེ། དཔེར་ན་དཔྱིད་དུས་ཞིང་ཐོག་ལ་ས་བོན་དང་དྲོད་
གཤེར་སོགས་འཛོམས་པར་གྱུར་ན་མྱུ་གུ་ལ་མི་སྐྱེ་བའི་རང་དབང་མེད་པ་
ལྟ་བུའོ། །དེ་བཞིན་དུ་དལ་འབྱོར་ཚང་བའི་རྒྱུ་བསྒྲུབས་ཟིན་ན་དེ་ལྟ་བུའི་
ལུས་རྟེན་འགྲུབ་པ་ཆོས་ཉིད་ཡིན་མོད། དེའི་རྒྱུ་སྒྲུབ་པ་ནི་ཤིན་ཏུ་དཀའ་
ཞིང་སྒྲུབ་མཁན་ཡང་དཀོན་པ་ཡིན་ལ། ཅིའི་ཕྱིར་ཞེ་ན། ང་རང་ལ་མཚོན་
ནས་བཤད་ན། ན་ཚོད་འདི་ལྟ་བུ་ཞིག་ལ་སླེབས་ཀྱང་དལ་འབྱོར་ཚང་བའི་
ལུས་རྟེན་གྱི་རྒྱུ་ལོ་ཟླ་ཞག་མ་ཅི་ཙམ་ལ་བསྒྲུབས་ཞེས་ཕྱི་དྲན་བགྱིས་ཏེ་ཞིབ་
ཏུ་བརྟགས་ཚེ་རྒྱུ་རྣམ་དག་བསྒྲུབས་པ་ནི་ཉི་མ་གཅིག་དང་ཐ་ན་དུས་ཚོད་
གཅིག་གི་ཡུན་ཡང་བརྩི་རྒྱུ་དཀོན་པས། རྒྱུ་མ་ཚང་བ་ལ་འབྲས་བུ་མི་འབྱུང་
བའང་དངོས་པོའི་ཆོས་ཉིད་ཡིན་ཏེ། ས་བོན་མ་བཏབ་པར་མྱུ་གུ་འབྱུང་བ་
དཔེ་མི་སྲིད་པ་བཞིན་ནོ། །དལ་འབྱོར་དོན་ཆེ་བ་དང་རྙེད་དཀའ་བའི་ཚུལ་
བསམ་གི་ཡོད་མེད་ནི་ཕྱི་ཚུལ་ལ་བལྟས་པས་ཀྱང་ཤེས་ཐུབ་སྟེ། འདུལ་བ་
ལུང་ལས། བསམ་པ་ནང་ན་ཡོད་པ་ཀུན། །ཕྱི་རོལ་ཏུ་ནི་ཉེ་བར་དམིགས། །
18



སྐད་མདོག་དབང་བོའི་བྱེ་བྲག་གི །རྣམ་པ་སྦ་བར་མི་ནུས་སོ། །ཞེས་
གསུངས་ཏེ། ནང་གི་བསམ་པ་དེ་ཉིད་ཕྱིའི་ལུས་ངག་གི་སྟེང་དུ་ཤར་བའི་
ཕྱིར་ན་སྦ་བར་མི་ནུས་སོ། །ཡང་དལ་འབྱོར་དོན་ཆེ་བ་སོགས་ཀྱི་དོན་བསམ་
གི་ཡོད་མེད་ཕྱི་ངོས་ལས་ཤེས་ཏེ། རྗེ་ཐམས་ཅད་མཁྱེན་པས། རྙེད་དཀའ་
རིག་ན་གྱི་ནར་སྡོད་ཐབས་མེད། །དོན་ཆེན་བསམས་ན་དོན་མེད་འདའ་བ་
ཕངས། །འཆི་བ་བསམ་ན་ཕྱི་མར་འགྲོ་གྲབས་བྱེད། །ལས་འབྲས་བསམ་ན་
བག་མེད་གནས་ལས་ལྡོག །ཅེས་གསུངས་པ་ལྟར། དལ་འབྱོར་རྙེད་པར་
དཀའ་བའི་ཚུལ་ཤེས་ན་གྱི་ན་བར་སྡོད་ཐབས་མེད་པ་སྟེ་དོན་མེད་པར་་་་་
རང་ཉིད་བག་ཡངས་སུ་བཏང་ནས་ལྟད་མོར་ལྟ་བ་དང་སྤྲོ་སྐྱིད་གཏོང་བ་་་
སོགས་ཀྱི་གནས་མེད་ཅིང་། དལ་འབྱོར་དོན་ཆེ་བའི་ངང་ཚུལ་བསམ་ན།
མི་ཚེ་དོན་མེད་དུ་འདས་པའི་ཚུལ་དེ་ལ་ཧ་ཅང་ཕངས་སེམས་སྐྱེས་པ་སྟེ་་་་
ཆོས་རྣམ་དག་ཅིག་མ་བསྒྲུབས་པར་ཚེ་དོན་མེད་དུ་ཟད་པ་ལ་འགྱོད་ཅིང་་་་
ཕངས་ནས་གྱི་ནར་སྡོད་ཐབས་མེད་པ་ནི་དཔེར་ན། ནོར་ལ་ཆགས་ཞེན་ཧ་
ཅང་ཆེ་བ་ཞིག་གིས་རྒྱུ་ནོར་རྙེད་མི་རྙེད་གང་ཡང་རུང་གི་ནོར་མ་བཙལ་་་་
བར་སྡོད་ཐབས་མེད་པ་དང་མཚུངས་སོ། ་ དེ་ནས་ནམ་འཆི་ངེས་མེད་
བསམ་པ་ནི། འཆི་བ་བསམ་ན་ཕྱི་མར་འགྲོ་གྲབས་བྱེད། ཅེས་པ་ལྟར། ང་
ཚོས་འཆི་བོ་མ་བསམ་པ་འདིས་ལན། རྒྱུན་དུ་འཆི་བ་བསམ་ན་ནི་ཚེ་ཕྱི་
མར་འགྲོ་བའི་གྲ་སྒྲིག་མི་བྱེད་པའི་རང་དབང་ག་ལ་ཡོད། ང་རང་ཚོས་ད་
ལྟ་ཕྱི་མར་འགྲོ་བའི་གྲ་སྒྲིག་མི་བྱ་བར་ཚེ་འདི་ཁོ་ནའི་དོན་ལ་འབད་པ་བྱེད་



པ་ནི་འཆི་བ་མ་བསམ་པའི་རྟགས་ཡིན་ནོ། །ལས་འབྲས་ནམ་ཡང་བསླུ་བ་
མེད་པའི་ངང་ཚུལ་བསམ་ན་བག་མེད་ཀྱི་གནས་ལས་ལྡོག་པར་འགྱུར་བས།
ལས་འབྲས་བསམ་ཚུལ་ནི་ལས་ངེས་པ་དང་ལས་འཕེལ་ཆེ་བ། ལས་མ་བྱས་
པ་དང་མི་འཕྲད་པ། བྱས་པ་ཆུད་མི་ཟ་བ་དང་བཞི་ཡོད་པ་ལས། གཙོ་ཆེ་
བ་ནི་ལས་ངེས་པ་སྟེ། བདེ་བ་ཡིན་ན་རྒྱུ་དགེ་བ་ལས་བྱུང་བས་ཁྱབ་པ་དང་།
སྡུག་བསྔལ་ཡིན་ན་ལས་མི་དགེ་བ་ལས་བྱུང་བས་ཁྱབ་པའི་ཚུལ་འདི་ལ་་་་་་
བསམ་པར་བྱ་དགོས། དེ་ཡང་འདིའི་དོན་རྣམས་བཤད་མི་ཤེས་པ་དང་
ཤེས་དཀའ་བའི་དོན་མ་ཡིན་པར། འདི་ནི་ཁ་ནས་བཤད་ཤེས་པ་ཙམ་གྱིས་
མི་ཆོག་གི་ཞིབ་ཏུ་བསམ་དགོས། བསམ་པས་མི་ཆོག་རང་རྒྱུད་ལ་སྐྱེས་
པའམ་མྱོང་བ་འདོན་དགོས། ཡང་དང་ཡང་དུ་མྱོང་བ་བཏོན་ནས་མྱོང་བ་
ཐོན་པར་གྱུར་ན་ནི་ལས་འབྲས་མི་བསླུ་བའི་དོན་གྱི་རྟོགས་པ་རྒྱུད་ལ་སྐྱེས་
པ་ཡིན་ནོ། །དེས་ན་ང་རང་ལྟ་བུ་ཐ་མལ་བ་ལ་མཁོ་ཆེ་བ་ནི། དལ་འབྱོར་
རྙེད་དཀའ་དོན་ཆེ་བ། འཆི་བ་མི་རྟག་པ། ལས་འབྲས་མི་བསླུ་བ་སོགས་ཀྱི་
དོན་བསམ་པ་འདི་ཤིན་ཏུ་གལ་ཆེ་བ་ཡིན་ཏེ། འདི་དག་གི་དོན་བསམ་པའི་
བློ་དྲག་པོ་ཞིག་བསྐྱེད་དེ་རྒྱུད་ལ་སྐྱེས་པ་ན། དེས་རྒྱུན་མང་བོ་ཞིག་ཤུགས་
ལ་དྲངས་འོང་སྟེ། དཔེར་ན་མེ་འཁོར་ལ་འདྲེན་བྱེད་ཀྱི་མགོ་ཡོད་ན་དེས་
རྗེས་སུ་མཐུད་པའི་འཁོར་སྒམ་མང་བོ་རང་དབང་མེད་པར་དྲངས་ནས་་་་་
འོང་སྟེ་དེ་རྣམས་རྗེས་སུ་མི་འགྲོ་བར་སྡོད་པའི་རང་དབང་བྲལ་བ་བཞིན་
ནོ། །དེ་བཞིན་དུ་འཆི་བ་མི་རྟག་པ་རྒྱུད་ལ་སྐྱེས་ཡོད་པ་ཞིག་ལ་ཁྱེད་རང་ས་



སྐྱིད་ས་འདི་ནས་སྤྲོ་བསང་ལ་རོལ་བར་གྱིས་ཞེས་ཇི་ལྟར་ནན་བསྐུལ་བྱས་་་་
ཀྱང་སྡོད་མི་སྲིད་དེ། དཔེར་ན་རྒྱུ་ནོར་ལོངས་སྤྱོད་ལ་ཆགས་ཞེན་ཤིན་ཏུ་
ཆེ་བ་ཞིག་གིས་རྒྱུ་ནོར་རྙེད་མིན་ཅི་ཡང་རུང་གི་ནོར་བཙལ་དུ་མ་སོང་བར་
འདུག་པའི་རང་དབང་མེད་པ་ནི་རྒྱུ་ནོར་ལ་ཆགས་ཞེན་ཤུགས་དྲག་པའི་་་་་
རྐྱེན་གྱིས་སོ། །དེས་ན་ལམ་གོང་མ་གང་རྒྱུད་ལ་སྐྱེ་ནའང་ལམ་འོག་མ་འདི་
དག་རྒྱུད་ལ་མ་སྐྱེས་པར་གོང་མ་རྣམས་སྐྱེ་བའི་གནས་མེད་པས་ང་ཚོ་་་་
མཁོ་ཆེ་ཞིང་གནད་ཆེ་ས་ནི་ལམ་འོག་མའི་སྐབས་འདི་དག་ཡིན་ནོ། །དེ་
བཞིན་དུ་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་ལྟ་བ་རྒྱུད་ལ་སྐྱེས་་་་
ཡོད་པ་ཞིག་གིས་བསྐྱེད་རིམ་སྒོམ་པའི་དབང་དུ་བཏང་ན། བསྐྱེད་རིམ་
རྒྱུད་ལ་སྐྱེ་བའི་ཚད་ནི་ལོ་གཅིག་གིས་སྐྱེའམ་གཉིས་ཀྱིས་སྐྱེ་ཞེས་ལོ་ཚད་་་་་
བགྲང་བ་ཡིན་ཏེ། བསྐྱེད་རིམ་གྱི་རྟོགས་པ་རྒྱུད་ལ་འཁྲུངས་པའི་ཡུན་ཚད་
ལོ་གཉིས་ལས་མི་འགོར་བའི་ཕྱིར་དང་། བསྐྱེད་རིམ་གྱི་རྟོགས་པ་རྒྱུད་ལ་
སྐྱེས་ཟིན་ན་རྫོགས་རིམ་གྱི་རྟོགས་པ་རྒྱུད་ལ་སྐྱེས་པའི་ཚད་ནི། ཟླ་གྲངས་
བརྩི་བ་སྟེ་ཟླ་བ་གཉིས་སམ་གསུམ་མམ་ལྔ་ཡིས་སྐྱེ་ཞེས་རྩི་བ་ལས་ལོ་གྲངས་
བརྩི་མི་དགོས་པ་དང་། རྫོགས་རིམ་གྱི་རྟོགས་པ་རྒྱུད་ལ་འཁྲུངས་ཟིན་ན་ཚེ་
འདིར་འཚང་རྒྱ་བས་ཁྱབ་གསུངས་ཡོད་པ་ཡིན་ནོ། །དེས་ན་རྩ་ཆེ་བ་ལམ་
གོང་མ་ཡིན་ཡང་གལ་ཆེ་བ་ལམ་འོག་མ་རྣམས་ཡིན་པས། ལམ་འོག་མ་ཡོད་
ན་གོང་མར་འགྲོ་སླ་བ་ནི། དཔེར་ན་རྡོ་སྐས་འོག་མ་ཡོད་ན་གོང་མར་རིམ་
གྱིས་བགྲོད་སླ་བ་དང་ཐེམ་པ་འོག་མར་མ་བརྟེན་པར་གོང་མར་སླེབས་པའི་



གནས་མེད་པ་དང་འདྲའོ། །ང་ཚོའི་བློ་འདི་ནི་ཀོ་བ་གྱོང་བོ་ཞིག་དང་འདྲ་
བས། ཀོ་གྱོང་ལས་སུ་རུང་བར་སྒྱུར་ན་ཐོག་མར་དེ་ཆུ་ལ་སྦངས། དེ་ནས་
ཤུགས་ཕུད་དེ་མཉེས། དེ་ནས་མེ་ལ་བསྲེགས་ཤིང་མཉེན་པ་ཕབ་ནས་ལས་
སུ་རུང་བ་ཞིག་ཏུ་གཏོང་དགོས་པ་བཞིན་དང་། བལ་བསེད་དེ་ཐེར་མར་
འཐག་ན་ལས་སྣོན་སྣ་ཚོགས་བྱེད་པ་དེ་དང་མཚུངས་པར། སྦྱང་བྱའི་བློ་དེ་
རང་རྒྱུད་ཀྱི་བློ་འདི་ལ་གོ་དགོས་པ་ཡིན་ཙ་ན། གོང་སྨོས་ཀྱི་འཆི་བ་མི་རྟག་
པ་སོགས་ཀྱི་དོན་ལ་ཡང་ཡང་བསམ་ནས་རང་རྒྱུད་ལ་མྱོང་བ་མ་ཐོན་གྱི་་་་
བར་དུ་སྦྱང་བར་བྱ། དེ་བཞིན་དུ་རྒྱལ་བའི་གསུང་རབ་དགོངས་འགྲེལ་
དང་བཅས་པའི་ལུང་གི་བསྟན་བཅོས་རྣམ་དག་གང་ཡིན་མཐའ་དག་བློ་་་་
སྦྱོང་ཡིན་ཏེ། བློ་སྦྱོང་བྱེད་ཡིན་པའི་ཕྱིར། བློ་སྦྱོང་བྱེད་ཡིན་ཏེ། ཉོན་མོངས་
སྤོང་བྱེད་དང་སྒྲིབ་གཉིས་སྤོང་བྱེད་དང་ཟུང་འཇུག་འཐོབ་བྱེད་ཡིན་པའི་
ཕྱིར་རོ། ། དེས་ན་དལ་འབྱོར་དོན་ཆེ་ཞིང་རྙེད་པར་དཀའ་བ། ནམ་འཆི་
ལ་ངེས་པ་མེད་པ་སོགས་ཀྱི་ཚུལ་ལ་བསམ་ནས་ཚེ་འདི་ལས་བློ་ལོག་སྟེ་ཕྱི་མ་
དོན་གཉེར་གྱི་བློ་སྐྱེས་པ་ན་སྐྱེས་བུ་ཆུང་ངུ་ཁྱད་པར་ཅན་གྱི་རྟོགས་པ་རྒྱུད་
ལ་སྐྱེས་པ་དང་། དེ་ནས་ལས་འབྲས་ནམ་ཡང་བསླུ་བ་མེད་པ་དང་འཁོར་
བའི་གནས་གང་དུ་སྐྱེས་ཀྱང་ལས་ཉོན་གྱིས་བཅིངས་ཏེ་སྡུག་བསྔལ་གྱི་རང་
བཞིན་ཅན་ལས་མ་འདས་པའི་ཚུལ་བསམས་ནས་འཁོར་བ་ལ་ཞེན་ལོག་སྐྱོ་
ཤས་བསྐྱེད་ཅི་ཐུབ་བྱ་དགོས། འདིར་ལས་འབྲས་ཞེས་པ་ནི་རྒྱུ་དང་འབྲས་
བུའི་དོན་དང་། བསླུ་བ་མེད་པ་ནི་དོན་ལ་གནས་པའི་དོན་ཏེ། འབྲས་བུ་
82



བདེ་བ་ཡིན་ན་རྒྱུ་དགེ་བ་ལས་བྱུང་བས་ཁྱབ་པ་དང་འབྲས་བུ་སྡུག་བསྔལ་
ཡིན་ན་རྒྱུ་མི་དགེ་བ་ལས་བྱུང་བས་ཁྱབ་བོ། །དགེ་བ་ཡིན་ན་འབྲས་བུ་བདེ་
བ་སྐྱེད་བྱེད་ཡིན་པས་ཁྱབ་པ་དང་མི་དགེ་བ་ཡིན་ན་འབྲས་བུ་སྡུག་བསྔལ་
སྐྱེད་བྱེད་ཡིན་པས་ཁྱབ་པས་སོ། །འོ་ན་རྒྱུ་མི་དགེ་བ་ཡིན་ན་འབྲས་བུ་སྡུག་
བསྔལ་སྐྱེད་བྱེད་ཡིན་པས་ཁྱབ་པ་ཡོད་དམ་ཞེ་ན། སྤྱིར་བཏང་གིས་དེ་ལྟར་
ཡིན་མོད། འོན་ཀྱང་ཁྱབ་མཐའ་གཅོད་མི་རུང་སྟེ། དཔེར་ན་སྡིག་པ་མི་
དགེ་བའི་རྒྱུ་ཚབས་པོ་ཆེ་བསགས་ནའང་། སྟོབས་བཞིའི་གཉེན་པོས་སྦྱང་
རྒྱུ་ཡོད་པས། དེས་སྦྱངས་ཟིན་ན་རང་གི་འབྲས་བུ་སྡུག་བསྔལ་སྐྱེད་མི་ཐུབ་
ལ། དེ་བཞིན་དུ་དགེ་བ་རྒྱ་ཆེན་པོ་བསྒྲུབས་ཀྱང་བསྲུངས་པར་མ་བྱས་
ན་ཁོང་ཁྲོ་དང་ལོག་ལྟ་སོགས་ཀྱིས་བཅོམ་ནས་རང་འབྲས་བདེ་བ་འབྱིན་མི་
ནུས་སོ། །རིགས་དྲུག་གིས་བསྡུས་པའི་འཁོར་བའི་གནས་གང་དུ་སྐྱེས་ཀྱང་
ལས་ཉོན་གྱིས་བཅིངས་ཏེ་སྡུག་བསྔལ་གྱི་རང་བཞིན་ཅན་ལས་མ་འདས་པ་
ཡིན་ལ། གཞན་དུ་འདི་ལ་སྡུག་བསྔལ་ཡིན་ཞེས་གསུངས་ཡོད་ཀྱང་དེའང་
སྡུག་བསྔལ་གྱི་རང་བཞིན་ཅན་ཡིན་པར་གོ་དགོས། རྒྱུ་མཚན་ནི་འཁོར་
བའི་བདེ་བ་ཡིན་ན་འགྱུར་བའི་སྡུག་བསྔལ་ཡིན་པས་ཁྱབ་སྟེ། དཔེར་ན་
དེ་རིང་ང་རང་འདི་ལྟ་བུའི་སྟན་འབོལ་འབོལ་བ་ཞིག་གི་སྟེང་དུ་བསྡད་པ་
འདིར་མཚོན་ན། བསྡད་མ་ཐག་ནས་བདེ་བའི་སྣང་བ་ཤར་མོད། འདི་
འགྱུར་བའི་སྡུག་བསྔལ་ཡིན་པས། འདུག་ཡུན་དུས་ཚོད་ལྔ་ནས་དྲུག་ལྟ་བུ་
ཅུང་རིང་བོར་བསྡད་ན། སྡོད་མི་འདོད་པར་ཡར་ལངས་འདོད་ཀྱི་བསམ་
83



པ་ཞིག་ངང་གིས་སྐྱེས་པས། དེ་ནས་ཡར་ལངས་པ་ན་བདེ་བའི་སྣང་བ་
ཞིག་ཤར་བ་ནི་སྔ་མའི་སྡུག་བསྔལ་དེ་འགགས་པ་ལ་བདེ་བར་སྣང་བ་མ་་་་་
གཏོགས། ངོ་བོ་ཉིད་ཀྱི་བདེ་བ་མ་ཡིན་ཏེ། དེ་ཡིན་ན་སྡུག་བསྔལ་གྱི་རྒྱུ་
ཅི་ཙམ་བསྟེན་པ་ན་སྡུག་བསྔལ་ཇེ་འཕེལ་དུ་འགྲོ་བ་བཞིན་བདེ་བའི་རྒྱུ་ཅི་
ཙམ་བསྟེན་ནའང་བདེ་བ་ཇེ་འཕེལ་དུ་འགྲོ་དགོས་པ་ཡིན་མོད། དེ་ལྟར་
མི་འགྲོ་བར་ཐམས་ཅད་སྡུག་བསྔལ་དུ་ཤར་བ་ནི་དཔེ་འདི་ལས་གསལ་བའི་
ཕྱིར་རོ། །དེ་ཡང་སྡུག་བསྔལ་གྱི་རང་བཞིན་ཅན་ཞེས་པ་ལས་བསམ་བྱའི་
སྡུག་བསྔལ་གྱི་གཙོ་བོ་ནི་ཁྱབ་པ་འདུ་བྱེད་ཀྱི་སྡུག་བསྔལ་བསམ་པ་འདི་་་་་
གནད་ཆེ་བས། འདིའི་ཚུལ་བསམས་ནས་འཁོར་བ་ལ་ཞེན་ལོག་སྐྱོ་ཤང་་
བསྐྱེད་པར་བྱ། འདིར་འཁོར་བ་ལ་ཞེན་ལོག་སྐྱོ་ཤས་བསྐྱེད་ཅེས་པ་ནི་
འཁོར་བའི་སྡུག་བསྔལ་ལ་ཞེན་ལོག་བསྐྱེད་དགོས་པའི་དོན་མ་ཡིན་ཏེ།
འཁོར་བའི་སྡུག་བསྔལ་ལ་ཞེན་ལོག་ཙམ་ནི་ཆེད་དུ་མ་བསྐྱེད་ཀྱང་སྐྱེ་ཐུབ་
སྟེ། དུད་འགྲོས་ཀྱང་འཁོར་བའི་སྡུག་བསྔལ་ལ་ཞེན་པ་ལོག་ཡོད་པའི་ཕྱིར་
ཏེ། དཔེར་ན་བོང་བུ་ཆབ་རོམ་ཆགས་པའི་སྟེང་ལ་དེད་ཀྱང་མི་འགྲོ་བ་ནི།
ཁོ་ག་ཤེད་དུ་ལྷུང་ནས་འཆི་བར་སྐྲག་ནས་མ་སོང་བ་ཡིན་པ་ཤེས་ཐུབ་བོ། །
དེས་ན་འཁོར་བའི་སྡུག་བསྔལ་ལ་ཞེན་ལོག་མི་བསྐྱེད་པར་འཁོར་བའི་ཕུན་
ཚོགས་ལ་ཞེན་ལོག་སྐྱེས་པ་འདི་གནད་ཀྱི་དོན་པོར་འཛིན་དགོས་པ་ཤེས་་་་་
པར་བྱ། འཁོར་བར་ཞེན་ལོག་སྐྱེད་བྱེད་ཀྱི་གནད་བསྡུས་ན། སྲིད་པའི་ཕུན་
ཚོགས་རྣམས་མཐའ་བཞིས་བསྡུས་པ་ནི་གནད་ཀྱི་སྡོམ་སྟེ། འདུལ་བ་ལུང་
84



ལས། བསགས་པ་ཀུན་གྱི་མཐའ་མཛད་ཅིང་། །མཐོན་པོ་རྣམས་ནི་མཐར་
ལྟུང་འགྱུར། །འཕྲད་པའི་མཐའ་ནི་འབྲལ་བ་སྟེ། །སྐྱེ་བའི་མཐའ་མ་འཆི་བ་
ཡིན། །ཞེས་གསུངས་པ་ལྟར། སྐྱེ་བའི་མཐའ་མ་འཆི་བ་དང་། བསགས་པའི་
མཐའ་མ་འཛད་པ་དང་། མཐོན་པོའི་མཐའ་མ་རྒུད་པ། འགྲོགས་པའི་
མཐའ་མ་འབྲལ་བའི་རང་བཞིན་ཅན་ཏེ། མདོར་ན་སྲིད་པ་ལ་སྐྱོ་བར་བྱ་སྟེ།
སྲིད་པའི་ཕུན་ཚོགས་ཀྱི་མཐའ་རྒུད་པས་བསྡུས་པའི་ཕྱིར་རོ། །ཞེས་ལམ་
རིམ་ཆེན་མོར་གསུངས་སོ། །
དེ་ནས་དམིགས་རྣམ་སྐྱོང་བའི་ཚེ་རང་གི་མཐའ་སྐོར་དུ་མར་གྱུར་་་་་་
པའི་སེམས་ཅན་ཐམས་ཅད་གཅིག་ཀྱང་མ་ལུས་པར་ཡོངས་སུ་རྫོགས་པ་་་་་
འདུས་པའི་མོས་པ་འཛིན་དགོས། འདིར་སྐྱབས་འགྲོ་དང་སེམས་བསྐྱེད་
ཀྱི་སྐབས་ལྟར་རང་ཉིད་ཀུན་གྱི་དབུས་ན་དབུ་མཛད་ཀྱི་ཚུལ་དུ་བྱས་ནས་་་
མཐའ་དག་གིས་སྐྱབས་འགྲོའི་ཚིག་རྗོད་པའི་མོས་པ་བྱ། རང་གི་མཐའ་
སྐོར་དུ་ཇི་ལྟར་དམིགས་ཚུལ་ཡང་སྐབས་དང་བསྟུན་ནས་དམིགས་པར་བྱ་
དགོས་ཏེ། མདུན་དུ་དགྲ་གཙོ་བོ་བྱས་ནས་དམིགས་པ་དང་། བར་མའི་
སེམས་ཅན་རྣམས་མདུན་དུ་བསྐྱེད་དེ་གཙོ་བོར་དམིགས་པ་ཡོད་ལ། འོན་
ཀྱང་རང་གི་ཕ་མ་ལ་སོགས་པའི་གཉེན་རྣམས་གཙོ་བོར་མི་དམིགས་ཏེ། ཚེ་
འདིར་རང་གི་དམིགས་གྲས་སུ་གཙོ་བོར་བཟུང་ཡོད་སྟབས། དམིགས་
རྣམ་སྐྱོང་བའི་ཚེ་སེམས་ཅན་རྣམས་ཀྱི་གྲལ་མཇུག་ཏུ་དམིགས་པ་ལས་གྲལ་
མགོར་བཞག་སྟེ་དམིགས་ན་ནི་ཆགས་ཞེན་གྱི་དབང་དུ་འགྲོ་ཉེན་ཆེ་བའི་་་་
85



ཕྱིར་ན། དང་བོ་སྟབས་བདེ་བ་ནི་དགྲ་གཉེན་གང་ཡང་མ་ཡིན་པའི་བར་
མའི་སེམས་ཅན་རྣམས་མདུན་དུ་དམིགས་ན་སེམས་སྙོམས་པ་སྐྱེ་སླ་བས།
དེ་ལྟར་དམིགས་ནས་བློ་འབྱོངས་པ་ན། དགྲ་རྣམས་མདུན་དུ་གཙོ་བོར་
དམིགས། འདི་ལ་ཆགས་སྡང་བཙན་ཐབས་སུ་གཅོད་པའི་མན་ངག་ཟེར་བ་
སོགས་དགྲ་གཙོ་བོར་དམིགས་ནས་མོས་པ་འཛིན་ཚུལ་མི་འདྲ་བ་དུ་མ་ཡོད་
དོ། །དེ་ལྟ་བུའི་མོས་པ་བསྐྱེད་པ་ནི་དོན་མེད་པའི་སྟོང་བ་ལྟ་བུ་ཞིག་གཏན་
ནས་མ་ཡིན་པར་རང་ལ་ཕན་ཡོན་འབྱུང་བའི་ཐབས་དམ་པ་ཞིག་ཡིན་་་་་
པས། ང་ཚོས་དུས་རྒྱུན་སྐྱབས་འཇུག་ཞུས་པ་དང་སྐྱབས་འཇུག་གནང་བ་
ཞེས་པའང་དོན་གྱི་གནད་འདི་ལས་ཡོང་དགོས་པ་ཡིན་ནོ། །ཡང་
འདིར་དམིགས་པའི་སྐབས་སུ་སེམས་ཅན་ཐམས་ཅད་མིའི་རྣམ་པ་ཅན་དུ་
དམིགས་དགོས་ལ། དཔེར་ན་རྟ་གླང་དང་ར་ལུག་སོགས་ཀྱང་མར་གྱུར་
པའི་སེམས་ཅན་ཡིན་པ་འདྲ་མོད། དེ་རྣམས་དེ་དང་དེའི་རྣམ་པར་མི་
དམིགས་པར་མིའི་རྣམ་པ་ཅན་དུ་དམིགས་ན་རྟེན་འབྲེལ་གྱི་ཆོས་ཉིད་ཀྱིས་
དམིགས་པ་པོའི་རྒྱུད་ལ་བྱིན་རླབས་འཇུག་པ་ལ་དགོས་པ་ཤིན་ཏུ་ཆེ་ཞེས་་་
གཞུང་གཞན་དུ་གསུངས་སོ། །དེ་ནས་རང་ཉམས་ལ་དཔགས་ནས་བདག་
གི་དྲིན་ཅན་གྱི་མ་རྒན་མོ་འདི་རྣམས་ལས་ཉོན་གྱིས་རང་དབང་མེད་པར་་་་
བཅིངས་ཤིང་སྡུག་བསྔལ་གསུམ་གྱིས་བར་མེད་དུ་གདུང་བ་འདི་དག་སྙིང་
རེ་རྗེ་སྙམ་དུ་བྱམས་སྙིང་རྗེ་ཤུགས་དྲག་ཏུ་བསྐྱེད། དེ་ཡང་བྱམས་པ་དང་
སྙིང་རྗེ་གཉིས་ལ་ཁྱད་པར་ཡོད་དེ། སྡུག་བསྔལ་དང་འབྲལ་འདོད་ཀྱི་བློ་ལ་



སྙིང་རྗེ་དང་བདེ་བ་དང་འཕྲད་འདོད་ཀྱི་བློ་ལ་བྱམས་པ་ཞེས་བརྗོད་པས།
དང་བོ་དེ་ལྟ་བུའི་བློ་བཅོས་མ་ཞིག་བསྐྱེད་དགོས་ཏེ། ང་ཚོར་དང་བོ་
ཉིད་ནས་བློ་བཅོས་མ་ཙམ་ཞིག་མ་གཏོགས་བཅོས་མིན་ཞིག་སྐྱེ་དཀའ་བས།
དང་བོ་བཅོས་མ་ཞིག་བསྐྱེད། དེ་ནས་རིམ་གྱིས་རྩོལ་བ་བྱས་པར་བརྟེན་
གོམས་འདྲིས་སོང་བ་ན། མཐར་རྩོལ་མེད་ཀྱི་མྱོང་བ་ཞིག་ཐོན་ཏེ་བཅོས་མ་
མ་ཡིན་པ་ཞིག་ཏུ་འགྱུར། བཅོས་མིན་དེའང་ཡང་དང་ཡང་དུ་བསྒོམ་
ན་ཤུགས་ཇེ་དྲག་ཏུ་འགྲོ་བ་ནི་ལམ་གྱི་རིམ་པ་གང་ཡིན་ཡང་དེ་ལྟར་ཡིན་པ་
ཆོས་ཉིད་ཡིན་ཏེ། དཔེར་ན་ཐེག་ཆེན་ཚོགས་ལམ་ཆུང་ངུའི་རྒྱུད་ཀྱི་བྱང་
ཆུབ་ཀྱི་སེམས་དང་སངས་རྒྱས་འཕགས་པའི་ཐུགས་རྒྱུད་ཀྱི་བྱང་ཆུབ་ཀྱི་་་་་
སེམས་གཉིས་ངོ་བོ་གཅིག་ཡིན་ཡང་། ཤུགས་དྲག་ཞན་གྱི་ཁྱད་པར་ནི་
གནམ་ས་ལྟ་བུ་དང་ནམ་མཁའ་དང་ལག་མཐིལ་ལྟ་བུར་ཡོད་ལ། ་ དེ་
ལྟར་ཡིན་ཏེ་བྱང་སེམས་ལས་དང་བོ་བ་ཚོགས་ལམ་ཆུང་ངུའི་རྒྱུད་ཀྱི་སེམས་
བསྐྱེད་དེ་ཉིད་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་ངོ་བོར་གྱུར་པ་་་་་
ཡིན་པ་མ་གཏོ་གས། སངས་རྒྱས་ཀྱི་གོ་འཕང་ཐོབ་ཟིན་ནས་གཟོད་གཞན་
ཞིག་གིས་འཁྱེར་འོངས་ནས་བཞག་པ་ལྟ་བུ་ཞིག་ནི་གཏན་མ་ཡིན་ནོ། །
དཔེར་ན་མེ་ཏོག་ཞིག་ལ་མཚོན་ན། དང་བོ་མྱུ་གུ་ཕྲ་མོ་སྐྱེས་པ་དེ་རི་མ་གྱིས་
ཤུགས་རྒྱས་ཏེ་གཞུང་རྟ་ཡལ་ག་ལོ་འདབ་མེ་ཏོག་དང་བཅས་པ་ཐོན་པ་་་་་
བཞིན། ་་ལས་དང་བོ་བའི་རྒྱུད་ཀྱི་བྱམས་སྙིང་རྗེ་བཅོས་མ་དེ་རིམ་གྱིས་
ཤུགས་ཇེ་དྲག་ཏུ་བཏང་ནས་བཅོས་མ་མིན་པ་ཞིག་ཏུ་གྱུར། དེ་ཡང་རྒྱུ་རྐྱེན་
87



མ་ཚང་བ་མེད་པར་བྱས་ནས་ཤུགས་བསྐྱེད་པ་ན་ཤུགས་ཇེ་དྲག་ཏུ་སོང་སྟེ་
རབ་ཀྱི་མཐར་ཐུག་རྣམ་པ་ཐམས་ཅད་མཁྱེན་པའི་ཡེ་ཤེས་སུ་གྱུར་པ་ཡིན་
ནོ། །འོ་ན་དང་བོ་དེ་རྒྱུད་ལ་སྐྱེད་བྱེད་ཀྱི་མན་ངག་གང་ཞེ་ན། དཔེར་ན་
དལ་འབྱོར་རྙེད་དཀའ་བ་དང་དོན་ཆེ་བ། འཆི་བ་མི་རྟག་པ་ལ་སོགས་པའི་
ལམ་གང་ཡིན་ཡང་དེ་རྒྱུད་ལ་སྐྱེད་བྱེད་ཀྱི་ཐབས་ནི། ཚོགས་གསོག་སྒྲིབ་
སྦྱོང་དང་བླ་མའི་རྣལ་འབྱོར་དང་བླ་མའི་གསོལ་འདེབས་བཅས་ལ་རག་་་་་
ལས་པས། རྗེ་བླ་མ་ཙོང་ཁ་བ་ཆེན་པོ་ལ་རྗེ་བཙུན་འཇམ་པའི་དབྱངས་ཀྱིས་
གདམས་ངག་གསུངས་པ་དེ་ཀུན་ལ་རིགས་བསྒྲེ་བར་བྱ། རྗེ་བླ་མའི་ཟབ་
མོ་དབུ་མའི་ལྟ་བའི་དཔྱད་པ་རྫོགས་པའི་ཐབས་སུ་རྗེ་བཙུན་འཇམ་པའི་་་་
དབྱངས་ཀྱིས། ལྷ་དང་བླ་མ་ལ་གསོལ་བ་འདེབས་པ་དང་། ཚོགས་གསོག་
སྒྲིབ་སྦྱོང་ལ་འབད་པ། གཞུང་ཆེན་མོ་ལ་དཔྱོད་པ་སུམ་སྒྲིལ་དུ་ཉམས་
སུ་ལོངས་ལ་དུས་ལ་བབ་པ་ན་ངས་བཤད་པ་འདིས་ས་བོན་བྱས་ནས་དོན་
རྫོགས་པར་གོ་ཡོང་ཞེས་གསུངས། དེའི་རྐྱེན་གྱིས་ལམ་གང་ཉམས་སུ་བླངས་
ཏེ་རང་རྒྱུད་ལ་སྐྱེད་དགོས་ནའང་། ཚོགས་གསོག་སྒྲིབ་སྦྱོང་དང་རང་གི་བླ་
མ་དང་ལྷག་པའི་ལྷ་ངོ་བོ་དབྱེར་མེད་དུ་མོས་ནས་གསོལ་བ་ཤུགས་དྲག་ཏུ་
འདེབས་པ་ལ་རག་ལས། རྐྱེན་དེ་དག་མ་ཚང་བར་དངོས་གཞིའི་དམིགས་
རྣམ་སྐྱོང་བ་སྟེ་ངེས་འབྱུང་གི་བསམ་པ་དང་བྱང་ཆུབ་ཀྱི་སེམས། བྱམས་
སྙིང་རྗེ་ཆེན་པོ་ལ་སོགས་པ་རྣམས་ཇི་ལྟར་བསྒོམས་ཀྱང་། བསྒོམས་པ་ཙམ་
ལས་རྒྱུད་ལ་སྐྱེས་མི་ནུས་པས། ཉེར་ལེན་ཁོ་ནས་མི་ཆོག་པར་ལྷན་ཅིག་བྱེད་
ss



རྐྱེན་ཚང་བ་འདི་ཤིན་ཏུ་གལ་ཆེ་སྟེ། ལམ་རིམ་ཆེན་མོ་ལས། མཐུན་རྐྱེན་
ཚོགས་བསགས་པ་དང་འགལ་རྐྱེན་སྒྲིབ་པ་སྦྱོང་བའི་ལྷན་ཅིག་བྱེད་རྐྱེན་་་་་
མེད་ན་ཉེར་ལེན་གྱི་རྒྱུ་དམིགས་རྣམ་སྐྱོང་བ་ཙམ་ལ་འབད་ཀྱང་ལམ་ཤིན་
ཏུ་སྐྱེ་དཀའ་བས། བསགས་སྦྱང་གི་གནད་བསྡུས་པའི་ཡན་ལག་བདུན་པས་
རྒྱུད་སྦྱང་དགོས་སོ། །ཞེས་གསུངས་པ་འདི་ཀུན་ལ་རིགས་འགྲོས་ཀྱིས་
སྦྱོར་དགོས། ཁྱད་པར་དུ་ཐེག་པ་ཆེན་པོའི་ཆོས་རྒྱུད་ལ་སྐྱེ་ཐུབ་མིན་ནི་བླ་
མ་དང་ལྷག་པའི་ལྷའི་བྱིན་རླབས་ལ་རག་ལས་པོས་ན་བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་སྐྱེ་མིན་ཡང་ཚོགས་གསོག་སྒྲིབ་སྦྱོང་ལ་རག་ལས་པ་ཡིན།
དཔེར་ན་རྗེ་གུང་ཐང་བསྟན་པའི་སྒྲོན་མེའི་མདུན་དུ་རྗེ་གསེར་ཁང་་་་་་་་
མཇལ་དུ་ཕེབས་སྐབས། གུང་ཐང་བས་ཡབ་རྗེ་གསེར་ཁང་བ་ལ། བྱང་ཆུབ་
ཀྱི་སེམས་རྒྱུད་ལ་སྐྱེ་བའི་ཐབས་དམ་པ་དེ་གང་ཡིན་ཞེས་དྲི་བ་མཛད་པ་ལ།
རྗེ་གསེར་ཁང་བས། བྱང་ཆུབ་ཀྱི་སེམས་རྒྱུད་ལ་སྐྱེ་མིན་དེ་ཚོགས་གསོག་
སྒྲིབ་སྦྱོང་གི་ལག་ན་ཡོད། ཅེས་ཞུས་པར། རྗེ་གུང་ཐང་བས། དེ་ངེས་པར་
བདེན་པ་ལགས་གསུངས། དེ་བཞིན་དུ་ང་ཚོའི་ནང་བའི་གྲུབ་མཐའ་སོ་སོ་
གང་ཡིན་ཡང་རྟེན་བཞེངས་བྱེད་པ་དང་ཕྱག་སྐོར་བྱེད་པ། མཎྜལ་དང་
མཆོད་པ་འབུལ་བ་སོགས་ལ་འབད་པའི་རྣམ་ཐར་རྒྱ་ཆེན་པོ་བཞུགས་པ་་་་
རྣམས་ནི་རྒྱུ་མཚན་འདི་ལ་ཐུག་ཡོད་པའི་ཕྱིར་དང་། ཐ་ན་སློབ་གཉེར་ཡག་
པོ་ཞིག་ཡོང་དགོས་ནའང་། དཔེ་ཆར་རྒྱུན་རིང་དུ་བལྟས་པ་དང་རྩོད་པ་
བྱེད་པ་ཁོ་ནས་བཟང་བོ་ཞིག་ཡོང་མི་ཐུབ་ཅིང་། གལ་ཏེ་ཡོང་ཐུབ་ནའང་



བློ་གྱོང་གྱོང་བོ་རྭ་ཅོ་ལྟ་བུ་ཞིག་མ་གཏོགས་ཡོང་དཀའ་བ་ཡིན། ཀུན་མ ཁྱེན་
འཇལ་དབྱངས་བཞད་པའི་རྡོ་རྗེ་དབུས་སུ་བྱོན་ནས་སློབ་གཉེར་མཛད་་་་་
པའི་སྐབས་སུ། ཕྱིའི་བལྟས་ཚོད་ལ་ཁོང་གིས་ཕྱག་འཚལ་བ་དང་མཎྜལ་
འབུལ་བ། མཆོད་པ་འབུལ་བ་གཙོ་བོར་བཟུང་ནས་འབད་པ་བྱེད་བཞིན་
ཡོད་པ་ལ། འབྲས་སྤུངས་ཀྱི་དགེ་བཤེས་ཆེན་པོ་རྒན་པ་ཞིག་གིས་མཐོང་
ནས། ཁྱེད་སློབ་གཉེར་བ་ཞིག་གིས་དཔེ་ཆའི་བརྩི་བཞག་ལ་འབད་པ་མི་
བགྱིད་པར་ཕྱག་མཆོད་སོགས་ཀྱི་ཐད་ལ་མ་ཁོམ་པར་འདུག་པས། འདི་ལྟར་
བགྱིས་ན་མི་ཡོང་ཞེས་བཤད་པ་ན། ཀུན་མཁྱེན་ཚང་བཞད་ཞོར་དུ། ཁྱེད་
ཀྱིས་གསུང་བ་དེ་བདེན་མོད། ད་ལྟ་ང་ཚོས་ཅང་མི་ཤེས་པ་འདི་སྡིག་སྒྲིབ་
ཀྱིས་ལན་པ་ཡིན་པ་འདྲ་གསུངས་པ་ན། དོན་གྱི་གནད་ཀ་དགེ་བཤེས་དེའི་
ཐུགས་ལ་བབས་པས་ངོ་ཚ་བར་གྱུར། དེ་ནས་དགེ་བཤེས་དེས་འདི་བ་སྐུ་ན་
ཕྲ་ཡང་གཞན་དང་མི་འདྲ་བའི་དམ་པ་ཁྱད་པར་ཅན་ཞིག་ཡིན་པར་ཤེས་་་་
པས། ཁོང་ལ་འབྲེལ་ཞིག་འཇོག་འདོད་ཀྱང་ཆོས་འབྲེལ་ཞུས་ན་ཁོང་སྐུ་
ན་ཕྲ་བས་མི་གསུང་བར་ཤེས་ཏེ་ཐབས་ཀྱིས་ཁོ་རང་གི་ཤག་ཏུ་ཞུས་ནས་་་་་
བསྙེན་བཀུར་བྱེད་ན་འོང་སྙམ་སྟེ། ཁོའི་ ཤག་ཏུ་གདན་དྲངས་ཏེ་བཞེས་པ་
གྱ་ནོམ་པ་ཞིག་ཕུལ་ཞིང་བསྙེན་བཀུར་ཡག་པོ་བྱས་པའི་རྣམ་ཐར་ཡོད་པས་
སྒྲིབ་སྦྱོང་ལ་འབད་པ་འདི་ཤིན་ཏུ་གལ་ཆེ་བ་ཡིན་ནོ། །མ་རྒན་སེམས་ཅན་
འདི་དག་སྒྲོལ་བའི་ཁུར་ང་རང་ལ་བབ་ཡོད་དེ། སེམས་ཅན་འདི་རྣམས་
ཡང་དང་ཡང་དུ་ངའི་མར་གྱུར་པ་དང་ང་ལ་དྲིན་ཆེ་བའི་ཕྱིར་ན། དྲིན་
90



ལན་འཇལ་བའི་ཁུར་ངེད་རང་ལ་མི་འབབ་ན་སུ་ལ་འབབ། འོན་ཀྱང་ད་
ལྟའི་གནས་སྐབས་འདི་ལྟ་བུས་སེམས་ཅན་ཐམས་ཅད་ཀྱི་དོན་སྒྲུབ་པ་ལྟ་ཅི།
སེམས་ཅན་གཅིག་གི་དོན་ཡང་མཐར་ཕྱིན་པ་བྱེད་མི་ནུས། དེར་མ་ཟད་
ཉན་རང་དགྲ་བཅོམ་གྱི་གོ་འཕང་ཐོབ་ཀྱང་སེམས་ཅན་གྱི་དོན་ཕྲན་ཚེགས་
རེ་མ་གཏོགས་སེམས་ཅན་ཐམས་ཅད་ཡང་དག་པར་རྫོགས་པའི་སངས་་་་་
རྒྱས་ཀྱི་གོ་འཕང་ལ་འགོད་པའི་ནུས་པ་མེད། འོ་ན་དེ་ལྟ་བུའི་ནུས་པ་སུ་ལ་
ཡོད་ཅེ་ན། རྫོགས་པའི་སངས་རྒྱས་ཁོ་ན་ལ་ཡོད་པས། བདག་གིས་མ་
སེམས་ཅན་ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་
གོ་འཕང་རིན་པོ་ཆེ་ཅི་ནས་ཀྱང་ཐོབ་པར་བྱའོ་སྙམ་དུ་བྱང་ཆུབ་ཀྱི་སེམས་
ཤུགས་དྲག་ཏུ་བསྐྱེད། འདིར་སེམས་ཅན་གྱི་དོན་དུ་རྫོགས་པའི་སངས་རྒྱས་
ཀྱི་གོ་འཕང་ཐོབ་པར་བྱ་སྙམ་དུ་བྱང་ཆུབ་ཀྱི་སེམས་བསྐྱེད་ཅེས་པའི་བསྐྱེད་
བྱའི་བྱང་ཆུབ་ཀྱི་སེམས་ནི་སེམས་བསྐྱེད་མཚན་ཉིད་ཚང་བ་ཡིན་ཡང་་་་་་
སེམས་བསྐྱེད་མཚན་ཉིད་པ་ཡིན་མིན་གཉིས་ཀ་ཡོད། །དེ་ཡང་སེམས་
བསྐྱེད་ཀྱི་སྐབས་འདིར་ཁ་ནས་ཚིག་མང་བོ་བརྗོད་ཤེས་པ་ཙམ་གྱིས་མི་ཆོག་
པར་སོ་སོར་རྟོག་པའི་ཤེས་རབ་ཀྱིས་ཡང་ཡང་དཔྱོད་དགོས། དཔྱོད་བྱེད་
དེ་ཡང་དཔྱད་འཇོག་གཉིས་ལས་དཔྱད་སྒོམ་གྱིས་ཡང་ཡང་དཔྱོད་པ་གལ་
ཆེ་ཞིང་ངེས་པ་ཆེས་ཆེར་བསྐྱེད་དགོས་ཏེ། སེམས་ཅན་ཐམས་ཅད་རང་གི་
མར་གྱུར་པ་དང་རང་ལ་དྲིན་ཆེ་བ་དང༌། དྲིན་དྲན་པའི་ཚུལ་ལ་ངེས་ཤེས་
ཤུགས་དྲག་པོ་བསྐྱེད་ལ་ཡིད་འགྱུར་གྱི་མྱོང་བའམ་རྩོལ་མེད་ཀྱི་མྱོང་བ་ཅི་་་



ཐོན་བྱ། དེ་ལྟར་ཀུན་སློང་བཅོས་ནས་དགེ་སེམས་ཁྱད་པར་ཅན་བསྐྱེད་པ་
འདི་ནི་མདོ་རྒྱུད་དགོངས་འགྲེལ་དང་བཅས་པའི་དོན་ཡིན་ཞིང་། ལྷག་
པར་རྗེ་བླ་མའི་སྙན་བརྒྱུད་འཛིན་པའི་དམ་པ་རྣམས་ནན་ཏན་དུ་འདོམས་
ཤིང་ཚུལ་དེ་ལ་ཇོ་བོ་རྗེ་ཨ་ཏི་ཤ་དང་བཀའ་གདམས་པའི་བླ་མ་དམ་པ་་་་་་
རྣམས་ཀྱི་གསུང་སྒྲོས་ཀྱིས་ཀྱང་ངེས་པ་བསྐྱེད་པར་མཛད་དེ། མཉམ་མེད་
ཇོ་བོ་རྗེ་ལ་ཉིན་གཅིག་ལ་ལན་དུ་ཕྲད་ཀྱང་། དེའི་རིང་ལ་སེམས་བཟང་བོ་
བྱུང་ངམ་ཞེས་འདྲི་སྐད། ཡང་ཇོ་བོས་ཁོང་གི་སློབ་མ་སྒོམ་པ་རིན་ཆེན་བླ་
མ་ལ་ཞལ་གདམས་དམར་རྗེན་དུ་གནང་བ། ཁོ་བོས་སྒོམ་པ་རིན་ཆེན་བླ་མ་
སྒོམ་སྐད། སྒོམ་ཙ་ན་བསྒོམས་པས་དར་ཡུག་དང་ཇ་སིག་མང་བོ་ཡོང་བས་
ན། ཇི་ཙམ་སྒོམ་པ་སྡིག་པ་ཡིན། སྒོམ་ཙ་ན་སྐྱེ་བའི་རྒྱ་མཚོ་མཐར་དབྱུང་།
བྱང་ཆུབ་མཆོག་གི་ས་བོན་གདབ་བསམས་ན། བསམ་པ་ཙམ་བྱས་པའི་
བསོད་ནམས་ཀྱང་ནམ་མཁར་མི་ཤོང་གསུངས། དགེ་བཤེས་སྟོན་པ་འདའ་
ཁར་པོ་ཏོ་བའི་པང་དུ་དབུ་བཞག་ནས་ཡོད་པའི་ཚེ། པོ་ཏོ་བའི་ཐུགས་
དགོངས་ལ། འཇིགས་སར་སྐྱེལ་མས་བོར་བ་འདྲ་བ་ཞིག་འོང་བ་འདུག་ན་
ད་སུ་ལ་བརྟེན་སྙམ་པ་དང༌། སྤྱན་ཆབ་གོང་བའི་རྩ་ན་མར་ཉིལ་གྱིས་བྱུང་
བ་དགེ་བཤེས་སྟོན་པས་མཁྱེན་ནས། ངས་ཁྱོད་ཀྱི་རྟེན་ས་སུ་ཡང་མ་མཐོང་
བས་ད་ཕན་ཆད་གསུམ་ཡན་ཆད་ལྔ་མན་ཆད་དཔུང་གདང་ཆོས། དགེ་
བའི་བཤེས་གཉེན་མདོ་སྡེ་ལ་གྱིས་ལ་སེམས་བཟང་བོ་གྱིས་དང་ཁྱད་པར་་་་་
ཅན་དང་འཕྲད་དེ་འོང་གསུངས་པས། མདུན་ན་ཇོ་བོ་ལེགས་ཡོད་པས་



སེམས་བཟང་བོ་གང་ལ་ཟེར་ཞུས་པས། འོ་ན་བྱང་ཆུབ་ཀྱི་སེམས་ལ་ཟེར་བ་
ཡིན་མོད་ཅེས་ལན་གཉིས་བསྟད་ནས་གསུངས་པས། དེ་སྔ་ནས་ཀྱང་མ་གོ་
རྒྱུ་མེད་པ་ལ། དེས་སྙིང་ལ་ཕུར་བ་བཏབ་པ་འདྲ་བའི་གཏིང་ཚུགས་པ་ཞིག་
བྱུང་ནས། དེའི་ཐབས་ལྐོག་ཏུ་མན་ངག་ཏུ་ཡང་གསུངས། ཚོགས་སུ་ལུང་
དང་སྦྱར་ནས་ཀྱང་གསུངས། བཀའ་བཀྱོན་ཚུན་ཆད་ཀྱིས་ཀྱང་གསུངས་
ནས་ཡོད་པས། ལོ་གཉིས་ཙམ་དུ་མྱ་ངན་ཡང་སངས་པ་འདྲ་ཞིག་བྱུང་བ་ལ།
ཕྱིས་སེམས་བཟང་བོ་ལ་ཁོང་རང་དགོས་པར་སོང་བས་མྱ་ངན་ལ་སངས་་་་
དུས་མེད་གསུངས་སོ། །སྤྱིར་བྱང་ཆུབ་ཀྱི་སེམས་རིན་པོ་ཆེ་འདི་གལ་ཆེ་
བ་དང་དོན་ཆེ་བ་ཐེག་པ་ཆེན་པོའི་ལམ་གྱི་གཞུང་ཤིང་དང་རྨང་གཞི་ཡིན་
པའི་དོན་སྔོན་ནས་མ་གོ་བ་མིན་མོད། བླ་མའི་གསུང་གི་བྱིན་རླབས་ཀྱི་
སྟོབས་ལས་སེམས་བཟང་བོ་གྱིས་གསུངས་པས་སེམས་ལ་ཕུར་བ་བཏབ་པ་
ལྟ་བུ་ཞིག་བྱུང་། འདིར་ད་ཕན་ཆད་གསུམ་ཡན་ཆད་དང་ལྔ་མན་ཆད་
དཔུང་གདང་ཆོས་གསུངས་པ་ནི་ང་ཚོ་ལས་དང་བོ་བས་གནས་དབེན་པ་་་་
བསྟེན་ཚེ་གྲོགས་ཡོད་ན་བཟང་མོད། འོན་ཏེ་གྲོགས་ཧ་ཅང་མང་དྲགས་
ན་མི་ལེགས་པས་མི་གསུམ་ནས་ལྔའི་བར་གང་རུང་དཔུང་གདང་བྱས་ན་་་་་
གཟོད་ལེགས་པར་གསུངས། དེ་ལྟར་མིན་ན་ནི་བརྟན་པ་མ་ཐོབ་པའི་
དབང་གིས་རྐྱེན་ངན་གྱི་དབང་དུ་འགྲོ་སླ་བའི་ཕྱིར། འོན་ཀྱང་བརྟན་
པ་ཐོབ་པའི་གང་ཟག་ཞིག་ཡིན་ཚེ་རང་གཅིག་པུར་གནས་ན་ལེགས་པར་་་་་
གསུངས་སོ། །དེའི་དོན་ལྐོག་ཏུ་མན་ངག་ཏུ་ཡང་གསུངས་ཞེས་པ་ནི་རང་གི་



ཉམས་མྱོང་ལ་སྦྱར་ཏེ་གསུངས་པའི་དོན་ཏེ། སྤྱིར་ཐེག་པ་ཆེན་པོའི་ཆོས་
འཆད་མཁན་ལ་གདམས་ངག་མྱོང་ཐོག་ནས་ངོ་སྤྲོད་ཐུབ་པ་ཞིག་ཡིན་་་་་་
རབ་ཡིན་པས། དགེ་བཤེས་པོ་ཏོ་བས་བྱང་ཆུབ་ཀྱི་སེམས་ཀྱི་དོན་གལ་ཆེ་
བའི་ཚུལ་ལྐོག་ཏུ་མན་ངག་ཏུ་གསུང ས་པ་སྟེ་རང་གི་ཉམས་མྱོང་དང་སྦྱར་་་
ནས་གསུངས། ཚོགས་སུ་གསུང་ཚུལ་ནི་བྱང་ཆུབ་ཀྱི་སེམས་རིན་པོ་ཆེ་འདི་
རྒྱུད་ལ་སྐྱེས་པ་གལ་ཆེ་བའི་དོན་སློབ་མ་མང་བོ་ཚོགས་པའི་དབུས་སུ་ལུང་
དང་རིགས་པའི་སྒོ་ནས་གཏན་ལ་ཕབ་སྟེ་གསུངས། ཐ་ན་བཀའ་བཀྱོན་
ཚུན་ཆད་ཀྱིས་ཀྱང་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་མ་སྐྱེས་པ་སྐྱེད་པ་
དང༌། སྐྱེས་པ་གོང་ནས་གོང་དུ་སྤེལ་བའི་ཐབས་སུ་གང་འགྱུར་བྱས་ནས་
གསུངས་པས། ལོ་གཉིས་ཙམ་དུ་མྱ་ངན་སངས་པ་འདྲ་བ་ཞིག་བྱུང་བ་ལ།
ཕྱིས་སེམས་བཟང་བོ་ལ་ཁོང་རང་དགོས་པར་སོང་བས་མྱ་ངན་ལ་སངས་་་་
དུས་མེད་གསུངས་པ་ནི། བླ་མ་དྲན་པའི་འདུ་ཤེས་ཧ་ཅང་ཤུགས་དྲག་པོའི་
ཉམས་སྟོན་པ་སྟེ་བྱང་ཆུབ་ཀྱི་སེམས་རིན་པོ་ཆེ་དེ་རྒྱུད་ལ་མ་སྐྱེས་པ་སྐྱེད་པ་
དང་སྐྱེས་པ་གོང་དུ་འཕེལ་བ་ལ་འབྲོམ་སྟོན་པ་རྒྱལ་བའི་འབྱུང་གནས་ཞལ་
དངོས་སུ་བཞུགས་ན་ཧ་ཅང་ཕན་པ་ཆེ་མོད། ཁོང་མི་བཞུགས་པ ས་མྱ་ངན་
ལ་སངས་དུས་མེད་ཅེས་སྐྱོ་ཉམས་གསུངས་པ་ཡིན་ནོ། །
དེ་ལྟར་ལུས་གནད་དང་ཀུན་སློང་བཅོས་ཏེ་དགེ་སེམས་ཁྱད་པར་ཅན་
བསྐྱེད་ནས། དེའི་ངང་ནས་སྐྱབས་འགྲོ་བྱ་ཚུལ་ནི། སྤྱིར་ལུས་གནད་བཅའ་
སྟངས་གོང་དུ་ལུས་རྣམ་སྣང་གི་ཆོས་བདུན་ལྡན་བྱ་ཚུལ་གྱི་སྐོར་གསུངས་པ་
) 4



ལྟར་ལུས་ཀྱི་གནད་འདི་བཅོས་ཚུལ་འགྲིགས་ན་ཕན་པ་ཆེན་པོ་འབྱུང་ལ།
དཔེར་ན་རྐང་པ་རྡོ་རྗེ་སྐྱིལ་ཀྲུང་ངམ་སྐྱིལ་ཀྲུང་ཕྱེད་པ་སོགས་བྱེད་པ་སྟེ། །
དེ་ལྟར་སྡོད་དགོས་པའི་རྒྱུ་མཚན་དང་བསྡད་པའི་དགོས་པ། དེ་ལྟར་མ་
བྱས་པའི་ཉེས་སྐྱོན་སོགས་རེ་རེ་ལ་སྦྱོར་རྒྱུ་ཡོད་མོད། འདི་གཙོ་བོ་གསང་
སྔགས་ཟབ་མོའི་སྐབས་ཏེ་གཙོ་བོར་རྫོགས་རིམ་གྱི་སྐབས་སུ་རྒྱས་པར་་་་་
བསྟན་དགོས་པས། རེ་ཞིག་བཏང་སྙོམས་སུ་བཞག འདིར་དགེ་སེམས་
ཁྱད་པར་ཅན་སྐྱེད་ཅེས་པས། དགེ་སེམས་དང་དགེ་སེམས་ཁྱད་པར་ཅན་
གཉིས་ཀྱི་ཁྱད་པར་བསྟན། སྤྱིར་དགེ་སེམས་ནི་བལྟོས་ས་བལྟོས་འཇོག་གི་
སྒོ་ནས་འཇོག་དགོས་ཏེ། དཔེར་ན་སྐྱེས་བུ་ཆུང་ངུའི་དབང་དུ་བཏང་ན་ཚེ་
རབས་ཕྱི་མའི་མངོན་མཐོའི་གོ་འཕང་དོན་དུ་གཉེར་བའི་བློ་དེ་དགེ་སེམས་
ཡིན་པ་དང་། རང་གིས་འཁོར་བ་སྤངས་པའི་ཐར་པ་ཙམ་ཐོབ་འདོད་ཀྱི་བློ་
དེ་ཡང་དགེ་སེམས་ཡིན་མོད། ཐེག་པ་ཆེན་པོ་ལ་བལྟོས་ཏེ་སྤང་བྱ་ཡིན་ཏེ།
ཐེག་པ་ཆེན་པོའི་ལམ་གྱི་གོལ་ས་གཙོ་བོ་རང་གཅེས་འཛིན་གྱི་བློ་དེ་ཡིན་་་
པའི་ཕྱིར་རོ། །དེས་ན་སྐབས་འདིའི་དགེ་སེམས་ཁྱད་པར་ཅན་ཞེས་པ་ནི་
བྱང་ཆུབ་ཀྱི་སེམས་རིན་པོ་ཆེ་སྟེ། བྱང་ཆུབ་ཀྱི་སེམས་བཅོས་མ་ཚུན་ཆད་ལ་
གོ་དགོས་པས། ང་ཚོས་དགེ་བའི་ལས་གང་བྱེད་ཀྱང་ཐོག་མར་དགེ་སེམས་
ཁྱད་པར་ཅན་འདི་སྐྱེད་དགོས། དཔེར་ན་གྲོང་ཆོག་པ་ཞིག་གིས་འདོན་པ་
འདོན་པའི་ཚེ་ནའང་ཐོག་མར། སངས་རྒྱས་ཆོས་དང་ཚོགས་ཀྱི་མཆོག་
རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་



སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་
ཤོག །ཅེས་ལན་གསུམ་འདོན་པའི་ཕྱག་སྲོལ་ཡོད་པའང་དེ་དང་མཐུན་
པར་མཛད། དེའི་ངང་ནས་སྐྱབས་འགྲོ་བྱ་ཚུལ་ལ། སྐྱབས་ཡུལ་གསལ་
གདབ་པ་ནི། རང་གི་མདུན་གྱི་ཐད་དྲང་སྟེ་རང་གི་སྨིན་མཚམས་ཀྱི་ཐད་
དྲང་གི་ནམ་མཁའི་གནས་སུ་སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་
ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་པད་ཟླ་ཉི་མའི་དཀྱིལ་་་་་་
འཁོར་གྱི་གདན་ཏེ། འདིར་སེངྒེ་ཆེན་པོ་བརྒྱད་ནི་དབང་ཕྱུག་གི་མཚོན་
བྱེད་དེ་སྐྱབས་ཡུལ་གྱི་ཡོན་ཏན་མཚོན་བྱེད་དེ་སྐྱབས་ཡུལ་དབང་ཕྱུག་་་་་་
བརྒྱད་དང་ལྡན་པ་ཡིན་པའི་ཕྱིར་ན། བཞུགས་ཁྲིའི་ཕྱོགས་བཞིའི་ངོས་རེ་
རེར་སེངྒེ་ཕོ་མོ་གཉིས་རེ་བཀོད་ནས། སེང་གེ་ཆེན་པོ་བརྒྱད་ཀྱིས་བཏེགས་
པའི་རིན་པོ་ཆེའི་ཁྲི་དོག་པོ་མ་ཡིན་པར་ཡངས་ཤིང་ཆེ་བ། དཔངས་ཚད་
དམའ་བ་མ་ཡིན་པར་མཐོ་ཚད་རན་པའི་སྟེང་ཁར་སྣ་ཚོགས་པད་མ་་་་་
གདན་དང་ཉི་མའི་གདན་དང་ཟླ་བའི་དཀྱིལ་འཁོར་གྱི་གདན་ཏེ། འདི་
དག་ནི་སྒོམ་དོན་ཡིན་པས་དེ་རེ་རེར་ཡང་མཚོན་བྱེད་ཁྱད་པར་ཅན་རེ་་་་
ཡོད་ལ། དེ་ལྟ་བུའི་གདན་ཁྲིའི་སྟེང་ཁར། བླ་མ་ཐུབ་པའི་དབང་བོ་ལ་
དངོས་བརྒྱུད་ཀྱི་བླ་མ་ཡི་དམ་སངས་རྒྱས་བྱང་སེམས་དཔའ་བོ་དཔའ་མོ་་་་
བསྟན་སྲུང་ཡེ་ཤེས་པའི་ཚོགས་རྣམས་ཀྱིས་པ སྐོར་ནས་བཞུགས་པ། འདིར་
ཚོགས་ཞིང་གི་གཙོ་བོར་ཐུབ་པ་སངས་རྒྱས་བཅོམ་ལྡན་འདས་གསལ་་་་་་་
འདེབས་པའི་ཚུལ་གསུངས་ལ། བླ་མ་ཐུབ་པའི་དབང་བོ་ཞེས་པས་བླ་མའི་
o6



རྣལ་འབྱོར་གྱི་གནད་སྟོན་པ་སྟེ། ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་
པ་ཐུབ་པའི་དབང་བོ་ཡིན་པར་མོས་དགོས། དེ་ལྟར་བྱེད་དགོས་པའི་རྒྱུ་
མཚན་ནི་དེ་ལྟར་ན་མོས་པ་པོ་རང་ཉིད་ལ་བྱིན་རླབས་འཇུག་ཚབས་ཆེ་བ་
ཡིན་ལ། དེ་ཡང་ཐུབ་པའི་དབང་བོ་ཁོ་ནར་གསོལ་བ་བཏབ་ནའང་བྱིན་
རླབས་མེད་པ་མ་ཡིན་ཡང་བྱིན་རླབས་འཇུག་ཚབས་ཆུང་བའི་དབང་གིས།
ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་པ་སྟོན་པ་ཐུབ་པའི་དབང་་་་་
བོའམ། རྗེ་བཙུན་འཇམ་པའི་དབྱངས་སམ། རྗེ་བཙུན་སྒྲོལ་མ་སོགས་རང་
གང་ལ་མོས་པའི་ལྷག་པའི་ལྷ་གང་རུང་གི་རྣམ་པར་མོས་ནས་གསོལ་བ་་་་་
བཏབ་ན་བྱིན་རླབས་འཇུག་ཚབས་ཆེ་བ་ཡིན་ཏེ། ས་སྐྱ་ཀུན་དགའ་རྒྱལ་
མཚན་གྱིས། སྤྲ་བ་ཉི་མའི་ཟེར་ལ་ཇི་ལྟར་གཏད་ཀྱང་མེ་འཛིན་མི་ནུས་ལ།
སྤྲ་བ་དང་ཉི་འོད་གཉིས་ཀྱི་བར་དུ་མེ་ཤེལ་བརྒྱུད་དེ་ཉི་འོད་སྤྲོ་བ་ལ་ཕོག་
པ་ན་དེ་མ་ཐག་མེ་འཛིན་པར་བྱེད་པ་དང་མཚུངས་པར། བླ་མ་ནི་མེ་ཤེལ་
དང་སངས་རྒྱས་ཀྱི་བྱིན་རླབས་ནི་ཉི་འོད་དང་རང་གི་རྒྱུད་ནི་སྨྲ་བ་དང་་་་
འདྲ་བའོ། །དེ་ལྟར་ཡིན་པའི་རྒྱུ་མཚན་ཅི་ཞེ་ན། གཞི་དངོས་པོའི་གནས་
ཚོད་ལ་དེ་ལྟ་བུ་ཞིག་ཡིན་པའི་དབང་གིས། དེ་ལྟར་ཡིན་པའི་རང་བཞིན་
དེ་སྟོན་པ་བཅོམ་ལྡན་འདས་ཀྱིས་མངོན་སུམ་དུ་གཟིགས་ནས་གསུངས་པ་
ཡིན་པ་མ་གཏོགས། སངས་རྒྱས་སམ་སེམས་ཅན་ཞིག་གིས་དེ་ལྟར་བཅོས་
པ་ལྟ་བུ་ནི་གཏན་མ་ཡིན་ནོ། །དཔེར་ན་ང་ཚོས་མཐོང་བའི་རྩྭ་ལྡུམ་གྱི་ནང་
དུའང་སྨན་གྱི་རིགས་མང་བོ་ཡོད་པ་བཞིན་ནོ། །དེས་ན་འདིར་བླ་མ་ཐུབ་



པའི་དབང་བོ་ཞེས་གསུངས་དོན་ཡང་བརྗོད་མ་ཐག་པའི་གནད་འདི་ལ་་་་་
ཐུག་པའི་རྒྱུ་མཚན་གྱིས་ཡིན་ནོ། །བླ་མ་ཐུབ་པའི་དབང་བོ་ལའང་དངོས་ཀྱི་
བླ་མ་དང་བརྒྱུད་པའི་བླ་མ་སྟེ་འདིར་ཐེག་པ་ཆེན་པོའི་བློ་སྦྱོང་གི་གདམས་
པ་འདི་དངོས་སུ་སྩོལ་བའི་བླ་མ་དང་གདམས་པ་དེ་གང་ལས་བརྒྱུད་པའི་
བླ་མ་གོང་མ་རྣམས་ལ་གོ་དགོས་སོ། །བསྟན་སྲུང་ཡེ་ཤེས་པའི་ཚོགས་ཞེས་
པས། འཇིག་རྟེན་པའི་ལྷ་སྲུང་རྣམས་འདིའི་གྲས་སུ་ཡོད་མི་ཆོག་སྟེ།
དེ་རྣམས་ཚོགས་ཞིང་གི་གྲས་སུ་གསལ་མ་བཏབ་ན་ཐུགས་དགྱེས་པ་ཡིན།
དཔེར་ན་རྒྱལ་བོ་སྐུ་ལྔ་ལྟ་བུ་ལ་མཚོན་ན། དངོས་པོའི་གནས་ཚོད་ལ་རྒྱལ་
བ་རིགས་ལྔའི་རྣམ་སྤྲུལ་ཡིན་པ་དང༌། དམ་ཅན་རྡོར་ལེགས་ནི་ངོ་བོ་རྣམ་
པར་སྣང་མཛད་ཀྱི་རྣམ་སྤྲུལ་ཡིན་པར་བཤད་ཀྱང༌། ངོ་བོ་གང་ཡིན་ཡང་
རྣམ་པ་འཇིག་རྟེན་པའི་ཚུལ་བཟུང་ཡོད་པས། འཇིག་རྟེན་པའི་གོ་ས་དེར་
བཞག་ནས་མཆོད་གཏོར་བྱས་ཏེ་འཕྲིན་ལས་བཅོལ་ན། འཕྲིན་ལས་གཡེལ་
མེད་དུ་སྒྲུབ་པར་མཛད་མོད། ཁོ་ལ་སངས་རྒྱས་ཡིན་པའི་འདུ་ཤེས་ཀྱིས་
དེའི་ཚད་དུ་བཞག་ནས་མཆོད་བསྟོད་བྱེད་ན་ཐུགས་མི་དགྱེས་ཏེ། ཁོས་
འཇིག་རྟེན་པའི་ཚུལ་བཟུང་བ་དེ་དོན་མེད་དུ་བཏང་བས་སོ། །དཔེར་ན་
གོང་མ་རྒྱལ་བོ་ཞིག་རང་གིས་དབང་བསྒྱུར་བའི་མངའ་ཁོངས་ཀྱི་ཡུལ་གྲུ་་་་
འགར་བརྟག་དཔྱད་ཀྱི་ཆེད་དུ་སྤྲང་བོ་ཞིག་གི་ཚུལ་བཟུང་ནས་ཡོང་བ་ལ།
དེའི་གོ་སར་བཞག་ནས་སྤྲང་བོ་ལ་རན་པའི་མཁོ་བ་སོགས་སྦྱིན་ན་ཐུགས་་་་
དགྱེས་པར་འགྱུར་ལ། གོང་མ་རྒྱལ་བོ་ཡིན་པ་ཤེས་པར་བྱས་ནས་བསྙེན་
98



བཀུར་སོགས་བྱས་ན་རྒྱལ་བོ་དེས་སྤྲང་བོའི་ཚུལ་བཟུང་བ་དགོས་མེད་དུ་་་་
བཏང་སོང་བས་ཐུགས་མི་དགྱེས་པ་ལྟ་བུ་དང་། ཡང་རྒྱལ་བོ་དེས་ཚོང་བ་
ལྟ་བུའི་ཚུལ་བཟུང་ན། དེ་འདཱ་རན་པ། འི་བཟའ་བཏུང་སྦྱིན་པ་དང་གནས་
ཚང་གཡར་བ་སོགས་བྱས་ན་ཐུགས་དགྱེས་ལ། དེ་རྒྱལ་བོ་ཡིན་པར་ཤེས་
ནས་མཆོད་བཀུར་སོགས་བྱས་ན་རྒྱལ་ཁྲིམས་ཀྱི་ཆད་པ་ཕོག་པར་འགྱུར་བ་
དང་མཚུངས་པའི་ཕྱིར་རོ། །དེས་ན་བསྟན་སྲུང་ཡེ་ཤེས་པའི་ཚོགས་ཞེས་
པའི་སྐབས་འདིར་འཇིག་རྟེན་པའི་ཚུལ་བཟུང་བའི་ལྷ་སྲུང་རྣམས་དགར་་་་
བར་བྱ་དགོས་པ་ཤེས་པར་བྱའོ། །སྤྱིར་འཇིག་རྟེན་པའི་ལྷ་ལ་སྐྱབས་སུ་འགྲོ་
མི་རུང་བར་གསུངས་པ་ལའང་དཔྱད་པ་འདི་ཡོད་དེ། སྔགས་ཀྱི་རྣལ་
འབྱོར་བ་ཞིག་ཡིན་ཕྱིན་བཟང་ངན་གྱི་ཁྱད་པར་དགར་རྒྱུ་མེད་དེ། གང་
ཤར་མཐའ་དག་བདེ་སྟོང་གི་རྣམ་རོལ་ཏུ་ལྟ་དགོས་པ་དང་། སྣང་གྲག་རིག་
གསུམ་སྟེ་དབང་བོའི་ཡུལ་དུ་གང་སྣང་བ་དང་སྒྲ་གང་གྲག་པ་དང་ཡིད་ལ་
གང་འཆར་བ་མཐའ་དག་བླ་མ་དང་ཡི་དམ་གྱི་རྣམ་རོལ་ཏུ་ལྟ་བ་དང་བདེ་
སྟོང་གི་ངོ་བོར་ལྟ་བ་གལ་ཆེ་ཞིང་ངེས་པར་དུ་བལྟ་ཡང་དགོས་སོ། །དེ་
བཞིན་དུ་མཐའ་བྲལ་དབུ་མ་ཆེན་པོའི་ལྟ་བ་ལ་མྱོང་བ་ཐོན་ཡོད་པ་ཞིག་ལ་
ལྟ་ཐོག་ཏུ་བཞག་ན་བཟང་ངན་གྱི་དབྱེ་བ་འབྱེད་རྒྱུ་མེད་དེ། ཀུན་བྱང་མ་
ལུས་པ་མཉམ་པ་ཉིད་དུ་རང་ངོ་འཕྲོད་དགོས་པ་ཡིན་པས། འདི་དབྱེ་བའི་
གནད་ག་འདི་མ་ནོར་བར་ཤེས་དགོས་སོ། །དེ་ནས་བསྟན་སྲུང་ཡེ་ཤེས་
པ་རྣམས་རང་གི་མདུན་གྱི་གདན་ཁྲི་ཕུན་སུམ་ཚོགས་པ་ལ་རང་རང་གིས་་་་



གསུངས་པའི་ལུང་གི་ཆོས་ཏེ་གསུང་འབུམ་རྣམས་ངོ་བོ་འོད་ཀྱི་རང་བཞིན་
དང་ ་རྣམ་པ་པོ་ཏིའི་རྣམ་པ་ཅན་དུ་ཡོད་པར་བསམས་ནས། སྐྱབས་ཡུལ་
དེ་རྣམས་ཀྱིས་རང་གི་མཐའ་སྐོར་དུ་གསལ་བ ཏ ༌ ་པའི་མ་རྒན་སེམས་ཅན་
ཐམས་ཅད་ལ་བརྩེ་བའི་སྤྱན་གྱིས་གཟིགས་བཞིན་དུ་བཞུགས་པའི་མོས་པ་
བྱས་ན་བྱིན་རླབས་འཇུག་ཚབས་ཆེ་བས་དེ་ལྟར་གསལ་བཏབ་ནས། བླ་མ་
ཡི་དམ་སངས་རྒྱས་བྱང་སེམས། དཔའ་བོ་མཁའ་འགྲོ་བསྟན་སྲུང་ཡེ་ཤེས་
པའི་ཚོགས་རྣམས་ཀྱི་ཡོན་ཏན་དང་ཐུགས་རྗེ་དྲན་པར་བྱ་དགོས། དེ་ཇི་
ལྟར་དྲན་ཞེ་ན། བླ་མ་ལ་ཀུན་འདུས་ནོར་བུའི་ལུགས་དང་ཁྲོམ་ཚོགས་ཀྱི་
ལུགས་སུ་བསམ་ཚུལ་གཉིས་ཡོད་པ་ལས། འདིར་ཀུན་འདུས་ནོར་བུའི་
ལུགས་སུ་བསམ་པ་སྟེ། བླ་མ་དེ་ཉིད་མཆོག་གསུམ་ཀུན་འདུས་ཀྱི་བདག་
ཉིད་དུ་མོས་ནས་གསོལ་བ་འདེབས་པར་བྱས་ན། མཆོག་དང་ཐུན་མོང་གི་
དངོས་གྲུབ་དང༌། དགའ་བཞིའི་རྟོགས་པ། ལས་བཞིའི་འཕྲིན་ལས་སོགས་
མཐའ་དག་སྒྲུབ་པར་མཛད་པའི་ཡོན་ཏན་ཅན་ཡིན་པར་བསམ་དགོས། དེ་
ལས་ཡི་དམ་ལ་མཆོག་ཐུན་གཉིས་ལས་གཙོ་བོ་མཆོག་གི་དངོས་གྲུབ་ཞུ་བ་་་་
དང་། མཁའ་འགྲོ་ལ་གཙོ་བོ་དགའ་བཞི་སྟེ། དགའ་བ་དང་། མཆོག་དགའ།
ཁྱད་དགའ་འམ་དགའ་བྲལ། ལྷན་སྐྱེས་ཀྱི་དགའ་བ་བཞིའི་རྟོགས་པ་མ་
སྐྱེས་པ་སྐྱེ་བ་དང་། སྐྱེས་པ་གོང་ནས་གོང་དུ་འཕེལ་བའི་དངོས་གྲུབ་ཞུ་བ།
ཆོས་སྐྱོང་རྣམས་ལ་ཞི་རྒྱས་དབང་དྲག་ལ་སོགས་པའི་ལས་རབ་འབྱམས་་་་
སྒྲུབ་པའི་དངོས་གྲུབ་དང་བྱིན་རླབས་ཞུ་དགོས་པས། སྐབས་འདིར་དེ་རེ་རེ་
100



ལ་ཡོན་ཏན་རེ་རེ་སྦྱོར་རྒྱུ་ཡོད་པ་ཤེས་པར་བྱའོ། །ཐུགས་རྗེ་དྲན་པའི་དད་
གུས་ཆེན་པོ་དང་། རང་དང་ཕ་མ་སེམས་ཅན་ཐམས་ཅད་དེ། རང་གི་
ཕ་མར་མ་གྱུར་པའི་སེམས་ཅན་གཅིག་ཀྱང་མེད་པར་སྟོན་པ་བཅོམ་ལྡན་་་་་
འདས་ཀྱིས་གསུངས་ཡོད་པའི་ཕྱིར་ན། སེམས་ཅན་ཡིན་ན་རང་གི་ཕར་
གྱུར་པ་དང་མར་གྱུར་པ་ཡིན་པས་ཁྱབ་པའི་ཕྱིར་རོ། །དེ་ཡང་ཕར་གྱུར་པ་
དང་མར་གྱུར་པ་ཞེས་བརྗོད་དགོས་པ་ལས། རང་གི་ཕ་དང་མ་ཡིན་ཞེས་
བརྗོད་ན་ནི། ཚིག་སྐྱོན་འཇུག་སྟེ། བོང་བུ་འདི་ཆོས་ཅན། ཁྱོད་ཀྱི་མ་ཡིན་
པར་ཐལ། ཁྱོད་བོང་བུའི་བུ་ཡིན་པར་ཐལ། ཞེས་འཕངས་ན་འདོད་ལན་
འདེབས་ཐབས་མེད་པ་ལྟ་བུའི་ཞིབ་ཆ་ཡོད་པའང་ཤེས་པར་བྱ། དེས་
ན་རང་དང་ཕ་མ་སེམས་ཅན་ཐམས་ཅད་ལས་ཉོན་གྱིས་དབང་མེད་དུ་་་་་་
བཅིངས་ནས་སྡུག་བསྔལ་གསུམ་སྟེ། སྡུག་བསྔལ་གྱི་སྡུག་བསྔལ་དང༌།
འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་བཅས་གསུམ་ལས།
གཙོ་བོ་ཁྱབ་པ་འདུ་བྱེད་ཀྱི་སྡུག་བསྔལ་གྱིས་མནར་དང་མནར་བཞིན་པའི་
ཚུལ་བསམས་ནས་འཇིགས་ཤིང་སྐྲག་པ་དང་། དེ་ལས་སྐྱོབ་པའི་ནུས་པ་
མདུན་ན་བཞུགས་པའི་བླ་མ་དཀོན་མཆོག་གསུམ་མ་གཏོགས་གཞན་སུ་་་་་
ལའང་མེད་པས། རེ་ས་གཞན་ན་མེད་པ་སྟེ། རང་གི་མདུན་ན་བཞུགས་
པའི་བླ་མ་དཀོན་མཆོག་གསུམ་ཁོ་ན་མ་གཏོགས་གཞན་སུ་ལའང་རེ་ས་དང་
བལྟོས་ས་བྱ་ས་མེད་པས་བློ་རྩེ་གཅིག་པས་རེ་བལྟོས་འཆའ་དགོས་ཤིང་།
ཁྱད་པར་མ་རྒན་སེམས་ཅན་འདི་རྣམས་སྒྲོལ་བའི་ཁུར་ཏེ། གནས་སྐབས་
1 )]



ངན་སོང་ལས་སྒྲོལ་པ་དང་། མཐར་ཐུག་འཁོར་བ་ལས་སྒྲོལ་བ་དང་སྒྲིབ་
གཉིས་ལས་སྒྲོལ་བའི་ཁུར་སུ་ལ་བབ་ཅེ་ན། རང་ལ་བབ་ཡོད་དེ། དེ་རྣམས་
ཡང་དང་ཡང་དུ་རང་གི་ཕ་མར་གྱུར་པའི་ཕྱིར། ཕ་མར་གྱུར་ཕྱིན་ཆད་དྲིན་
ཆེ་བ་ཡིན་ཏེ། ཚེ་འདིའི་ཕ་མ་དྲིན་ཆེ་བ་དེ་བཞིན་དུ་རང་གི་ཕ་མར་གྱུར་
ཚད་དྲིན་ཆེ་བ་ཡིན་ལ། དྲིན་ཆེ་ན་དྲིན་ལན་གཟོ་འོས་པ་ཡིན་ཏེ། དྲིན་ལན་
མ་གཟོས་ན་ཁྲེལ་མེད་དུ་འགྱུར་བའི་ཕྱིར། དེའི་རྐྱེན་གྱིས་འདིར་དེ་རྣམས་
སྒྲོལ་བའི་ཁུར་རང་ལ་བབ་ཅེས་གསུངས། ཡང་ཁུར་དེ་རང་ལ་བབ་པ་ཡིན་
མོད་ཀྱང་ད་ལྟའི་གནས་སྐབས་འདི་འདྲ་བ་ལ་སྒྲོལ་བའི་ནུས་པ་མེད་དེ། མ་
རྒན་སེམས་ཅན་ཐམས་ཅད་ཕར་ཞོག ཐ་ན་སེམས་ཅན་གཅིག་གི་དོན་ཏེ་
སྡུག་བསྔལ་ཕྲ་མོ་ཙམ་ཡང་སེལ་དཀའ་ལ། དཔེར་ན་མ་ལག་ཞ་མས་བུ་ཆུང་
ཆུས་ཁྱེར་བ་མཐོང་བ་ན་རང་ལ་ཆུ་ལས་སྒྲོལ་བའམ་སྐྱོབ་པའི་སྟོབས་མེད་་་་་
པས་སྐབས་དེར་གཞན་ལ་ར་མདའ་སྦྱིན་པ་སྟེ་གཞན་ལ་དེ་ལས་སྐྱོབ་པའི་་་་
སྐུལ་མ་བྱེད་དགོས་པ་བཞིན། མ་རྒན་སེམས་ཅན་ཐམས་ཅད་འཁོར་བའི་
སྡུག་བསྔལ་ལས་སྙིང་ཐག་པ་ནས་སྐྱོབ་པའི་སྐྱབས་བཅོལ་བར་བསམས་ལ།
འདིར་འཁོར་བའི་སྡུག་བསྔལ་ལས་སྒྲོལ་བའི་སྐྱབས་བཅོལ་ཞེས་པས་གཙོ་
བོ་ཐེག་པ་ཆེན་པོའི་སྐྱབས་འགྲོ་སྟེ་ལམ་རིམ་ཆེན་མོ་ལྟར་སྐྱེས་བུ་འབྲིང་་་་་་
དང་ཆེན་པོ་གཉིས་ཀྱི་སྐྱབས་འགྲོའི་རྒྱུ་བསྟན་པའོ། །འཁོར་བའི་སྡུག་བསྔལ་
ལས་སྒྲོལ་བའི་སྐྱབས་བཅོལ་ན། དེ་ལས་སྒྲོལ་ཚུལ་ཇི་ལྟར་ཡིན་ཞེ་ན།
འཁོར་བའི་སྡུག་བསྔལ་མཐའ་དག་གང་ལས་བྱུང་བའི་རྒྱུའམ་འབྱུང་ཁུངས་
1 02



ནི། འཕེན་བྱེད་ཀྱི་ལས་ལས་བྱུང་བ་དང་། ལས་དེ་རྒྱུ་ཉོན་མོངས་པ་ལས་
བྱུང་བ་དང༌། ཉོན་མོངས་ཀུན་གྱི་རྩ་བ་ནི་བདག་ལྟ་མ་རིག་པ་ཡིན་ཙ་ན།
མ་རིག་པ་དེ་དྲུང་ནས་འབྱིན་པའམ་རྩ་བ་ནས་འཇོམས་བྱེད་ཀྱི་ཕྱོགས་དེ་
ལ་འབད་བརྩོན་བྱ་དགོས་པ་ཡིན། མ་རིག་པ་དེ་བཅོམ་ཟིན་ན་ནི། དབུ་མ་
བཞི་བརྒྱ་བ་ལས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་
གནས་གྱུར་ཏེ། །དེ་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་
པས་བཅོམ་པར་འགྱུར། །ཞེས་དང་། སྡུད་པ་ལས། དཔེར་ན་སྲོག་དབང་
འགགས་ན་དབང་བོ་གཞན། །གང་དག་ཇི་སྙེད་ཡོད་པ་ཐམས་ཅད་འགག་
པར་འགྱུར། །ཞེས་གསུངས་པ་ལྟར་སྲོག་གི་དབང་བོ་བཅད་ན་དབང་བོ་
གཞན་རྣམས་ཆེད་དུ་གཅོད་མ་དགོས་པར་རང་ཤུགས་ཀྱིས་འགག་འགྲོ་བ་
བཞིན། འཁོར་བའི་རྩ་བ་བདག་ལྟ་མ་རིག་པ་དྲུང་ནས་ཕྱུང་བའམ་རྩ་བ་
ནས་བཅད་ན། ཉོན་མོངས་གཞན་མཐའ་དག་རང་འགག་ཏུ་འགྲོ་བ་དང་།
ཉོན་མོངས་བཀག་ཟིན་ན། འཕེན་བྱེད་ལས་ཀྱི་ཀུན་སློང་མེད་པར་འགྱུར་།
དེ་མེད་ན་འཕེན་བྱེད་ཀྱི་ལས་མེད་པར་འགྱུར། འཕེན་བྱེད་ཀྱི་ལས་མེད་ན།
འཕེན་བྱེད་ལས་ཀྱི་འབྲས་བུ་འཁོར་བའི་སྐྱེ་བ་དང་སྡུག་བསྔལ་མེད་པར་་་་་
འགྱུར་རོ། །དེ་ལྟ་བུའི་འཁོར་བའི་སྡུག་བསྔལ་ལས་སྒྲོལ་བའི་ཕྱིར། སྙིང་
ཐག་པ་ནས་ཏེ་ཁ་ཙམ་ཚིག་ཙམ་དང་ལད་མོ་བྱེད་པ་དང་ལུགས་སྲོལ་ལྟ་བུ་
མ་ཡིན་པར་ཞེ་ཐག་པ་ནས་སྐྱབས་འཆོལ་བར་བསམ་ལ་རང་དང་མཐའ་་་་
འཁོར་གྱི་སེམས་ཅན་ཐམས་ཅད་ཀྱིས་མགྲིན་གཅིག་དང་དབྱངས་གཅིག་ཏུ་
I 03



བརྗོད་པར་བསམ། སྐབས་འདིར་རང་ཉིད་ནི་དཔེར་ན་གྲྭ་ཚང་ཞིག་ལ་
མཚོན་ན་བྱིངས་འདྲེན་ལྟ་བུ་ཞིག་ཏུ་བྱས་ནས་མགོ་དྲངས་ཏེ་རང་གི་མཐའ་
སྐོར་དུ་ཡོད་པའི་སེམས་ཅན་ཐམས་ཅད་ཀྱིས་མགྲིན་གཅིག་ཏུ་བརྗོད་པའི་
མོས་པ་བྱས་ནས། བདག་དང་འགྲོ་བ་ནམ་མཁའི་མཐའ་དང་མཉམ་པའི་
སེམས་ཅན་ཐམས་ཅད། རྐང་གཉིས་རྣམས་ཀྱི་མཆོག་སངས་རྒྱས་བཅོམ་
ལྡན་འདས་རྣམས་ལ་སྐྱབས་སུ་མཆིའོ། །ཆོས་རྣམས་ཀྱི་མཆོག་ཞི་བ་འདོད་
ཆགས་དང་བྲལ་བའི་ཆོས་རྣམས་ལ་སྐྱབས་སུ་མཆིའོ། །ཚོགས་རྣམས་
ཀྱི་མཆོག་འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་
ཆེན་པོ་རྣམས་ལ་སྐྱབས་སུ་མཆིའོ། །ཞེས་ལན་གང་མང་བརྗོད། །འདིར་
བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་་་་
ཅད་ཅེས་པ་ནི་རང་གི་དམིགས་པ་གསལ་བའི་ཆེད་ཡིན་པས་ན། མཐའ་
སྐོར་དུ་ཡོད་པའི་སེམས་ཅན་རྣམས་ཀྱིས་བདག་དང་འགྲོ་བ་ནམ་མཁའི་་་་་
མཐའ་དང་མཉམ་པའི་སེམས་ཅན་ཐམས་ཅད་ཅེས་ངག་ནས་བརྗོད་པའི་་་་
མོས་པ་མི་བྱེད་པར། རང་གི་མཐའ་སྐོར་དུ་ནམ་མཁའི་མཐའ་དང་མཉམ་
པའི་སེམས་ཅན་ཐམས་ཅད་འཁོད་ཡོད་པར་བསམ་དགོས་པའི་དོན་ཡིན་
ནོ། །རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་ཞེས་པ་
ནི་འདུས་མ་བྱས་ལ་སོགས་པའི་ཡོན་ཏན་བརྒྱད་ཀ་དང་ལྡན་པའི་སྐྱབས་་་་་
གནས་མཐར་ཐུག་ལ་གོ་བ་དང་། ཆོས་རྣམས་ཀྱི་མཆོག་ཞི་བ་འདོད་
ཆགས་དང་བྲལ་བའི་ཆོས་ཞེས་པས་གསལ་མེད་གཉིས་མེད་ལ་སོགས་པའི་
104



འཕགས་རྒྱུད་ཀྱི་རྣམ་བྱང་བདེན་པ་ལ་གོ་བ་དང་། ཚོགས་རྣམས་ཀྱི་མཆོག་
འཕགས་པ་བྱང་ཆུབ་སེམས་དཔའ་ཕྱིར་མི་ལྡོག་པའི་དགེ་འདུན་ཆེན་པོ་་་་
རྣམས་ཞེས་པས་དངོས་བསྟན་གཙོ་བོ་ཐེག་ཆེན་ས་དང་བོ་ཡན་ཆད་ལ་་་་་་
གནས་པའི་ཐེག་ཆེན་འཕགས་པའི་དགེ་འདུན་རྣམས་དང་། ཞར་བྱུང་ཐེག་
དམན་དགེ་འདུན་རྣམས་བསྟན་པ་ཡིན་ཡང་བསྟན་བྱའི་གཙོ་བོ་མིན་ནོ། །
སྐབས་འདིའི་སྐྱབས་འགྲོ་ལ་ཐེག་ཆེན་ཐུན་མོང་མ་ཡིན་པའི་སྐྱབས་འགྲོ་་་་
ཟེར་དོན་ནི། ཕར་ཕྱིན་གྱི་གཞུང་དུ་ས་བཅད་ལེན་པའི་སྐབས་སུ། ཐེག་
ཆེན་ཐུན་མོང་མ་ཡིན་པའི་སྐྱབས་གསུམ་ངོས་བཟུང་བ། དོན་དམ་པའི་
སྐྱབས་དང་ཀུན་རྫོབ་པའི་སྐྱབས་གཉིས་ཀྱི་ཁྱད་པར་བཤད་པ། ཞེས་པ་
དང་མཐུན་ནོ། །ལན་གང་མང་བརྗོད་ཅེས་པའི་གང་མང་བརྗོད་ཚུལ་ནི།
ལན་གཅིག་བརྗོད་ནས་དམིགས་རྣམ་སྐྱོང་བ་དང་། ཡང་ལན་གཉིས་པ་
བརྗོད་དེ་དམིགས་རྣམ་སྐྱོང་བ་དང་། སླར་ཡང་ལན་གསུམ་པ་བརྗོད་
དེ་དམིགས་རྣམ་སྐྱོང་བ་དང་། ཡང་ན་རང་ལ་གང་བདེ་བྱས་ཆོག་སྟེ།
དམིགས་རྣམ་སྐྱོང་བ་ལ་མྱུར་མི་མྱུར་དང་གསལ་མི་གསལ། དམིགས་རྣམ་
ལ་བྱང་མ་བྱང་སོགས་ཀྱི་དབང་གིས་མྱུར་བུལ་གྱི་ཁྱད་པར་ཡོད་དོ། །ཡང་
ན་རྐང་གཉིས་རྣམས་ཀྱི་མཆོག་སངས་རྒྱས་བཅོམ་ལྡན་འདས་རྣམས་ལ་་་་་
སྐྱབས་སུ་མཆིའོ། །ཞེས་པའི་ཚིག་གཅིག་པུ་ལན་གཅིག་བརྗོད་དེ་དམིགས་
རྣམ་སྐྱོང་བའམ་དེ་ལན་བདུན་གྱི་བར་དུ་བརྗོད་དེ་བདུད་རྩི་འབེབ་སྦྱང་གི་
དམིགས་རྣམ་སྐྱོང་བ་དང་། དེ་ནས་ཆོས་རྣམས་ཀྱི་མཆོག་ཞི་བ་འདོད་
1 05



ཆགས་དང་བྲལ་བའི་ཆོས་རྣམས་ལ་སྐྱབས་སུ་མཆིའོ། །ཞེས་ལན་བདུན་
བརྗོད་ནས་རེ་རེ་བཞིན་བདུད་རྩི་འབེབ་སྦྱང་གི་དམིགས་རྣམ་བསྐྱང་་་་་་་་
ནའང་ཆོག་ལ། དེ་ལྟར་མ་བྱས་པར་དཀྱུས་གཅིག་ལ་སྐྱབས་སུ་སོང་ནའང་
ཆོག་གོ །བདུད་རྩི་འབེབ་སྦྱང་གི་དམིགས་རྣམ་སྐྱོང་བར་སྤྲོ་ན་དེ་ལྟར་
བསྐྱངས་ན་རབ་ཡིན་མོད། མ་བསྐྱངས་ནའང་མི་ཆོག་པ་མེད་དེ། སྤྱིར་
བདུད་རྩི་འབེབ་སྦྱང་གི་དམིགས་པ་འདི་སྐབས་འདི་ཁོ་ན་ཙམ་མ་ཡིན་པར།
ཐ་ན་མ་ཎི་ཚིག་གཅིག་འདོན་པའི་སྐབས་སུའང་བདུད་རྩི་འབེབ་སྦྱང་གི་་་་
དམིགས་པ་སྐྱོང་དགོས་པར་གཞུང་གོང་མ་རྣམས་སུ་གསུངས་ཡོད་པས།
པཎ་ཆེན་བློ་བཟང་ཡེ་ཤེས་ཀྱིས་མཛད་པའི་དམར་ཁྲིད་ཐམས་ཅད་མཁྱེན་
པར་བགྲོད་པའི་མྱུར་ལམ་སོགས་ལས་འབྱུང་བ་ལྟར་བྱའོ། །དེ་ནས་གཙོ་བོ་
ནི་དཀོན་མཆོག་གསུམ་སོ་སོར་སྐྱབས་སུ་འཛིན་པའི་དམིགས་རྣམ་བྱ་ཚུལ་
ནི། གོང་དུ་སོང་མ་ཐག་པའི་སྐྱབས་འགྲོའི་སྐབས་བཞིན་སངས་རྒྱས་ལ་
སྐྱབས་སུ་འགྲོ་བ་དེ་སྐོར་གཅིག་བྱས་ཏེ་ལན་གཅིག་ནས་བདུན་པར་བརྗོད་
ཅིང་དམིགས་རྣམ་སྐྱོང་བ་བཞིན་དཀོན་མཆོག་གསུམ་སོ་སོ་ལ་རིམ་པ་་་་་་་
བཞིན་སྐྱབས་སུ་འཛིན་པའི་དམིགས་རྣམ་ཤུགས་དྲག་ཏུ་བསྐྱངས་ན་སྟབས་
བདེ་བོ་ཡིན་ཞེས་གསུང་ཚུལ་ཡང་ཡོད་ལ། སྐྱབས་འགྲོ་དངོས་གནས་བྱེད་
མཁན་ཞིག་ཡིན་ན་ནི་ཚིག་མང་བོ་བརྗོད་པ་མ་ཡིན་པར། བླ་མ་ལ་སྐྱབས་
སུ་མཆིའོ་ཞེས་པའི་ཚིག་གཅིག་པོ་དེ་བརྗོད་ཚར་རྗེས་དམིགས་པ་སྐྱོང་་་་་་་་
བཞིན་པའི་ངང་ནས་འདུག་ཅིང་འདུག་ཡུན་གྱི་རིང་ཐུང་ནི་རང་རང་གི་་་་
1 (j



བློའི་མྱུར་བུལ་ལ་རག་ལས་པས། དེ་ལྟར་དམིགས་རྣམ་ལེགས་པར་བསྐྱངས་
ན་གྲངས་མང་ཉུང་ལ་བལྟོས་པ་མེད་དོ། །དེ་ཡང་སྟོན་པ་ཡང་དག་
པར་རྫོགས་པའི་སངས་རྒྱས་ལ་སྐྱབས་གནས་མཐར་ཐུག་ཏུ་འཛིན་པ་དང་
སེམས་ཅན་ཐམས་ཅད་ཀྱི་དོན་དུ་སྟོན་པ་ཡང་དག་པར་རྫོགས་པའི་སངས་
རྒྱས་ཀྱི་གོ་འཕང་རང་གིས་འ ཐོབ་པར་འདོད་པའི་བསམ་པ་ཞིག་བསྐྱེད།
དེ་ཡན་རྒྱུ་སྐྱབས་ལ་བརྟེན་ནས་འབྲས་སྐྱབས་འགྲུབ་དགོས་པའི་ཕྱིར་ན།
སེམས་ཅན་ཐམས་ཅད་ཀྱི་དོན་དུ་སངས་རྒྱས་ཀྱི་གོ་འཕང་ཐོབ་པར་བྱ་སྙམ་
པའི་བསམ་པ་དེས་ཀུན་ནས་བསླངས་ཏེ་སྐྱབས་སུ་སོང་ན། གང་ཟག་
གཞན་གྱི་རྒྱུད་ལ་གྲུབ་པའི་སྐྱབས་ཏེ་རྒྱུ་སྐྱབས་དང་། མ་འོངས་པ་ན་རང་
རྒྱུད་ལ་འགྲུབ་པའི་སྐྱབས་ཏེ་འབྲས་སྐྱབས་གཉིས་ཀའི་གནད་ཚང་ཡོད་་་་་
པར་གསུངས། ཆོས་ལ་སྐྱབས་སུ་འགྲོ་བའི་སྐབས་ཀྱི་དམིགས་རྣམ་སྐྱོང་ཚུལ་
ནི། དགེ་བའི་བཤེས་གཉེན་བསྟེན་ཚུལ་སྟོན་པའི་གཞུང་དང་གཞུང་དེས་
བསྟན་པའི་བརྗོད་བྱ་ནས་བཟུང་སྟེ་སངས་རྒྱས་ཀྱི་སའི་བར་གྱི་ལུང་གི་ཆོས་
དང་རྟོགས་པའི་ཆོས་ཐམས་ཅད་ལ་སྙིང་ཐག་པ་ནས་སྐྱབས་སུ་འཛིན་པ་་་་
དང༌། ལམ་ལ་སྦྱར་ན་བཤེས་གཉེན་བསྟེན་ཚུལ་ནས་བཟུང་མི་སློབ་ཟུང་
འཇུག་གི་བར་ཏེ། བློ་སྦྱོང་འདི་ནི་མདོ་རྐྱང་བའི་དབང་དུ་བཏང་བས་ན། །
བཤེས་གཉེན་བསྟེན་ཚུལ་ནས་ལྷག་མཐོང་གི་བར་དང༌། ཁྱད་པར་དུ་བྱང་
ཆུབ་ལམ་གྱི་སྙིང་བོའམ་བྱང་ཆུབ་སེམས་སྦྱོང་གི་གདམས་པ་དང༌། བྱང་
ཆུབ་ལམ་གྱི་རིམ་པའི་མགོ་བཤེས་གཉེན་བསྟེན་ཚུལ་ནས་བཟུང་སངས་་་་་
1 07



རྒྱས་ཀྱི་སའི་བར་གྱི་ལུང་རྟོགས་ཀྱི་ཆོས་མཐའ་དག་གི་སྙིང་བོ་ནི་བྱང་ཆུབ་
ཀྱི་སེམས་རིན་པོ་ཆེ་སྟེ། དོན་དམ་བྱང་ཆུབ་ཀྱི་སེམས་དང་ཀུན་རྫོབ་བྱང་
ཆུབ་ཀྱི་སེམས་རྣམ་པ་གཉིས་དང་། དེ་གཉིས་ལས་ཀྱང་གཙོ་བོ་ནི་ཀུན་རྫོབ་
བྱང་ཆུབ་ཀྱི་སེམས་རིན་པོ་ཆེ་ཡིན་པས། བྱང་ཆུབ་སེམས་སྦྱོང་གི་གདམས་
ངག་ལ་སྙིང་ཐག་པ་ནས་ཏེ་དད་གུས་བཅོས་མ་མ་ཡིན་པའི་སྒོ་ནས་ཡུལ་་་་་
ཚད་ནི་བྱང་ཆུབ་མ་ཐོབ་ཀྱི་བར་དུ་ཉམས་སུ་བླང་བྱ་ཡིན་སྙམ་དུ་འཛིན་པ་
ནི་གནད་ཀྱི་དོན་པོ་ཡིན་ནོ། །དགེ་འདུན་ལ་སྐྱབས་སུ་འགྲོ་བའི་སྐབས་སྤྱིར་
ཐེག་པ་གསུམ་སྟེ་ཉན་ཐོས་རང་རྒྱལ་ཐེག་ཆེན་གྱི་དགེ་འདུན་རྣམས་ལ་སྙིང་
ཐག་པ་ནས་གུས་ཤིང༌། དེ་ལས་ཀྱང་ཁྱད་པར་དུ་ཕྱིར་མི་ལྡོག་པ་སྟེ། མཐོང་
ལམ་ཕྱིར་མི་ལྡོག་པ་དང་སྒོམ་ལམ་ཕྱིར་མི་ལྡོག་པའི་ཐེག་ཆེན་འཕགས་པའི་
དགེ་འདུན་རྣམས་ལ་ལམ་མཐུན་པའི་གྲོགས་སུ་བཟུང་ནས་ཇི་སྲིད་བྱང་་་་་་
ཆུབ་ཀྱི་གོ་འཕང་མ་ཐོབ་ཀྱི་བར་དུ་སྐྱབས་སུ་འགྲོ་བ་དང༌། སྐྱབས་སུ་འགྲོ་
ཚུལ་ནི་སེམས་དཔའ་ཆེན་པོ་དེ་དག་གི་རྗེས་སུ་སློབ་པའི་འདུན་པ་ཤུགས་་་
དྲག་ཏུ་བྱེད་པ་སྟེ། འདིའི་སྐབས་ཀྱི་དགེ་འདུན་ནི་སྐྱབས་སྒྲུབ་པའི་ཟླ་
གྲོགས་ཏེ། དཔེར་ན་ལས་ཀ་སྒྲུབ་གྲོགས་ལྟ་བུ་ཞིག་ཏུ་གོ་མི་རུང་བར། མིག་
ལྟོས་སམ་མིག་དཔེ་བྱེད་ས་དང་ཚད་འཛིན་ས་ལྟ་བུ་ཞིག་ཏུ་བསམ་དགོས་
ཏེ། སེམས་དཔའ་ཆེན་པོ་རྣམས་ཀྱིས་སྟོན་པས་གསུངས་པ་བཞིན་དུ་ལམ་
བསྒྲུབས་ཤིང་བསྒྲུབས་པ་བཞིན་དུ་རྒྱུད་ལ་རྟོགས་པ་སྐྱེས་ཏེ་འབྲས་བུ་ཐོབ་
ཟིན་པས་ན། དེ་དག་གིས་དེ་ལྟར་བསྒྲུབས་ཏེ་འབྲས་བུ་ཐོབ་ནུས་ན་རང་
1 08



གིས་ཀྱང་འདི་ལྟར་དུ་སྒྲུབ་ན་འདི་ལྟ་བུའི་འབྲས་བུ་ལོས་འཐོབ་སྟེ་འཐོབ་་་
ངེས་པ་ཡིན་སྙམ་དུ་མ་དཔེ་ལྟ་བུར་འཛིན་པ་ལ་གཟོད་དགེ་འདུན་སྐྱབས་་་
སྒྲུབ་པའི་གྲོགས་སུ་འཛིན་པ་ཞེས་བརྗོད་དོ། །
སེམས་བསྐྱེད་པ་ནི། བྱམས་སྙིང་རྗེའི་དམིགས་རྣམ་ཤུགས་དྲག་ཏུ་
གསལ་བཏབ་སྟེ། བྱམས་པའི་དམིགས་རྣམ་དང་སྙིང་རྗེའི་དམིགས་
རྣམ་གཉིས་ཀ་གསལ་གདབ་པ་མ་ཟད་ཤུགས་དྲག་པོ་ཞིག་གསལ་འདེབས་
དགོས། བྱམས་པའི་དམིགས་རྣམ་ནི་བདེ་བས་འཕོངས་པའི་སེམས་ཅན་
རྣམས་བདེ་བ་ལ་འགོད་པར་འདོད་པ་དང༌། སྙིང་རྗེའི་དམིགས་རྣམ་ནི་
སྡུག་བསྔལ་གྱིས་མནར་བའི་སེམས་ཅན་ཐམས་ཅད་སྡུག་བསྔལ་དང་འབྲལ་
བར་འདོད་པ་སྟེ་ཕལ་ཆེར་གཉིས་ཀ་འདྲ་བ་ཡིན་ནོ། །ཡང་འདིར་དམིགས་
རྣམ་གསལ་བཏབ་ཞེས་པས་དམིགས་པ་ཤུགས་དྲག་གསལ་འདེབས་པ་དང་
རྣམ་པ་ཤུགས་དྲག་ཏུ་གསལ་འདེབས་པ་གཉིས་ཏེ། དམིགས་པ་ཤུགས་དྲག་
ཏུ་གསལ་འདེབས་པའི་སྐབས་སུ་སྡུག་བསྔལ་གྱིས་མནར་བའི་སེམས་ཅན་་་་
རྣམས་བདེ་བས་འཕོངས་ཚུལ་དང་སྡུག་བསྔལ་གྱིས་མནར་ཚུལ་རྣམས་རང་
རང་གི་བློ་ཚོད་དང་སྦྱར་ནས་བསམ་དགོས་ལ། དེ་ལྟར་ན་སྐྱེས་བུ་ཆུང་ངུའི་
སྐབས་སུ་བསྟན་པའི་ངན་འགྲོའི་སྡུག་བསྔལ་དང་འཁོར་བའི་སྡུག་བསྔལ་་་
གྱིས་མནར་བའི་ཚུལ་རྣམས་ཡང་དང་ཡང་དུ་བསམས་ན་བྱམས་པ་དང་་་་
སྙིང་རྗེ་སྐྱེ་བ་ལ་དགོས་པ་ཁྱད་པར་ཅན་ཡོད་པས། དེ་ལྟར་བྱམས་སྙིང་
རྗེའི་དམིགས་རྣམ་ཤུགས་དྲག་ཏུ་གསལ་བཏབ་ནས། ཕྱོགས་བཅུ་ན་
109



ཙ༨་
ང ཞུ བགས་པའི་སངས་རྒྱས་དང་བྱང་ཆུབ་སེམས་དཔ་འ ་ ཐམས་ཅད་བདག་༢་
དགོངས་སུ་གསོལ་ཞེས་དགོངས་གསོལ་ཏེ་དམ་བཅའ་འཛིན་དགོས། སྤྱིར་
དམ་བཅའ་འཛིན་པ་ལ་དམ་བཅའ་འཛིན་སའམ་ཞུ་བ་འབུལ་སའི་ཡུལ་་་་་
ཞིག་ངེས་པར་དགོས་པས་ན། སྐབས་འདི འི ་ང༌ མ། ་བརུའ ་འབུལ ་ས་ནི་ངོ་ བ ན་ ་
བཅུ་ན་བཞུགས་པའི་སངས་རྒྱས་དང་བྱང་ཆུབ་སེམ། ས་ད ང་འ་ཐམས་ཅད་་་་
ཅེས་གསུངས་པ་འདི་ལགས་སོ། །དགོངས་སུ་བ། སོལ་ཞི ག་པ་ནི་ཞེ་སའི་ཚིག་
སྦྱར་བ་སྟེ་ངས་ཞུ་བ་འདི་ལ་ཐུགས་གཏོད་ཅིག་གང་ཞུ་བ་འདི་ལ་བསམ་་་་
དགོང ས་གནང་རོགས་གྱིས་ཞེས་པའི་དོན་ནོ། དེ་ནས་སྒྲུབ་པ་པོ་བདག་
ཉིད་དང་ནམ་མཁའ་དང་མཉམ་པའི་སེམས་ཅན་གཅིག་ཀྱང་མ་ལུས་པ་་་་་
ཐམས་ཅད་ཀྱིས་སྐྱེ་བ་འདིར་བསགས་པའི་དགེ་བ་དང༌། སྐྱེ་བ་གཞན་དང་
གཞན་དག་ཏུ་སྦྱིན་པའི་རང་བཞིན་དང་། ཚུལ་ཁྲིམས་ཀྱི་རང་བཞིན་དང་
བསྒོམས་པའི་རང་བཞིན་གྱི་དགེ་བའི་རྩ་བ་སྟེ། ད་གེ་བ་མཐའ་དག་གཞི་
གསུམ་གྱི་དགེ་བ་འདིར་འདུས་པས། དེ་ལྟ་བུའི་དགེ་བའི་རྩ་བ་རང་གིས་ཅི་
བགྱིས་པ་དང་། གཞན་ལ་བགྱིད་དུ་སྩལ་བ་དང༌། གཞན་གྱིས་བགྱིད་
པ་ལ་རྗེས་སུ་ཡི་རང་བའི་དགེ་བའི་རྩ་བ་ཅི་མཆིས་པ་མཐའ་དག་གཅིག་ཏུ་
བསྡོམས་པའི་མཐུ་ལ་བརྟེན་ནས། སྔོན་བྱོན་པའི་སངས་རྒྱས་རྣམས་དང་།
ས་ཆེན་པོ་ལ་རབ་ཏུ་བཞུགས་པ་སྟེ་ས་དང་བོ་རབ་ཏུ་དགའ་བ་ཡན་ཆད་ལ་
གནས་པའི་བྱང་ཆུབ་སེམས་དཔའ་ཆེན་པོ་རྣམས་ཀྱིས་དང་བོ་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཏུ་ཐུགས་ཇི་ལྟར་བསྐྱེད་པར་མཛད་པ་
1 18)



R
ན
དེ་བཞིན་དུ་སྟེ་དེ་རྣམས་ཀྱིས་དང་བོ་བྱང་ཆུབ་མཆོག་ཏུ་ཐུགས་བསྐྱེད།
དེ་ནས་ཚོས་རླུབ ས ་ པོ་ ཆེ་ བསགས་ཏེ་མངོན་པར་རྫོགས་པའི་སངས་རྒྱས་
པ་ཡིན་ཙ་ན། སྔོན་བྱོན་པའི་སངས་རྒྱས་དང་བྱང་ཆུབ་སེམས་དཔའ་
རྣམས་ཀྱིས་ཐུགས་ ཇི་ ལྟར་ ་ བ སྐྱེད་པ་དེ་བཞིན་དུ་བདག་སོགས་སེམས་ཅན་
ཐམས་ཅད་ཀྱིས་ཀྱང་དུས་འདི་ནས་བཟུང་སྟེ། ཇི་སྲིད་བྱང་ཆུབ་སྙིང་བོ་
ལ་མཆིས་ཀྱི་བར་དུའམ་བྱང་ཆུབ་ཀྱི་གོ་འཕང་མ་ཐོབ་ཀྱི་བར་དུ་བླ་ན་མེད་
པ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་འཐོབ་པར་སེམས་་་
བསྐྱེད་པར་བགྱིའོ། །འདི་ ར་སེམས་བསྐྱེད་ཅེས་པའི་སེམས་ནི་གཙོ་སེམས་
དང་། བསྐྱེད་པ་ནི་རྒྱ་བསྐྱེད་པ་སྟེ། སེམས་ཅན་ཐམས་ཅད་ཀྱི་དོན་
དུ་རྫོགས་པའི་སངས་རྒྱས་ཀྱི་གོ་འཕང་ ་འ ཐོབ་པར་འདོད་པའི་བསམ་པ་དེ་
རྒྱུད་ལ་སྐྱེས་པ་ན་བློ་རྒྱ་སྔོན་བས་ཇེ་ཆེར་སོང་བས་ན་སེམས་བསྐྱེད་ཅེས་་་་་
བརྗོད་དོ། །སེམས་ཅན་མ་བསྒྲལ་བ་རྣམས་བསྒྲལ་བར་བགྱིའོ། །འཁོར་བ་
ལས་མ་གྲོལ་བ་རྣམས་དགྲོལ་བར་བགྱིའོ། །དབུགས་མ་ཕྱིན་པ་སྟེ་ངན་སོང་
གི་སྡུག་བསྔལ་གྱིས་མནར་བ་རྣམས་དབུགས་དབྱུང་བར་བགྱི་བ་སྟེ། ངན་
སོང་གི་སྡུག་བསྔལ་ལས་སྐྱོབ་པར་བགྱིའོ། །ཡོངས་སུ་མྱ་ངན་ལས་མ་འདས་
པ་རྣམས་ཏེ་སྒྲིབ་གཉིས་ལས་མ་འདས་པ་སྟེ་གཙོ་བོ་ཤེས་བྱའི་སྒྲིབ་པ་ལས་
མ་འདས་པའམ་མ་སྤངས་པ་རྣམས་ཡོངས་སུ་མྱ་ངན་ལས་འདས་པར་བགྱི
བ་སྟེ་ཤེས་བྱའི་སྒྲིབ་པ་སྤོང་བར་བགྱིའོ། །ཞེས་དམ་བཅའ་དང་འདུན་པ་
ཤུགས་དྲག་ཏུ་བྱ་ཞིང་ལན་གང་མང་བརྗོད་དགོས། འདི ར་ལན་མང་བརྗོད་
༼ བ
,



དགོས་དོན་ནི་སྐབས་དོན་ཡིད་ལ་དྲན་པའི་ཆེད་ཡིན་ལ། དོན་ཡིད་ལ་དྲན་
ཐུབ་པ་ཞིག་ཡིན་ན་ཚིག་མ་བརྗོད་ཀྱང་ཆོག་གོ །འདིའི་སྐབས་སུ་རང་
གི་སེམས་བསྐྱེད་པ་དང་མཉམ་དུ་བླ་མ་རྒྱལ་བ་སྲས་ད ང ་ ་ཀཱ བྱས་པའི་ཐུགས་
རྗེའི་ནུས་མཐུ་ལ་བརྟེན་ནས་རང་གི་མཐའ་སྐོར་གྱི་མ་རྒན་སེམས་ཅན་་་་་་
ཐམས་ཅད་ཀྱི་རྒྱུད་ལའང་བྱང་ཆུབ་ཀྱི་སེམས་རིན་པོ་ཚེ་སྐྱེ་བར་གྱུར་ཅིག་་་
སྙམ་དུ་བསམ་ན་དགེ་བ་ཁྱད་པར་ཅན་འབྱུང་སྟེ། འདི་ནི་སྙན་བརྒྱུད་ཀྱི་
མན་ངག་ཅིག་ཡིན་ནོ། །བསམ་པ་ཇི་ལྟར་རྒྱུ་ཆེ་བ་བཞིན་དུ་བསོད་ནམས་
དེ་ལྟར་རྒྱ་ཆེ་བ་དང་། བསོད་ནམས་ཇི་ལྟར་རྒྱ་ཆེ་བ་བཞིན་དུ། ལམ་གྱི་
རྟོགས་པ་རྒྱུད་ལ་སྐྱེས་པ་རྒྱ་ཆེ། ལམ་གྱི་རྟོགས་པ་ཅི་ཙམ་རྒྱུད་ལ་སྐྱེས་པ་དེ་
བཞིན་དུ་རྫོགས་པའི་བྱང་ཆུབ་ཐོབ་པ་ལའང་དེ་ལྟར་རླབས་ཆེ་བ་ཡིན་ནོ། །
འདི་ནི་སེམས་བསྐྱེད་ཀྱི་སྐབས་ཡིན་པས། འདི་ལྟ་བུའི་བསམ་པ་བསྐྱེད་པ་
ནི་ཤིན་ཏུ་གནད་ཆེ་བར་གསུངས་
དེ་ནས་ཁྱད་པར་ཅན་གྱི་སེམས་བསྐྱེད་ཚུལ་ནི སྤྱིར་སེམས་བསྐྱེད་ལ་
སྤྱིའི་སེམས་བསྐྱེད་དང་ཁྱད་པར་ཅན་གྱི་སེམས་བསྐྱེད་གཉིས་ཡོད་པ་ལས།
འདིར་ཁྱད་པར་ཅན་གྱི་སེམས་བསྐྱེད་ཅེས་པ་ནི་ཐེག་པ་ཆེན་པོའི་བློ་སྦྱོང་
གི་ཉམས་ལེན་ལ་སྦྱར་ཡོད་པའི་ཕྱིར་ན་ཁྱད་པར་གྱི་སེམས་བསྐྱེད་ཅེས་་་་་་
བརྗོད། བ།ང་གི་དོན་དུ་སེམས་བསྐྱེད་ན། མར་གྱུར་སེམས་ཅན་ཐམས་ཅད་
ཀྱི་དོན་དུའོ། །བསྐྱེད་བྱའི་སེམས་དེ་གང་ཞེ་ན། རྫོགས་པའི་སངས་རྒྱས་ཀྱི་
གོ་འཕང་ཐོབ་བྱར་འཛིན་པ་དེའོ། །དེས་ན་མ་སེམས་ཅན་ཐམས་ཅད་ཀྱི་
112



དོན་དུ་མྱུར་བ་མྱུར་བར་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་་་་་
ཐོབ་པར་བྱ་བ་སྟེ། འདིར་མྱུར་བ་གཉིས་སྡུད་མར་གསུངས་པའི་སྔ་མ་ནི་ཚེ་
གཅིག་ལུས་གཅིག་ལ་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་བའི་
དོན་དང་ཕྱི་མས་ལོ་གསུམ་ཟླ་གསུམ་ཕྱོགས་གསུམ་གྱི་ཡུན་ལ་སངས་རྒྱས་ཀྱི་
གོ་འཕང་རིན་པོ་ཆེ་ཐོབ་པར་བྱ་བའི་དོན་སྟོན། ཡང་ན་སྔ་མ་ནི་ཚེ་གཅིག་
ལུས་གཅིག་ལ་སངས་རྒྱས་ཀྱི་གོ་འཕང་ཐོབ་པར་བྱ་ཞེས་པ་དང་། ཕྱི་མ་ནི་
སྙིགས་དུས་ཀྱི་ཚེ་ཐུང་གཅིག་ལ་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་
ཀྱང་ཐོབ་པར་བྱ་ཞེས་སྦྱར་ནའང་འགྲིག་པ་ཡིན༑ སྤྱིར་ཚེ་གཅིག་ལ་འཚང་
རྒྱ་ན་སྙིགས་དུས་ཀྱི་ཚེ་ཐུང་གཅིག་ལ་འཚང་རྒྱ་བས་ཁྱབ་པ་མེད་དེ། གསང་
སྔགས་ཀྱི་ཐབས་ཟབ་མོ་ལ་བརྟེན་ནས་འཆི་མེད་ཚེ་ཡི་རིག་འཛིན་བསྒྲུབས་
ནས་ཚེ་རིང་དུ་བསྲིངས་ཏེ་བྱང་ཆུབ་སྒྲུབ་པའང་ཡོད་པའི་ཕྱིར་རོ། །དེས་ན་
མྱུར་བ་མྱུར་དུ་སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་དུ་ལམ་ཟབ་
མོ་བླ་མ་ལྷའི་རྣལ་འབྱོར་ཏེ་ངོ་བོ་རང་གི་བླ་མ་ཡིན་པ་ལ་རྣམ་པ་སྟོན་པ་་་་་
བཅོམ་ལྡན་འདས་སོགས་རང་རང་གི་ཡི་དམ་གྱི་ལྷ་ཡིན་པར་བསམ་པའི་བླ་
མའི་རྣལ་འབྱོར་གྱི་སྒོ་ནས་ཐེག་པ་ཆེན་པོའི་བློ་སྦྱོང་གི་གདམས་པ་ཉམས་
སུ་བླང་བར་བྱ་དགོས་སོ། །འདིར་བླ་མ་ནི་རང་རང་གི་ཆོས་འབྲེལ་དངོས་
ཐོབ་ཀྱི་བླ་མ་གང་ལ་མོས་པ་དེར་གོ་ཆོག་པ་དང་ལྷ་ནི་རང་རང་གིས་ཡི་་་་་
དམ་གང་བསྟེན་པ་དེར་གོ་དགོས། འདིར་སྐབས་སུ་བབ་པའི་ཚོགས་ཞིང་
གི་གཙོ་བོ་ནི་སྟོན་པ་ཐུབ་པའི་དབང་བོ་ཡིན་ནོ། །འོ་ན་སྟོན་པ་ཐུབ་པའི་
113



དབང་བོ་འདིར་བསྟན་གྱི་ལྷ་ཡིན་ནམ་ཞེ་ན། ལྷ་ཡིན་ཏེ། སྤྱིར་ལྷ་ཞེས་པ་ནི་
ལྷ་འདྲེ་གཉིས་སུ་ཕྱེ་བའི་ལྷ། ལྷ་མི་གཉིས་སུ་ཕྱེ་བའི་ལྷ་དང་། འཕགས་པའི་
གང་ཟག་དང་། རྒྱལ་བོ་བཅས་ལ་འཇུག་པ་ལས། འདིར་འཕགས་པའི་གང་
ཟག་ལ་འཇུག་གོ །སྟོན་པའི་སྐུ་ལ་ལྷ་སྐུ་ཞེས་པའང་འཕགས་པའི་གང་ཟག་
གི་སྐུ་ལ་གོ་དགོས་སོ། །ཐེག་པ་ཆེན་པོའི་བློ་སྦྱོང་ཞེས་པའི་སྦྱང་བྱའི་བློ་དེ་
གང་ལ་གོ་དགོས་ཤེ་ན། བྱང་ཆུབ་ཀྱི་སེམས་རིན་པོ་ཆེ་ལ་གོ་དགོས་པས
འདིར་བྱང་ཆུབ་སེམས་སྦྱོང་གི་གདམས་པ་དང་ཐེག་པ་ཆེན་པོའི་བློ་སྦྱོང་་་
གཉིས་དོན་གཅིག་མིང་གི་རྣམ་གྲངས་ཡིན་ཏེ། དེ་གཉིས་ཀའི་ཆེད་དུ་བྱ་བ་
གཞན་དོན་དུ་རང་གིས་རྫོགས་པའི་སངས་རྒྱས་ཀྱི་གོ་འཕང་འཐོབ་པར་་་་་
འདོད་པའི་བསམ་པ་ཁྱད་པར་ཅན་དེ་ཡིན་པའི་ཕྱིར་རོ། །དེ་ལྟ་བུའི་བསམ་
པ་དེ་སྦྱོང་བའི་གདམས་པ་ཉམས་སུ་བླང་བར་བྱའོ་ཞེས་ལན་གང་མང་་་་་་་
བརྗོད་ཅིང་འདུན་པ་ཤུགས་དྲག་ཏུ་བྱའོ། །ཞེས་གསུངས་པ་ནི་སྐྱབས་ཡུལ་
གསལ་འདེབས་པའི་དོན་ནོ། །
བཞི་བ། ཚོགས་ཞིང་གསལ་གདབ་པ་ནི། རང་གི་མདུན་གྱི་ཐད་དྲུང་
གི་ནམ་མཁའི་གནས་སུ་སེང་གེ་ཆེན་པོ་བརྒྱད་ཀྱིས་བཏེགས་པའི་རིན་པོ་་་་
ཆེའི་ཁྲི་མཐོ་ཞིང་ཡངས་པའི་སྟེང་ཁར་སྣ་ཚོགས་པད་ཟླ་ཉི་མའི་དཀྱིལ་་་་་
འཁོར་གྱི་གདན་ལ། བླ་མ་ཐུབ་པའི་དབང་བོ་ལ་དངོས་བརྒྱུད་ཀྱི་བླ་མ་ཡི་
དམ་སངས་རྒྱས་བྱང་སེམས་དཔའ་བོ་དཔའ་མོ་བསྟན་སྲུང་ཡེ་ཤེས་པའི་་་་་
ཚོགས་རྣམས་ཀྱིས་བསྐོར་ནས་བཞུགས་པ། དེ་དག་རང་རང་གི་མདུན་ན་
114



ག་
གདན་ཁྲི་ཕུན་སུམ་ཚོགས་པ་ལ་རང་རང་གིས་གསུངས་པའི་ལུང་གི་ཆོས་་་་
རྣམས་འོད་ཀྱི་རང་བཞིན་ཅན་གྱི་པོ་ཏིའི་རྣམ་པར་ཡོད་པ། དེ་དག་གི་
ཕྱི་རོལ་ཏུ་གང་ལ་གང་འདུལ་གྱི་སྤྲུལ་བའི་བཀོད་པ་བསམ་གྱིས་མི་ཁྱབ་པ་
ཕྱོགས་བཅུར་འཕྲོ་བཞིན་པ་ཞིག་གསལ་གདབ། འདི་ནི་དམིགས་རྣམ་སྐྱོང་
ཚུ་ ་ལམ་དམིགས་པ་གསལ་འདེབས་ཚུལ་གྱི་སྙན་བརྒྱུད་ཀྱི་སྐོར་ཡིན་ནོ། །
རྒྱ། ་ང་ ར་བྱེད་ན་སྤྱན་དྲང་བ་དང་སྐུ་ཁྲུས་གསོའ།་བ། ན་བཟའ་དང་རྒྱན་ཆ་
འ བུལ་བ། ཚོགས་ཀྱི་ཞིང་དུ་ཡུན་དུ་བཞུགས་པར་གསོལ་བ་གདབ་པ་རྣམས་
ནི་སྤྱན་འདྲེན་གྱི་ཚིག་ཡིན་པས། འདི་ལ་མ་ག་དྷ་བཟང་མོའི་རྟོགས་བརྗོད་
ལས་བྱུང་བའི་མ་ལུས་སེམས་ཅན་ཀུན་གྱི་མགོན་གྱུར་ཀྱང༌། །ཞེས་སོགས་ཀྱི་
ཚིག་འདིའི་སྒོ་ནས་སྤྱན་འདྲེན་པ་དང༌། ཁྲུས་གསོལ་འབུལ་བ། ན་བཟའ་
འབུལ་བ། རྒྱན་ཆ་འབུལ་བ་སོགས་སྤྱོད་འཇུག་གི་ཚིག་དེའི་སྒོ་ནས་མཛད་
པའི་ཕྱག་སྲོལ་ཡོད་པ་ལྟར་དང་། དེ་ནས་ཚོགས་ཀྱི་ཞིང་དུ་ཡུན་རིང་དུ་
བརྟན་པར་བཞུགས་པའི་གསོལ་བ་གདབ་པ་རྣམས་བྱའོ། །
ལྔ་བ། བསགས་སྦྱང་གི་གནད་བསྡུས་པ་ཡན་ལག་བདུན་པ་མཎྜལ་
དང་བཅས་པ་འབུལ་བ་ནི། འདིར་བསགས་སྦྱང་ཞེས་པའི་བསགས་ནི་
མཐུན་རྐྱེན་ཚོགས་བསགས་པ་དང༌། སྦྱང་ཞེས་པ་ནི་འགལ་རྐྱེན་སྡིག་སྒྲིབ་
སྦྱོང་བའི་དོན་ཏེ། བསགས་སྦྱང་གི་གནད་གཅིག་ཏུ་བསྡུས་ན་ཡན་ལག་
བདུན་པའི་ནང་དུ་འདུས་པས་ན། ཆོ་ག་གང་བྱེད་ཀྱང་ཡན་ལག་བདུན་པ་
ནི་གཞི་རྐང་ལྟ་བུ་ཡིན་པས། མགོ་དགེ་བའི་བཤེས་གཉེན་བསྟེན་ཚུལ་ནས་
115



བཟུང་མཐར་མི་སློབ་ཟུང་འཇུག་གི་བར་གྱི་ལམ་ཐམས་ཅད་ཀྱི་རྟོགས་པ་་་་
རང་རྒྱུད་ལ་སྐྱེ་བའི་རྐྱེན་ནི་ཚོགས་བསགས་པ་དང་སྒྲིབ་པ་སྦྱོང་བ་གཉིས་་་
ཡིན་ཏེ། དེ་ལ་འགལ་རྐྱེན་བསལ་ཞིང་མཐུན་རྐྱེན་འཛོམས་དགོས་པའི་ཕྱིར།
ལྷན་ཅིག་བྱེད་རྐྱེན་འདི་གཉིས་ཀ་མེད་པར་དམིགས་རྣམ་སྐྱོང་བའི་ཉམས་
ལེན་ཙམ་ལ་འབད་ལོ་བྱས་ཀྱང་ལམ་རྒྱུད་ལ་སྐྱེས་པ་ཤིན་ཏུ་དཀའ་ལ།
མཐུན་རྐྱེན་ཚོགས་བསགས་པ་དང་འགལ་རྐྱེན་སྒྲིབ་པ་སྦྱོང་བ་གཉིས་ཀ་་་་་
འཛོམས་ན་ལམ་གྱི་རྟོགས་པ་གང་ཡིན་ཡང་རྒྱུད་ལ་སྐྱེ་སླ་བས། ལམ་གྱི་
རྟོགས་པ་རྒྱུད་ལ་སྐྱེ་ཐུབ་མིན་ནི་ཚོགས་བསགས་སྒྲིབ་སྦྱོང་ལ་རག་ལས་པ་་་
ཡིན་ནོ། །དེར་མ་ཟད་སྟོང་ཉིད་རྟོགས་པའི་ལྟ་བ་རྒྱུད་ལ་སྐྱེ་བའང་འདི་
གཉིས་ཀར་རག་ལས་པ་ཡིན་ཏེ། སེམས་ཀྱི་ཆོས་ཉིད་མཐོང་བ་ཡང་། །
ཚོགས་བསགས་སྒྲིབ་སྦྱོང་ལ་བལྟོས་པས། །ཞེས་གསུངས་པ་ལྟར་བསགས་
སྦྱང་གི་གནད་བསྡུས་པའི་ཡན་ལག་བདུན་པས་རྒྱུད་སྦྱང་དགོས་སོ། །
འདིར་འབད་བློ་ཞེས་བྲིས་པ་མ་དག་པའི་ཡིག་སྐྱོན་ཏེ། འབད་ལོ་ཞེས་པའི་
ལོ་ཡིག་ནི་ལ་ཡིག་ལ་ན་རོ་སྦྱར་བ་འདི་འབྲི་དགོས་ཏེ་འབད་ལོ་ནི་འབད་་་་
ཁུལ་བྱས་པའི་དོན་ཏེ། དཔེར་ན་མཐོང་ལོ། ཐོས་ལོ། བཤད་ལོ་སོགས་ལས་
གང་རུང་ཞིག་བྱེད་ཁུལ་བྱས་པའི་དོན་ནོ། །དེས་ན་བསགས་སྦྱང་གི་གནད་
བསྡུས་པའི་ཡན་ལག་བདུན་པས་རྒྱུད་སྦྱང་དགོས་ན། དེའི་ཁུངས་གང་ཡིན་
ཞེ་ན། ཡན་ལག་བདུན་པ་ནི་མདོ་སྡེ་ཕལ་བོ་ཆེའི་དོན་སྡུད་བཟང་བོ་སྤྱོད་
པའི་སྨོན་ལམ་ལས། ཇི་སྙེད་སུ་དག་ཕྱོགས་བཅུའི་འཇིག་རྟེན་ན། །ཞེས་པ་
116



ནས། ཐམས་ཅད་བདག་གིས་བྱང་ཆུབ་ཕྱིར་བསྔོ་འོ། །ཞེས་པའི་བར་གྱིས་
བསྟན་པ་ལྟར། ཕྱག་འཚལ་བ་དང་། མཆོད་པ་འབུལ་བ་དང་། སྡིག་ལྟུང་
བཤགས་པ་དང༌། རྗེས་སུ་ཡི་རང་བྱ་བ་དང་། ཆོས་འཁོར་བསྐོར་བར་སྐུལ་
བ་དང་། མྱ་ངན་ལས་མི་འདའ་བར་གསོལ་བ་འདེབས་པ་དང་། དགེ་བ་
མཐའ་དག་རྫོགས་པའི་བྱང་ཆུབ་ཏུ་བསྔོ་བ་བཅས་བདུན་ནོ། །བློ་གྲོས་དང་
རྩོལ་བ་ཆེ་བ་རྣམས་ཀྱིས་རབ་ཏུ་ན་སྤྱོད་འཇུག་ནས་གསུངས་པའི་ཡན་ལག་
བདུན་པའི་ཆོ་ག་ཡོངས་སུ་རྫོགས་པ་བློ་ལ་བཟུང་ནས་ཁ་བཏོན་དུ་བྱས་ན།
དེ་ལ་ཚིག་གི་ནུས་པ་ཐོན་ཞིང་དོན་ཧ་ཅང་གསལ་བས་ཕུན་སུམ་ཚོགས་པ་
ཞིག་འབྱུང་མོད། དེ་ཙམ་མ་འགྲུབ་ཀྱང་། རིན་ཆེན་སེམས་དེ་གཟུང་བར་
བྱ་བའི་ཕྱིར། །དེ་བཞིན་གཤེགས་པ་རྣམས་དང་དམ་པའི་ཆོས། །དཀོན་
མཆོན་དྲི་མ་མེད་དང་སངས་རྒྱས་སྲས། །ཡོན་ཏན་རྒྱ་མཚོ་རྣམས་ལ་ལེགས་
པར་མཆོད། །ཅེས་སོགས་མཆོད་ཕྲེང་དང་། གཙོ་བོ་རྒྱལ་བ་འགྲོ་བའི་
མགོན། །ཞེས་པ་ནས། འཇིགས་པ་མྱུར་དུ་བསལ་དུ་གསོལ། །ཞེས་པའི་བར་
རྣམས་བརྗོད་ཅིང་དོན་ཡིད་ལ་དྲན་པར་བྱས་ན། དམིགས་རྣམ་གསལ་བོ་
ཡོང་བ་ལ་དགོས་པ་ཆེ་ཞིང་བློ་འཁུལ་ཆེ་བ་དང་བྱིན་རླབས་ཀྱི་ཚན་ཁ་ཤིན་
ཏུ་ཆེའོ། །གཞན་ཡང་བརྐྱངས་ཕྱག་དང་སྦྲགས་ནས་ལྟུང་བཤགས་འདོན་པ་
དང་གསེར་འོད་དམ་པའི་མདོ་ལས་བསྟན་པའི་བ ཤགས་པའི་ཚིགས་བཅད་
ཀྱི་སྐོར་རྣམས་ཀྱང་བློར་བཟུང་སྟེ། དེའི་སྒོ་ནས་བ ཤགས་པ་བྱས་ནའང་
བཟང་བས་བསགས་སྦྱང་གི་སྒོ་གང་ཟབ་ནས་འབད་པར་བྱ་དགོས་སོ། །
117



སྡིག་སྒྲིབ་སྦྱོང་བྱེད་ཀྱི་ཐབས་མཆོག་ཏུ་གྱུར་པ་ནི་རྡོ་རྗེ་སེམས་དཔའི་སྒོམ་་་་་
བཟླས་དང་འབྲེལ་བའི་སྒོ་ནས་ཡི་གེ་བརྒྱ་བ་བཟླ་བ་སྟེ། དེའི་ཚུལ་ནི།
དཀོན་མཆོག་གསུམ་ལ་སྐྱབས་སུ་འགྲོ། །སེམས་ཅན་ ཐམས་ཅད་བདག་གིས་
སྒྲོལ། །བྱང་ཆུབ་གནས་ལ་འགོད་པར་བགྱི། །བྱང་ཆུབ་སེམས་ནི་ཡང་དག་
བསྐྱེད། །ལན་གསུམ། རང་གི་སྤྱི་བོར་པཾ་ལས་པདྨ་དང་ཨ་ལས་ཟླ་བའི་
དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་དཀར་བོ་རྩེ་ལྔ་བ་ལྟེ་བ་ཧཱུྃ ་གིས་མཚན་
པ། དེ་ལས་འོད་ཟེར་འཕྲོས། འདུས་ཡོངས་སུ་གྱུར་པ་ལས་རྡོ་རྗེ་སེམས་
དཔའ་སྐུ་མདོག་དཀར་བོ་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་་་་
འཛིན་པས། ཡུམ་རྡོ་རྗེ་སྙེམས་མ་དཀར་མོ་ཞལ་གཅིག་ཕྱག་གཉིས་ཀྱིས་གྲི་
གུག་དང་ཐོད་པ་འཛིན་པ་ལ་འཁྱུད་པ། གཉིས་ཀའང་དར་གྱི་ན་བཟའ་
དང་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ། ཡབ་རྡོ་རྗེ་སྐྱིལ་ཀྲུང་གིས་
བཞུགས་པ། དེའི་ཐུགས་ཀར་ཟླ་བའི་སྟེང་དུ་ཧཱུྃ་ཡིག་དཀར་བོ། དེ་ལས་
འོད་ཟེར་འཕྲོས། རང་འདྲའི་ཡེ་ཤེས་པ་དང་གཉིས་སུ་མེད་པར་གྱུར། སླར་
ཡང་ཐུགས་ཀའི་ཧཱུྃ་ལས་འོད་ཟེར་འཕྲོས་དབང་གི་ལྷ་རྣམས་སྤྱན་དྲངས།
དེ་བཞིན་གཤེགས་པ་ཐམས་ཅད་ཀྱིས་མངོན་པར་དབང་བསྐུར་དུ་གསོལ།
ཞེས་གསོལ་བ་བཏབ་པས། དེ་རྣམས་ཀྱིས་ཡེ་ཤེས་ཀྱི་བདུད་རྩིས་གང་བའི་
བུམ་པ་ཐོགས་ནས། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་ཡེ་ཨཱཿ ཧཱུྃ།
ཞེས་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་། མི་བསྐྱོད་པས་དབུ་
བརྒྱན་པར་གྱུར། བཅོམ་ལྡན་འདས་རྡོ་རྗེ་སེམས་དཔའ་བདག་དང་སེམས་
1 18



ཅན་ཐམས་ཅད་ཀྱི་སྡིག་སྒྲིབ་དང་དམ་ཚིག་ཉམས་ཆག་ཐམས་ཅད་བྱང་་་་་
ཞིང་དག་པར་མཛད་དུ་གསོལ། ཞེས་གསོལ་བ་བཏབ་པས། ཐུགས་ཀའི་ཧཱུྃ་
ལས་འོད་ཟེར་འཕྲོས། སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། སངས་
རྒྱས་སྲས་བཅས་ལ་མཉེས་པའི་མཆོད་པ་ཕུལ། དེ་རྣམས་ཀྱི་ཡོན་ཏན་
ཐམས་ཅད་འོད་ཀྱི་རྣམ་པར་བསྡུས་ནས་ཐུགས་ཀའི་ཧཱུཾ་ལ་ཐིམ་པས་གཟི་་་་
བརྗིད་དང་མཐུ་སྟོབས་ཕུན་སུམ་ཚོགས་པར་གྱུར། ཨོཾ་བཛྲ་ས་ཏྭ་ས་མ་ཡ།
མ་ནུ་པཱ་ལ་ཡ། བཛྲ་ས་ཏྭཱ་ཏེ་ནོ་བ་ཏིཥྛ། ཌི་ཌྷ་མེ་བྷཱ་ཝ། སུ་ཏོ་ཁྱོ་མེ་བྷཱ་ཝ། སུ་
པོ་བྱོ་མེ་བྷཱ་ཝ། ཨ་ནུ་རཀྟ་མེ་བྷཱ་ཝ། སརྦ་སིདྡྷི་མེ་པྲ་ཡ་ཙྪ། སརྦ་ཀརྨ་སུ་ཙ་མེ།
ཙི་ཏྟཾ་ཤྲཱི་ཡཾ། ཀུ་རུ་ཧཱུྃ། ཧ་ཧ་ཧ་ཧ་ཧོ ། བྷ་ག་ཝཱན། སརྦ་ཏ་ཐཱ་ག་ཏ། ·ཛ་
མཱ་མེ་མུཉྩ། བཛཱི་བྷ་ཝ། མ་ཧཱ་ས་མ་ཡ་ས་ཏཱ་ཨཱཿ ཧཱུྃ་ཕཊ། ཞེས་ལན་གང མང་
བཟླ། བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་
ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །
ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། །
རྡོ་རྗེ་སེམས་དཔའི་ཞལ་ནས། རིགས་ཀྱི་བུ་ཁྱོད་ཀྱི་སྡིག་སྒྲིབ་དང་དམ་ཚིག་
ཉམས་ཆག་ཐམས་ཅད་བྱང་ཞིང་དག་གོ་ཞེས་གསུངས་ནས་རང་ལ་ཐིམ་་་་
པས། རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་
ཕྱེད་པར་གྱུར། ཞེས་པའི་མན་ངག་འདི་བཞིན་བཟླས་ན་སྡིག་ལྟུང་འདག་
པར་འགྱུར་རོ། །དེའི་རྐྱེན་གྱིས་དགེ་ལྡན་པ་ལ་སྔོན་འགྲོའི་ཁྲིད་ཆེན་བཞིའི་
སྒོ་ནས་ཉམས་ལེན་བྱེད་ཚུལ་གྱི་ཕྱག་སྲོལ་ཡོད་ལ། སྔོན་འགྲོའི་ཁྲིད་ཆེན་



བཞི་ནི། སྡིག་ལྟུང་སྦྱོང་བ་རྡོ་རྗེ་སེམས་དཔའི་སྒོམ་བཟླས་ཀྱི་ཁྲིད་དང༌།
བྱིན་རླབས་མྱུར་དུ་འཇུག་པའི་སྒོ་བླ་མའི་རྣལ་འབྱོར་གྱི་ཁྲིད། ཚོགས་
བསགས་པ་མཎྜལ་གྱི་ཁྲིད། སྐྱབས་འགྲོ་སེམས་བསྐྱེད་ཀྱི་ཁྲིད་དང་བཞིའོ། །
ཡན་ལག་བདུན་པ་སོ་སོའི་དམིགས་རྣམ་ཇི་ལྟར་བྱ་ཚུལ་བླ་མས་ཞིབ་ཏུ་་་་་
བསྟན་པ་ལྟར་ངེས་པར་བྱོས་ལ་རྒྱུད་དང་འདྲེས་ངེས་སུ་བྱའོ། །འདིར་
དམིགས་རྣམ་སྐྱོང་ཚུལ་གྱི་རིམ་པ་རྣམས་བླ་མས་མ་བསྟན་ཀྱང་དཔེ་ངོས་་་་
ནས་ཚིག་དོན་གོ་མི་ཐུབ་པ་ལྟ་བུ་ནི་མ་ཡིན་ཡང་། འདིར་བླ་མས་ཞིབ་ཏུ་
བསྟན་པ་ལྟར་ངེས་པར་བྱོས་ཞེས་གསུངས་དགོས་དོན་ནི། ལུང་རྒྱུན་དང་
ཁྲིང་རྒྱུན་སོགས་བླ་མ་ལས་ཐོབ་ན་རང་ལ་བྱིན་རླབས་འཇུག་ཚབས་ཆེ་བས་
ན་ཡོ ་ལྟར་དུ་གསུངས། དེ་ཡང་ཁ་ཙམ་ཚིག་ཙམ་ཞིག་གིས་མི་འོང་བས་ཆུ་
དང་འོ་མ་འདྲེས་པ་ལྟར་དོན་དེ་རང་རྒྱུད་དང་འདྲེས་ངེས་སུ་བྱ་དགོས་སོ། །
དེ་ནས་དམིགས་པ་གསལ་བར་བྱས་ནས་མཎྜལ་ཕུལ། སྤྱིར་མཎྜལ་ལ་ཚོམ་
བུ་བདུན་མ་དང༌། ཚོམ་བུ་ཉེར་ལྔ་མ། སོ་བདུན་མ་སོགས་སྣ་ཚོགས་ཡོད་པ་
འདིའི་ཁྲིད་ཟུར་དུ་ཡོད་པས་འདིར་སྤྲོ་བར་མི་བྱའོ། །མཎྜལ་ཕུལ་ཏེ་དོན་
ཆེན་པོ་གསུམ་གྱི་སྒོ་ནས་གསོལ་བ་འདེབས་པ་ནི། བཤེས་གཉེན་ལ་མ་གུས་
པ་ནས་བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་
སྣ་མཐའ་དག་མྱུར་དུ་འགག་པར་བྱིན་གྱིས་བརླབ་ཏུ་གསོལ། བཤེས་གཉེན་
ལ་གུས་པ་ནས་དེ་ཁོ་ན་ཉིད་དེ་སྟོང་ཉིད་རྟོགས་པའི་བར་གྱི་ཕྱིན་ཅི་མ་ལོག་
པའི་བློ་སྣ་མཐའ་དག་བདེ་བླག་ཏུ་སྐྱེ་བར་བྱིན་གྱིས་བརླབ་ཏུ་གསོལ། རྐྱེན་
t 20



ཕྱི་ནང་གི་བར་ཆད་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ་་་་
ཞེས་པའི་གསོལ་བ་འདེབས་པ་སྟེ་གསུམ་མོ། །དེ་ལྟར་བརྗོད་མ་ཐག་པའི་
དོན་ཆེན་པོ་གསུམ་གྱི་སྒོ་ནས་གསོལ་བ་འདེབས་པ་འདི་ལན་གསུམ་བྱའོ། །
དྲུག་པ་གསོལ་བ་འདེབས་པ་མན་ངག་བཞིན་རྒྱུད་དང་འདྲེས་ངེས་སུ་
བྱ་བ་ནི། བདུད་རྩི་སྙིང་བོ་ལས། མདོར་བསྡུས་ཤིག་བྱེད་ན། ཞེས་པ་ནས།
རྒྱུད་བྱིན་གྱིས་བརླབས་པའི་མོས་པ་བྱའོ། །ཞེས་པའི་བར་གསུངས་ཏེ།
འདིར་མདོར་བསྡུས་ཤིག་བྱེད་ན་བཤད་མ་ཐག་པའི་དོན་ཆེན་པོ་གསུམ་གྱི་
སྒོ་ནས་གསོལ་བ་འདེབས་པ་འདིས་ཆོག་ཀྱང་། ལམ་གྱི་རྟོགས་པ་རྒྱུད་ལ་
སྐྱེ་བ་ལ་དངོས་དང་བརྒྱུད་པའི་བླ་མ་རྣམས་ལ་གསོལ་བ་འདེབས་པ་དང་།
གསོལ་བ་བཏབ་ནས་བྱིན་རླབས་འཇུག་པ་གལ་ཆེ་བས། བྱིན་རླབས་འཇུག་
པའི་སྒོ་ནི་གསོལ་བ་འདེབས་པ་དང་དད་པ་དང་མོས་གུས་བྱེད་པ་འདི་་་་་
དག་ཡིན་ལ། དེ་ཡང་བྱིན་རླབས་འཇུག་མི་འཇུག་དང་འཇུག་ཚད་ཀྱི་ཆེ་
ཆུང་སོགས་ནི་རང་རྒྱུད་ཀྱི་དད་པ་ཆེ་ཆུང་ལ་རེག་ལས་པ་ཡིན་པས། བྱིན་
རླབས་ཆེ་ཆུང་ནི་ཕྱིའི་སྐྱབས་ཡུལ་གྱི་སྟེང་དུ་ཡོད་པ་མ་ཡིན་པར་རང་གི་་་་༌་
སྟེང་ན་ཡོད་པ་ཡིན་ལ། དེ་བཞིན་སྐུ་གསུང་ཐུགས་རྟེན་གྱི་དབང་དུ་བཏང་
ནའང་དེ་དག་ལ་བྱིན་རླབས་ཆེ་ཆུང་བཤད་པ་དེ་ཡང་རྟེན་ཁོ་རང་གི་སྟེང་
ན་ཡོད་པ་མ་ཡིན་པར་དད་པ་བྱེད་མཁན་གྱི་གང་ཟག་གི་སྟེང་ན་ཡོད་དེ།
ཁོ་རང་ལ་དད་པ་དང་མོས་གུས་ཆེ་ན་བྱིན་རླབས་འཇུག་ཚབས་ཆེ་བ་དང་
དད་པ་དང་མོས་གུས་ཆུང་ན་བྱིན་རླབས་ཀྱང་ཆུང་ངུ་ཞིག་ལས་མི་འཇུག་
121



པ་དང༌། དད་པ་གཏན་ནས་མེད་མཁན་ཞིག་ཡིན་ན་བྱིན་རླབས་འཇུག་
པའི་སྒོ་མེད་དོ། །དཔེར་ན་ལྷ་སའི་ཇོ་བོ་རིན་པོ་ཆེ་ལ་མཚོན་ན། དེ་ལས་
ལྷག་པའི་རྟེན་བྱིན་ཅན་ཞིག་ང་ཚོ་ཁ་བ་ཅན་གྱི་ལྗོངས་ན་གཞན་ཞིག་བརྩི་
རྒྱུ་མེད་པ་ཡིན་མོད། ལས་འབྲས་དང་ཚེ་སྔ་ཕྱི་ཁས་མི་ལེན་ཞིང་དད་པ་
གཏན་ནས་མེད་པའི་མི་ཞིག་ཡིན་ན། ཇོ་བོ་རིན་པོ་ཆེར་དངོས་སུ་མཇལ་
བར་མ་ཟད། ཇོ་སྐུ་ཡུན་རིང་བོ་ཞིག་ལ་འཁུར་ཏེ་བསྡད་ཀྱང་ཟངས་རྡོག་
ཅིག་ཁུར་བའི་ངལ་བ་བསྟེན་པ་ཙམ་ལས་ཕན་པ་གང་ཡང་འབྱུང་མི་སྲིད་་་
པས། བྱིན་རླབས་ཞུགས་པ་ཞིག་གལ་ཆེ་བར་བླ་མ་དམ་པ་རྣམས་ཀྱིས་ནན་
ཏན་དུ་གསུངས་པས། གསོལ་བ་འདེབས་ཚུལ་ནི། དཔལ་ལྡན་རྩ་བའི་བླ་མ་
རིན་པོ་ཆེ། །བདག་གི་སྤྱི་བོར་པད་ཟླའི་སྟེང་བཞུགས་ལ། །བཀའ་དྲིན་ཆེན་
པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་སྩལ་དུ་
གསོལ། །བསྐལ་བཟང་རྣམ་འདྲེན་རྒྱལ་བ་གཞན་དག་གིས། །འདུལ་བར་མ་
ནུས་སྙིགས་དུས་འགྲོ་བ་ལ། །ལྷག་པར་བརྩེ་བའི་སྟོན་པ་ཐུགས་རྗེ་ཅན། །
འདྲེན་པ་མཉམ་མེད་ཤཱཀྱའི་རྒྱལ་བོ་ལ། །གསོལ་བ་འདེབས་སོ་བདག་རྒྱུད་
བྱིན་གྱིས་རློབས། །བྱམས་པ་ཐོགས་མེད་དབྱིག་གཉེན་རྣམ་གྲོལ་སྡེ། །མཆོག་
སྡེ་དུལ་བའི་སྡེ་དང་གྲགས་པའི་སྡེ། །སེང་བཟང་ཀུ་ས་ལི་གཉིས་གསེར་གླིང་
བ །རྒྱ་ཆེན་སྤྱོད་བརྒྱུད་བླ་མའི་ཚོགས་རྣམས་ལ། །གསོལ་བ་འདེབས་སོ་
བདག་རྒྱུད་བྱིན་གྱིས་རློབས། །འཇམ་པའི་དབྱངས་དང་ཀླུ་སྒྲུབ་འཕགས་པ་
ལྟ། །སངས་རྒྱས་བསྐྱངས་དང་ཟླ་བ་གྲགས་པའི་ཞབས། །རིག་པའི་ཁུ་བྱུག་
122



རྣམ་གཉིས་ལ་སོགས་པ། །ཟབ་མོ་ལྟ་བརྒྱུད་བླ་མའི་ཚོགས་རྣམས་ལ། །
གསོལ་བ་འདེབས་སོ་བདག་རྒྱུད་བྱིན་གྱིས་རློབས། །འཇམ་པའི་དབྱངས་
དང་རྒྱལ་སྲས་ཞི་བ་ལྷ། །ཨེ་ལ་དྷ་རི་དཔའ་བོ་རྡོ་རྗེ་དང་། །རྒྱལ་སྲས་རིན་
ཆེན་དཔལ་དང་གསེར་གླིང་བ། །རླབས་ཆེན་སྤྱོད་བརྒྱུད་བླ་མའི་ཚོགས་
རྣམས་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །ཇོ་བོ་ཨ་ཏི་
ཤ་དང་རྒྱལ་བ་འབྲོམ། །པོ་ཏོ་ཤ་ར་མཆད་ཁ་ལ་སོགས་པ། །རིན་ཆེན་
སེམས་མཆོག་ཐུགས་དམ་མཐིལ་ཉིད་དུ། །འཛིན་མཛད་བཀའ་གདམས་བླ་
མའི་ཚོགས་རྣམས་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །
ཚང་ལ་མ་ནོར་ལམ་བཟང་སྤེལ་བ་ལ། །ཟླ་བྲལ་རྗེ་བཙུན་བླ་མ་བཙོང་ཁ་
བ། །ཡབ་སྲས་བརྒྱུད་པར་བཅས་པ་ཐམས་ཅད་དང་། །སྐྱབས་གནས་ཀུན་
འདུས་དྲིན་ཅན་བླ་མ་ལ། །གསོལ་བ་འདེབས་སོ་བདག་རྒྱུད་བྱིན་གྱིས་
རློབས། །ཞེས་གསོལ་བ་ཤུགས་དྲག་ཏུ་གདབ་བོ། །འདིར་རྩ་བའི་བླ་མ་ཞེས་
པས་རང་རང་གང་ལ་དད་པའི་རྩ་བའི་བླ་མ་དེ་དང་། བདག་གི་སྤྱི་བོར་
པད་ཟླའི་སྟེང་བཞུགས་ལ་ཞེས་པས་རང་གི་སྤྱི་བོར་གསལ་འདེབས་པ་སྟེ།
དེ་ལྟར་བྱེད་དགོས་པའི་རྒྱུ་མཚན་ནི། གསོལ་བ་འདེབས་ཚེ་སྤྱི་བོའི་
གཙུག །མཆོད་ཚོགས་དུས་སུ་མདུན་གྱི་མཁའ། །ཞེས་གསུངས་པ་ལྟར་
གསོལ་བ་འདེབས་པའི་ཚེ་རང་གི་སྤྱི་བོར་གསལ་འདེབས་པ་དང༌། པད་
ཟླའི་སྟེང་ཞེས་པདྨ་དང་ཟླ་བ་གཉིས་ཀྱིས་ཐབས་དང་ཤེས་རབ་གཉིས་སྟོན་
པ་སྟེ་པད་ཟླ་བརྩེགས་པ་དེས་ཐབས་ཤེས་གཉིས་མེད་མཚོན་པ་ཡིན།
1 23



བཀའ་དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་
གྲུབ་སྩལ་དུ་གསོལ། །ཞེས་སྐུ་གསུང་ཐུགས་གསུམ་ལས་གཙོ་བོ་ཐུགས་ཀྱི་
དངོས་གྲུབ་ཡིན་ལ། དངོས་གྲུབ་ཅེས་པ་ནི་བྱིན་རླབས་ལ་གོ་དགོས་པས་
སྐུའི་བྱིན་རླབས་རང་གི་ལུས་ལ་འཇུག་པ་དང་། གསུང་གི་བྱིན་རླབས་རང་
གི་ངག་ལ་འཇུག་པ་དང༌། ཐུགས་ཀྱི་བྱིན་རླབས་ཡིད་ལ་འཇུག་པར་བྱིན་
གྱིས་བརླབ་ཏུ་གསོལ་ཞེས་གསོལ་བ་འདེབས་པ་དང་། བསྐལ་བཟང་རྣམ་
འདྲེན་སོགས་ཤོ་ལོ་ཀ་གཅིག་གི་དོན་ནི། བསྐལ་བཟང་རྣམ་འདྲེན་ཏེ་སྒྲོན་
མེའི་བསྐལ་བ་འདི་ལ་བྱོན་པའི་རྣམ་འདྲེན་རྒྱལ་བ་སྟོང་ཡོད་ཀྱང་། གཞན་
རྣམས་ཀྱིས་རྩོད་ལྡན་སྙིགས་མའི་དུས་ཀྱི་འགྲོ་བ་འདི་རྣམས་གདུལ་དཀའ་
བར་གཟིགས་ནས་ཡལ་བར་བོར་བ་ན། བདག་ཅག་གི་སྟོན་པ་ཐུགས་རྗེ་
ཅན་གྱིས་རྩོད་ལྡན་སྙིགས་མའི་འགྲོ་བ་རྣམས་བདག་གིས་བསྒྲལ་བར་བྱའོ་
ཞེས་དམ་བཅའ་བཟུང་བས། རྒྱལ་བ་གཞན་རྣམས་ཀྱིས་ཁྱེད་ནི་པདྨ་
དཀར་པོ་ལྟ་བུའོ་ཞེས་བསྔགས་བརྗོད་ཕུལ་བའི་རྣམ་ཐར་ལྟར། སྙིགས་མ་
ལྔ་བོ་ཆེས་ཆེར་བདོ་ཞིང་ཚེ་ལོ་བརྒྱ་བའི་དུས་སུ་ལྷག་པར་བརྩེ་བའི་སྟོན་པ་
ཐུགས་རྗེ་ཅན། འདྲེན་པ་མཉམ་མེད་ཤཱཀྱའི་རྒྱལ་བོ་ལ་གསོལ་བ་འདེབས་
པ་སྟེ། འདིར་འདྲེན་པ་ནི་སྐྱབས་གནས་དང་སྟོན་པ་མགོན་བཅས་ཀྱི་དོན་
དང་། མཉམ་མེད་ནི། བསྐལ་བཟང་རྒྱལ་བ་གཞན་དག་གིས་འདུལ་བར་མ་
ནུས་པར་ཡལ་བར་བོར་བའི་སྙིགས་དུས་ཀྱི་འགྲོ་བ་མཐའ་དག བདག་
ཅག་གི་སྟོན་པ་ཐུགས་རྗེ་ཅན་གྱིས་འདུལ་བའི་ཁུར་བདག་གིར་བཞེས་པས་
124



ན་འདྲེན་པ་མཉམ་མེད་ཅེས་བརྗོད། བྱིན་གྱིས་རློབས་ཞེས་པའི་བྱིན་ནི་
སྐྱབས་ཡུལ་གྱི་གཟི་བྱིན་དང་ནུས་པ་མཐུ་སྟོབས་བཅས་ཀྱི་དོན་ལ་འཇུག་པ་
དང༌། རློབས་ནི་སྒྱུར་བའི་དོན་ཏེ། བདག་རྒྱུད་བྱིན་གྱིས་རློབས་ཞེས་པ་ནི།
དཔེར་ན་རྣམ་པ་ཀུན་ཏུ་སེར་སྣ་ཧ་ཅང་ཆེ་དྲགས་པ་ཞིག་ཡིན་ན་སེར་སྣ་དེ་
ཇེ་ཆུང་དུ་འགྲོ་བར་གསོལ་བ་བཏབ་པ་ལ་བརྟེན་ནས་རང་རྒྱུད་ཀྱི་སེར་སྣ་
ཇེ་ཆུང་དུ་གྱུར་ན་བྱིན་གྱིས་བརླབས་པའི་རྟགས་ཡིན་པ་དང་། སེར་སྣ་
གཏན་མེད་དུ་སོང་ན་བྱིན་རླབས་མཐར་ཐུག་ཞུགས་པ་ཡིན་ནོ། །འདིར་
རྒྱ་ཆེན་སྤྱོད་བརྒྱུད་དང་ཟབ་མོ་ལྟ་བརྒྱུད་ཀྱི་གསོལ་བ་འདེབས་ཚུལ་འདི་ནི།
སྟོན་པ་བཅོམ་ལྡན་འདས་ཀྱི་གསུང་གི་གཙོ་བོ། བགྲོད་པ་གཅིག་པའི་ལམ་
བཟང་ཤེར་ཕྱིན་གྱི་མདོ་སྡེ་རིན་པོ་ཆེའི་དངོས་བསྟན་སྟོང་ཉིད་ཀྱི་རིམ་པ་་་
དང་སྦས་དོན་མངོན་རྟོགས་ལམ་གྱི་རིམ་པ་བསྟན་ཡོད་པ་ལས། དངོས་
བསྟན་སྟོང་ཉིད་ཀྱི་རིམ་པ་ནི་སྟོན་པ་བཅོམ་ལྡན་འདས་ཀྱིས་རྗེ་བཙུན་་་་་་་
བྱམས་པ་མགོན་པོ་ལ་བཀའ་བབས། དེས་འཕགས་པ་ཐོགས་མེད་ལ་
གནང་། དེ་ནས་སློབ་དཔོན་དབྱིག་གཉེན་ལ་བརྒྱུད། དེ་ནས་རྣམ་གྲོལ་སྡེ་
ལ་བརྒྱུད། དེ་ནས་མཆོག་གི་སྡེ། དེ་ནས་དུལ་བའི་སྡེ། དེ་ནས་གྲགས་པའི་
སྡེ། དེ་ནས་སེང་གེ་བཟང་བོ། ཀུ་ས་ལི་ཆེ་བ། ཀུ་ས་ལི་ཆུང་བ། དེ་ནས་བླ་མ་
གསེར་གླིང་བ་ཆོས་ཀྱི་གྲགས་པ་དེ་ནས་མཉམ་མེད་ཇོ་བོ་དཔལ་ལྡན་ཨ་ཏི་
ཤ་ལ་བརྒྱུད་པ་སོགས་རྒྱ་ཆེན་སྤྱོད་བརྒྱུད་ཀྱི་བླ་མའི་ཚོགས་རྣམས་ལ་གསོལ་
བ་འདེབས་སོ་བདག་རྒྱུད་བྱིན་གྱིས་བརླབས་ཏུ་གསོལ་ཞེས་གསོལ་བ་་་་་་
125



འདེབས་པ་དང་། ཟབ་མོ་ལྟ་བརྒྱུད་ནི། སྟོན་པ་བཅོམ་ལྡན་འདས་ཀྱིས་རྗེ་
བཙུན་འཇམ་པའི་དབྱངས་ལ་གནང་། རྗེ་བཙུན་འཇམ་དབྱངས་ཀྱིས་
མགོན་པོ་ཀླུ་སྒྲུབ་རྗེས་སུ་བཟུང་ནས་ཤེར་ཕྱིན་གྱི་དངོས་བསྟན་སྟོང་ཉིད་ཀྱི་
རྣམ་གཞག་ཀླུ་སྒྲུབ་ལ་གསུངས། དེ་ཡང་རྗེ་བཙུན་འཇམ་པའི་དབྱངས་ཀྱིས་
བྱང་ཆུབ་སེམས་དཔའ་བློ་གྲོས་རིན་ཆེན་གྱི་ཚུལ་གྱིས་ཀླུ་སྒྲུབ་ལ་གནང་།
དེས་འཕགས་པ་ལྷ། དེས་སངས་རྒྱས་བསྐྱངས། དེས་དཔལ་ལྡན་ཟླ་བ་
གྲགས་པ། དེས་རིག་པའི་ཁུ་བྱུག་ཆེ་ཆུང་གཉིས། དེ་ནས་ཇོ་བོ་རྗེ་དཔལ་
ལྡན་ཨ་ཏི་ཤ་སོགས་ལ་རིམ་གྱིས་བརྒྱུད་པའི་ཟབ་མོ་ལྟ་བརྒྱུད་ཀྱི་བླ་མའི་་་་
ཚོགས་རྣམས་ལ་གསོལ་བ་འདེབས་སོ་བདག་རྒྱུད་བྱིན་གྱིས་རློབས་ཞེས་་་
གསོལ་བ་འདེབས་པ་དང་། རླབས་ཆེན་སྤྱོད་བརྒྱུད་ནི། རྗེ་བཙུན་འཇམ་
པའི་དབྱངས་ནས་རྒྱལ་སྲས་ཞི་བ་ལྷ་ལ་བརྒྱུད། དེ་ནས་ཨེ་ལ་དྷ་རི། དཔའ་
བོ་རྡོ་རྗེ། རྒྱལ་སྲས་རིན་ཆེན་དཔལ། བླ་མ་གསེར་གླིང་བ། ཇོ་བོ་རྗེ་དཔལ་
ལྡན་ཨ་ཏི་ཤ་སོགས་ལ་བརྒྱུད་པའི་རླབས་ཆེན་སྤྱོད་བརྒྱུད་ཀྱི་བླ་མའི་ཚོགས་
རྣམས་ལ་གསོལ་བ་འདེབས་སོ་བདག་རྒྱུད་བྱིན་གྱིས་རློབས་ཞེས་གསོལ་བ་
འདེབས། དེ་ནས་ཇོ་བོ་ཨ་ཏི་ཤ་དང་རྒྱལ་བ་འབྲོམ། །སོགས་ཚིགས་བཅད་
གཅིག་གིས། ཇོ་བོ་རྗེ། འབྲོམ་སྟོན་པ་རྒྱལ་བའི་འབྱུང་གནས། དགེ་བཤེས་
པོ་ཏོ་བ། དགེ་བཤེས་མཆད་ཁ་བ་སོགས་བྱང་ཆུབ་ཀྱི་སེམས་རིན་པོ་ཆེ་
ཐུགས་དམ་གྱི་མཐིལ་དུ་འཛིན་པར་མཛད་པའི་བཀའ་གདམས་པའི་བླ་མ་
རྣམས་ལ་གསོལ་བ་འདེབས་སོ་བདག་རྒྱུད་བྱིན་གྱིས་བརླབ་ཏུ་གསོལ་ཞེས་
126



གསོལ་བ་འདེབས། ཚང་ལ་མ་ནོར་སོགས་ཚིགས་བཅད་གཅིག་གིས།
ཚང་ལ་མ་ནོར་བའི་ལམ་བཟང་སྤེལ་བ་ལ་འགྲན་པའི་ཟླ་དང་བྲལ་བའི་རྗེ་
བཙུན་བླ་མ་ཙོང་ཁ་བ་ཆེན་པོ་ཡབ་སྲས་བརྒྱུད་པ་དང་བཅས་པ་ཐམས་་་་་་
ཅད་དང༌། སྐྱབས་གནས་ཀུན་འདུས་ཀྱི་བདག་ཉིད་དྲིན་ཅན་རྩ་བའི་བླ་མ་
ལ་སྙིང་ནས་གསོལ་བ་འདེབས་སོ་བདག་རྒྱུད་བྱིན་གྱིས་བརླབ་ཏུ་གསོལ་་་་
ཞེས་གསོལ་བ་ཤུགས་དྲག་ཏུ་གདབ། བླ་མ་གོང་མ་གཅིག་ནས་གཅིག་ཏུ་
བརྒྱུད་པའི་རིམ་པ་ཚང་བར་བྱས་ཏེ་གསོལ་འདེབས་རྒྱས་པར་བྱེད་འདོད་
ན་ཡོངས་འཛིན་ཡེ་ཤེས་རྒྱལ་མཚན་གྱིས་བླ་བརྒྱུད་གསོལ་འདེབས་རྒྱས་པ་
ཞིག་ཟུར་དུ་མཛད་ཡོད་པས་དེ་ལས་ཤེས་པར་བྱའོ། །
དེ་ནས་ཐེག་པ་ཆེན་པོའི་ལམ་གྱི་རིམ་པ་སྤྱི་དང༌། ཁྱད་པར་བདག་
བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་མྱུར་དུ་རྒྱུད་ལ་སྐྱེ་་་་་
བའི་གསོལ་བ་གདབ་པ་ནི། རྙེད་དཀའ་ཡོན་ཏན་ལྡན་པའི་དལ་འབྱོར་
འདི། །དོན་མེད་ཚེ་འདིའི་བྱ་བས་མི་གཡེང་བར། །ནམ་ཡང་རྒྱུན་མི་འཆད་
པའི་བརྩོན་འགྲུས་ཀྱིས། །ཉིན་མཚན་ཆོས་ཀྱིས་འདའ་བར་བྱིན་གྱིས་
རློབས། །ཆུ་བུར་ལྟ་བུའི་མི་རྟག་ལུས་སྲོལ་འདི། །ནམ་འཇིག་ངེས་པ་མེད་
པར་རྟོགས་གྱུར་ནས། །ཚེ་འདིའི་ཕུན་ཚོགས་སྒྲུབ་པའི་བསམ་སྦྱོར་རྣམས། །
སྐད་ཅིག་ཙམ་ཡང་མེད་པར་བྱིན་གྱིས་རློབས། །སྲིད་པའི་བདེ་ལ་ནམ་ཡང་
མི་ཞེན་ཅིང་། །རང་ཉིད་ཞི་བ་དོན་ཏུ་མི་གཉེར་བར། །འགྲོ་ཀུན་དོན་དུ་
སངས་རྒྱས་སྒྲུབ་པ་ཡི། །བསམ་སྦྱོར་རྒྱུན་མི་འཆད་པར་བྱིན་གྱིས་རློབས། །
127



ཐོག་མེད་དུས་ནས་གཉེན་གྱུར་འགྲོ་བ་རྣམས། །སྡུག་བསྔལ་རྒྱ་མཚོར་བྱིང་
བ་མཐོང་གྱུར་ནས། །བུ་སྡུག་ཆུ་ཡིས་ཁྱེར་བའི་མ་བཞིན་དུ། །བཅོས་མིན་
སྙིང་རྗེ་སྐྱེ་བར་བྱིན་གྱིས་རློབས། །རང་བདེ་འདོད་ལས་ཉེས་པ་ཀུན་འབྱུང་
ཞིང་། །གཞན་ཕན་སེམས་ལས་ཡོན་ཏན་ཀུན་འབྱུང་ཕྱིར། །གཞན་སྐྱོན་
བདག་ལ་ལེན་ཅིང་བདག་ཉིད་ཀྱི། །བདེ་དགེ་གཞན་ལ་གཏོང་བར་བྱིན་
གྱིས་རློབས། །རང་ཉིད་གཅེས་པར་འཛིན་པའི་དགྲ་བོ་འདིས། །ཐོག་མེད་
དུས་ནས་རང་གཞན་སྡུག་བསྔལ་བྱས། །ཕྱིན་ཆད་བྱང་ཆུབ་སེམས་གཉིས་
སྟོབས་རྒྱས་ནས། །བདག་འཛིན་རྩད་ནས་ཐོན་པར་བྱིན་གྱིས་རློབས། །འགྲོ་
འདིས་ཐོག་མེད་དུས་ནས་ཕན་བཏགས་ཤིང༌། །བྱང་ཆུབ་སྒྲུབ་པའང་འདི་
ལ་རག་ལས་པས། །རྒྱལ་བ་བཞིན་དུ་ཕན་བདེའི་རྒྱུར་མཐོང་ནས། །གུས་
པས་སྤྱི་བོར་ལེན་པར་བྱིན་གྱིས་རློབས། །ལས་ངན་དབང་གིས་སྣོད་བཅུད་
འགལ་རྐྱེན་གྱིས། །གང་བའི་དུས་འདིར་འགལ་རྐྱེན་ཀུན་སྤངས་ནས། །
ལོགས་ནས་དམ་ཆོས་སྒྲུབ་དབང་མི་གདའ་བས། །རྐྱེན་ངན་ལམ་དུ་ལོངས་
པར་བྱིན་གྱིས་རློབས། །བདེ་སྡུག་ཕན་གནོད་འབྱོར་རྒུད་ཅི་བྱུང་ཡང་། །རྨི་
ལམ་ཡུལ་གྱི་འབྱོར་རྒུད་ཇི་བཞིན་དུ། །སྣང་ཡང་བདེན་པར་མེད་པར་ཤེས་
གྱུར་ནས། །ཞེན་མེད་རང་སར་གྲོལ་བར་བྱིན་གྱིས་རློབས། །དེ་ལྟར་ལམ་གྱི་
གནད་རྣམས་གོ་བ་དང་། །རྒྱུད་ལ་སྐྱེ་དང་སྒྲུབ་པ་མཐར་ཕྱིན་པ། །ཀུན་གྱི་
རྩ་བ་ཐེག་མཆོག་བཤེས་གཉེན་གྱིས། །འབྲལ་བ་མེད་པར་རྗེས་སུ་འཛིན་
གྱུར་ཅིག །ཅེས་གསོལ་བ་ཤུགས་དྲག་ཏུ་གདབ་བོ། །དོན་ནི། ཤིན་ཏུ་རྙེད་
128



པར་དཀའ་ཞིང་རྙེད་ན་ཡོན་ཏན་དང་ལྡན་པའི་དལ་འབྱོར་ཏེ། རང་གིས་
ཐོབ་པའི་དལ་འབྱོར་གྱི་ལུས་རྟེན་འདི་དོན་མེད་པར་ཚེ་འདིའི་བྱ་བ་སོགས་
བག་མེད་ཀྱི་གནས་སུ་མི་གཡེང་བར་བརྩོན་པ་ཤུགས་དྲག་ལ་རྒྱུན་མི་འཆད་
པའི་སྒོ་ནས་ཉིན་མཚན་ཀུན་ཏུ་དམ་པའི་ཆོས་ཀྱིས་འདའ་བར་བྱིན་གྱིས་་་་
རློབས་ཤིག་ཅེས་དང་། ཆུ་ཡི་ཆུ་བུར་ལྟ་བུའི་མི་རྟག་པའི་ལུས་སྲོག་སྟེ། མི་
རྟག་ཅིང་ནམ་འཆི་ལ་ངེས་པ་མེད་པའི་ཚུལ་རྣམས་རྟོགས་པར་བྱེད་དགོས།
སྤྱིར་ནམ་འཆི་ངེས་མེད་ཙམ་ནི་མི་རྟོགས་རྒྱུ་ཅང་མེད་དེ། དཔེར་ན་རང་
རེ་ལ་མཚོན་ན། མིག་གིས་དངོས་སུ་མཐོང་རྒྱུ་དང་རྣ་བས་དངོས་སུ་ཐོས་
རྒྱུ་མང་བོ་ཡོད་པ་ཡིན་མོད། འོན་ཀྱང་རང་ལ་ད་དུང་མི་འཆི་མི་འཆི་
སྙམ་པའི་རྟག་འཛིན་ཁོ་ནས་བཅིངས་པས་འདི་བསལ་ནས་ཚེ་འདིའི་འཚོ་
ཐབས་བདེ་ཐབས་ཁོ་ན་སྒྲུབ་པའི་བསམ་སྦྱོར་དུས་སྐད་ཅིག་ཙམ་ཡང་མེད་
པར་བྱིན་གྱིས་རློབས་ཤིག་ཅེས་གསོལ་བ་འདེབས། །ཚེ་འདིའི་ཕུན་ཚོགས་
སྒྲུབ་འདོད་ཀྱི་བསམ་སྦྱོར་འགོག་ན། དེ་འགོག་བྱེད་ནི་ནམ་འཆི་ངེས་མེད་
བསམ་པ་འདི་ཡིན་ཏེ། ནམ་འཆི་ལ་ངེས་པ་མེད་པའི་བློ་འདི་སྐྱེས་པ་ན་ཚེ་
འདིའི་ཕུན་ཚོགས་སྒྲུབ་འདོད་ཀྱི་བསམ་པ་དེ་དཔེར་ན་སྐྱུགས་ནད་ཅན་་་་་་
གྱིས་ཟས་མཐོང་བ་དང་གཅན་གཟན་གྱི་མདུན་དུ་རྩྭ་སྤུངས་པ་ལྟར་ང་་་་
གིས་འགག་པར་འགྱུར། དེ་ལས་ལྡོག་སྟེ་ཚེ་འདིའི་ཕུན་ཚོགས་སྒྲུབ་འདོད་
ཀྱི་བསམ་སྦྱོར་དྲག་པོ་ཡོད་པ་དེ་ནི་ནམ་འཆི་ངེས་མེད་མ་རྟོགས་པའི་་་་་་་་
རྟགས་ཡང་དག་ཡིན་ཏེ། སྤྱིར་ནང་གི་རྟོགས་པའི་ཚད་ནི་ང་ཚོ་སོ་སོ་སྐྱེ་བོ་
129



རྣམས་ཀྱིས་མངོན་སུམ་ཚད་མས་རྟོགས་མི་ནུས་ཀྱང་། རྗེས་དཔག་ཚད་
མས་རྟོགས་ཐུབ་སྟེ། དུ་བ་ལས་ནི་མེར་ཤེས་ཤིང་། །ཆུ་སྐྱར་ལས་ནི་ཆུར་
ཤེས་བཞིན། །གསུངས་པ་ལྟར་ཕྱིའི་སྤྱོད་ལམ་གྱི་སྟེང་ནས་ཤེས་ཐུབ་པ་ཡིན་
ནོ། །དེ་ལྟར་འདིའི་ཡན་གྱིས་སྐྱེས་བུ་ཆུང་ངུའི་ལམ་གྱི་རྟོགས་པ་རྒྱུད་ལ་
སྐྱེས་པའི་ཆ་ནས་གསུངས་སོ། །སྲིད་པའི་བདེ་ལ་ནམ་ཡང་མི་ཞེན་ཅིང་ཞེས་
སོགས་ཀྱི་དོན་ནི། སྲིད་པ་སྟེ་འཁོར་བའི་བདེ་བ་ལ་ནམ་ཡང་ཞེན་ཆགས་
མེད་ཅིང་རང་ཉིད་ཞི་བ་དོན་དུ་མི་གཉེར་བ་སྟེ། རང་ཉིད་ཁོ་ནའི་དོན་
དུ་ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞི་དོན་དུ་མི་གཉེར་
བར། ཕ་མར་གྱུར་པའི་འགྲོ་བ་ནམ་མཁའི་མཐའ་དང་མཉམ་པ་ཀུན་གྱི་
དོན་དུ་སངས་རྒྱས་བསྒྲུབ་པར་འདོད་པའི་བསམ་པ་རྒྱུན་མི་འཆད་པ་དང་
སྦྱོར་བ་རྒྱུན་མི་འཆད་པ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ་ཞེས་་་་་
གསོལ་བ་འདེབས། ཚིགས་བཅད་འདིས་ནི་སྐྱེས་བུ་འབྲིང་གི་ཆོས་སྐོར་
བསྟན་པ་ཡིན་ནོ། །དེ་ནས་འགྲོ་བ་སེམས་ཅན་ཐམས་ཅད་དུས་ཐོག་མ་མེད་
པ་ནས་བཟུང་གཉེན་དུ་གྱུར་པ་སྟེ་རང་གི་ཕ་མར་གྱུར་པ་ཤ་སྟག་ཡིན་ཏེ།
མདོ་རྒྱུད་དགོངས་འགྲེལ་མང་བོ་ལས་དེ་ལྟར་གསུངས་པའི་ཕྱིར་ན། ཐོག་
མ་མེད་པའི་དུས་ནས་བཟུང་ཕ་མར་གྱུར་པའི་འགྲོ་བ་སེམས་ཅན་ཐམས་་་
ཅད་འཁོར་བ་སྡུག་བསྔལ་གྱི་རྒྱ་མཚོ་ཆེན་པོར་བྱིངས་པར་གྱུར་པའི་ངང་་་་
ཚུལ་མཐོང་ནས། རང་གི་བུ་སྙིང་དུ་སྡུག་པ་དེ་ཆུ་ཡིས་ཁྱེར་བའི་མ་བཞིན་
དུ་སྙིང་རྗེ་བཅོས་མ་མ་ཡིན་པ་རྒྱུད་ལ་སྐྱེ་བར་བྱིན་གྱིས་རློབས་ཤིག་ཅེས་་་་་
130



དང་། ཐོག་མ་མེད་པ་ནས་ད་ལྟའི་བར་རང་ཁོ་ན་བདེ་འདོད་དང་སྐྱིད་
འདོད་བསམ་བསམ་པ་ལས་ཉེས་པ་ཀུན་འབྱུང་བ་སྟེ་ཐོག་མེད་དུས་ནས་་་་
འཁོར་བར་འཁྱམས་དང་འཁྱམས་བཞིན་ཡོད་པས། རང་གཅེས་པར་
འཛིན་པའི་བློ་དེ་དོར་ནས་གཞན་གཅེས་པར་འཛིན་པའི་བློ་བསྐྱེད་ཅིང་་་་་་
གཞན་ཕན་གྱི་བསམ་པ་ཤུགས་དྲག་སྐྱེས་པ་ན་དེ་ལ་བརྟེན་ནས་ཡོན་ཏན་་་་་
ཀུན་འབྱུང་བར་ངེས་ཏེ། སྟོན་པ་བཅོམ་ལྡན་འདས་ཀྱིས་ཀྱང་ཐོག་མ་
མེད་པ་ནས་གཞན་ཕན་གྱི་བསམ་པ་ཁོ་ན་ལ་བརྟེན་ནས་སངས་རྒྱས་ཀྱི་གོ་
འཕང་ཐོབ་པ་ཡིན་ལ། འོན་ཀྱང་ང་རང་ལྟ་བུ་ཡིན་ན་ཐོག་མ་མེད་པ་ནས་
རང་བདེ་ཁོ་ན་བསམས་པས། ད་དུང་ཡང་འཁོར་བར་འཁྱམས་བཞིན་པ་
འདི་བྱུང་བ་རེད། སྤྱོད་འཇུག་ལས། འཇིག་རྟེན་སྡུག་བསྔལ་ཇི་སྙེད་པ། །དེ་
ཀུན་བདག་བདེ་འདོད་ལས་བྱུང་། །འཇིག་རྟེན་བདེ་བ་ཇི་སྙེད་པ། །དེ་ཀུན་
གཞན་བདེ་འདོད་ལས་བྱུང་། །མང་དུ་བཤད་ལྟ་ཅི་ཞིག་དགོས། །བྱིས་པ་
རང་གི་དོན་བྱེད་དང༌། །ཐུབ་པ་གཞན་གྱི་དོན་མཛད་པ། །འདི་གཉིས་ཀྱི་
ནི་ཁྱད་པར་ལྟོས། །ཞེས་གསུངས་པའི་ཕྱིར་ན། གཞན་སྐྱོན་རང་གི་སྟེང་ལ་
ལེན་ཅིང་རང་གི་བདེ་དགེ་གཞན་ལ་གཏོང་བར་བྱིན་གྱིས་རློབས་ཤིག་ཅེས་
གཏོང་ལེན་རླུང་ལ་བསྐྱོན་པའི་འཕྲུལ་འདེགས་ཏེ་སྙན་བརྒྱུད་ཀྱི་མན་ངག་
ཅིག་ཡིན་ལ། དོན་ནི། གཞན་གྱི་སྡིག་པ་དང་སྡུག་བསྔལ་མཐའ་དག་རང་
གི་སྟེང་དུ་ཚུར་ལེན་པ་དང་རང་གི་བདེ་བ་དང་དགེ་བའི་རྩ་བ་ཇི་སྙེད་ཅིག་
ཡོད་པ་ཐམས་ཅད་སེམས་ཅན་གཞན་ལ་གཏོང་བའི་གཏོང་ལེན་བྱེད་ནུས་
131



པར་བྱིན་གྱིས་བརླབ་ཏུ་གསོལ་ཞེས་གསོལ་བ་འདེབས། དེ་ནས་རང་གི་
དགུ་བོ་མཐར་ཐུག་པ་ནི་རང་ཉིད་གཅེས་པར་འཛིན་པའི་བློ་འདི་སྟེ། བློ་
ངན་འདིས་ཐོག་མ་མེད་པའི་དུས་ནས་ད་ལྟའི་བར་དུ་རང་གཞན་གཉིས་ཀ་
སྡུག་བསྔལ་བར་བྱས་པ་ཡིན་པས། ད་ཕྱིན་ཆད་ཀུན་རྫོབ་བྱང་ཆུབ་ཀྱི་
སེམས་དང་དོན་དམ་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་རང་གི་་
རྒྱུད་ལ་བསྐྱེད་ཅིང་དེ་བསྐྱེད་པ་ཙམ་མ་ཡིན་པར་རྒྱུད་ལ་སྐྱེས་ཤིང་སྟོབས་་་
རྒྱས་ལ་འཕེལ་བར་བྱས་ནས། རང་རྒྱུད་ཀྱི་བདག་གཅེས་འཛིན་འདི་རྩད་
ནས་ཐོན་པའམ་རྩ་བ་ནས་སྤོང་ནུས་པར་བྱིན་གྱིས་རློབས་ཤིག་ཅེས་གསོལ་
བ་འདེབས། འདིར་རང་གཅེས་འཛིན་དང་བདག་འཛིན་གཉིས་ལ་ཁྱད་
པར་ཡོད་དེ། གཙོ་ཕལ་གྱི་དབང་དུ་བཏང་ན་བདག་འཛིན་ནི་གཙོ་བོ་དང་
རང་གཅེས་འཛིན་ཕལ་བ་ཡིན་ཏེ། རང་གཅེས་འཛིན་གྱི་འབྱུང་ཁུངས་མ་
ལྟ་བུ་ནི་བདག་འཛིན་ཡིན་པས་སོ། །ཀུན་རྫོབ་བྱང་ཆུབ་ཀྱི་སེམས་རྒྱུད་ལ་
སྐྱེས་པ་དང་ཐེག་ཆེན་ལམ་དུ་ཞུགས་པ་ཐེག་ཆེན་ཚོགས་ལམ་ཆུང་ངུ་ཐོབ་
པ་རྣམས་དུས་མཉམ་ཡིན་པ་དང་། ས་དང་བོ་རབ་ཏུ་དགའ་བ་ཐོབ་པ་
དང་ཐེག་ཆེན་མཐོང་ལམ་ཐོབ་པ། དོན་དམ་བྱང་ཆུབ་ཀྱི་སེམས་རྒྱུད་ལ་
སྐྱེས་པ་རྣམས་དུས་མཉམ་ཡིན། ཀུན་རྫོབ་བྱང་ཆུབ་ཀྱི་སེམས་ཀྱི་མཐའི་
ས་མཚམས་ནི་ཐེག་ཆེན་ཚོགས་ལམ་ཆུང་ངུ་ནས་འཇོག་དགོས་པ་དང་དོན་
དམ་སེམས་བསྐྱེད་ཀྱི་མ་མཐའི་ས་མཚམས་ནི་ས་དང་བོ་ནས་འཇོག་དགོས་
སོ། །འགྲོ་འདིས་ཐོག་མེད་དུས་ནས་སོགས་ཀྱི་དོན་ནི། དགྲ་གཉེན་བར་
132



མའི་སེམས་ཅན་ཐམས་ཅད་ལན་རེ་གཉིས་ཙམ་མ་ཡིན་པར་ཡང་དང་ཡང་
དུ་རང་གི་ཕ་མར་གྱུར་ཏེ། ཐོག་མ་མེད་པ་ནས་རང་ལ་ཕན་བཏགས་ཤིང་
དྲིན་ཆེ་བ་ཤ་སྟག་ཡིན་ལ། ད་ལྟ་བྱང་ཆུབ་ཀྱི་གོ་འཕང་སྒྲུབ་པའང་ཕ་མར་
གྱུར་པའི་འགྲོ་བ་འདི་དག་ལ་རག་ལས་པ་སྟེ། སེམས་ཅན་མེད་ན་སངས་
རྒྱས་འབྱུང་བའི་རྒྱུ་མེད་དེ། སྙིང་རྗེ་ཆེན་པོ་རྒྱུད་ལ་སྐྱེ་བ་ལ་སེམས་ཅན་ལ་
བརྟེན་ནས་སྐྱེ་དགོས་པའི་ཕྱིར་དང༌། ངེས་འབྱུང་གི་བསམ་པ་རྒྱུད་ལ་སྐྱེ་
བའང་འགྲོ་བ་སེམས་ཅན་ལ་བརྟེན་ནས་སྐྱེ་དགོས་པའི་ཕྱིར་རོ། །དེས་
ན་བྱང་ཆུབ་མཆོག་ཏུ་སེམས་བསྐྱེད་ནའང་འགྲོ་བ་སེམས་ཅན་འདི་དག་ལ་
རག་ལས་པས། སངས་རྒྱས་བཅོམ་ལྡན་འདས་རང་ལ་ཕན་བདེ་འབྱུང་བའི་
རྒྱུ་ཡིན་པ་བཞིན་དུ་འགྲོ་བ་སེམས་ཅན་རྣམས་ཀྱང་རང་གི་ཕན་བདེའི་རྒྱུ་་་
ཡིན་པས། དེ་ཐམས་ཅད་གུས་པས་སྤྱི་བོར་ལེན་པར་བྱིན་གྱིས་རློབས་ཤིག་
ཅེས་གསོལ་བ་འདེབས། སྤྱོད་འཇུག་ལས་འདིའི་སྐོར་མང་དུ་གསུངས་ཡོད་
པས་དེ་ལས་ཤེས་པར་བྱའོ། །དེ་ནས་དུས་སྙིགས་མ་ལྔ་བདོ་བའི་སྐབས་
འདིར་རང་གི་ལས་ངན་གྱི་དབང་གིས་སྣོད་ཀྱི་འཇིག་རྟེན་དང་བཅུད་ཀྱི་་་་་
སེམས་ཅན་ཀུན་ལ་འགལ་རྐྱེན་གྱིས་གང་སྟེ་རུ་འཛིངས་པའི་སྐབས་འདིར།
འགལ་རྐྱེན་གཅིག་ཀྱང་མ་ལུས་པར་སྤངས་ནས་དེའི་ལོགས་སུ་མཐུན་རྐྱེན་
ཤ་སྟག་གི་ངང་ནས་དམ་པའི་ཆོས་ཁོ་ན་སྒྲུབ་པའི་གོ་སྐབས་ཤིན་ཏུ་དཀོན་
པས། འདི་ལྟ་བུའི་རྐྱེན་ངན་ལམ་དུ་སློང་བའི་ཉམས་ལེན་དེ་དེང་དུས་ཀྱི་
སྐབས་འདིར་ཧ་ཅང་གལ་ཆེ་གཤིས། རྐྱེན་ངན་པ་དེ་ནི་ལམ་རྒྱུད་ལ་སྐྱེ་བའི་
1,33



གྲོགས་སུ་སྒྱུར་ནུས་པར་བྱིན་གྱིས་རློབས་ཤིག་ཅེས་གསོལ་བ་འདེབས་པ་་་་་
དང་། བདེ་བ་དང་སྡུག་བསྔལ། ཕན་པ་དང་གནོད་པ། འབྱོར་བ་དང་རྒུད་
པ་སོགས་ཅི་བྱུང་ཡང་། རྨི་ལམ་དང་སྒྱུ་མ་ལྟ་བུར་བསམས་ནས། སྣང་ཡང་
བདེན་པར་མེད་པའི་ཚུལ་ལྟ་ཐོག་ཏུ་བཞག་པ་སྟེ། མྱོང་བ་ཡོད་པ་ཞིག་ཡིན་
ན་ལྟ་ཐོག་ཏུ་བཞག་ཚེ་བདེ་སྡུག་འབྱོར་རྒུད་ཕན་གནོད་ཐམས་ཅད་མཉམ་
པ་ཉིད་དུ་རང་ངོ་འཕྲོད་པས་ན། གང་སྣང་མཐའ་དག་སྒྱུ་མ་དང་རྨི་ལམ་
ལྟ་བུར་ཤེས་ནས་ཞེན་མེད་རང་སར་གྲོལ་བར་བྱིན་གྱིས་རློབས་ཞེས་གསོལ་
བ་འདེབས་པ་དང་། དེ་ལྟར་ལམ་གྱི་གནད་རྣམས་ཀྱི་དོན་རྟོགས་པར་གྱུར་
པ་དང༌། དེ་ཙམ་གྱིས་མི་ཆོག་པར་དེའི་དོན་ཐམས་ཅད་རང་རྒྱུད་ལ་སྐྱེ་བ་
དང༌། དེ་ཡང་སྒྲུབ་པ་ལ་བརྟེན་ནས་འོང་དགོས་ཤིང་། སྒྲུབ་པ་ཙམ་བྱས་
པས་ཀྱང་མི་ཆོག་གི །སྒྲུབ་པ་མཐར་ཕྱིན་པ་ཞིག་ཡོང་དགོས། དེ་ཡོང་བའི་
རྩ་བ་དེ་གང་ལ་རག་ལས་ཤེ་ན། ཐེག་པ་ཆེན་པོའི་དགེ་བའི་བཤེས་གཉེན་
གྱིས་འབྲལ་བ་མེད་པར་དགྱེས་པ་ཆེན་པོས་རྗེས་སུ་འཛིན་པ་ལ་རག་ལས་་་་
པས། ཐེག་མཆོག་བཤེས་གཉེན་གྱིས་འབྲལ་བ་མེད་པར་རྗེས་སུ་འཛིན་པར་
གྱུར་ཅིག་ཅེས་སྨོན་ལམ་འདེབས་དགོས་སོ། །གསོལ་བ་ཤུགས་དྲག་ཏུ་
གདབ་ཅེས་པ་ནི། ཁ་ཙམ་ཚིག་ཙམ་མ་ཡིན་པར་ཞེ་ཐག་པ་ནས་སེམས་
ཤུགས་དྲག་པོ་བསྐྱེད་པ་སྟེ། སེམས་ཤུགས་ཅི་ཙམ་དྲག་པ་དེ་བཞིན་དུ་བྱིན་
རླབས་ཀྱང་དེ་ཙམ་དུ་འཇུག་ཚབས་ཆེ་བས་ན། གསོལ་བ་ཤུགས་དྲག་ཏུ་
གདབ་ཅེས་གསུངས་སོ། །དེ་ནས་ཚོགས་ཞིང་རྣམས་མེ་ལོང་ལ་ཧ་བཏབ་
_134



ན་མཐའ་ནས་རིམ་གྱིས་བསྡུས་ཡོང་བ་བཞིན་མཐའ་ནས་རིམ་གྱིས་འོད་ཀྱི་
རྣམ་པར་བསྡུས་ཏེ་བླ་མ་ཐུབ་པའི་དབང་བོ་ལ་ཐིམ། བླ་མ་ཐུབ་པའི་དབང་
བོ་རང་གི་སྤྱི་བོའི་དྲིན་ཅན་རྩ་བའི་བླ་མ་ལ་ཐིམ་པས། རང་གི་སྤྱི་བོའི་བླ་མ་
ཐུགས་རྗེ་ཆེན་པོའི་རྣམ་པ་ཅན་དུ་གསལ་བཏབ་སྟེ། ངོ་བོ་རང་གི་བླ་
མ་ཡིན་པ་ལ་རྣམ་པ་སྤྱན་རས་གཟིགས་ཀྱི་རྣམ་པ་ཅན་དུ་གསལ་འདེབས་་་་
དགོས་སོ། །འདིར་སྤྱན་རས་གཟིགས་ཞེས་པ་ནི་སྤྱིར་རྣམ་པ་གང་ཡང་རུང་
མོད། གཞུང་གཞན་དུ་སྤྱན་རས་གཟིགས་ཞལ་གཅིག་ཕྱག་གཉིས་པ་ཁ་སརྦ་
ནིའི་རྣམ་ཅན་དུ་གསལ་འདེབས་དགོས་པར་གསུངས་སོ། །འདིར་ཚོགས་
ཞིང་རྣམས་བླ་མ་ཐུབ་པའི་དབང་བོ་ལ་སྟིམ་དགོས་དོན་ནི། ཚོགས་ཞིང་
མཐའ་དག་བླ་མའི་རྣམ་རོལ་དུ་བལྟ་དགོས་ཤིང་དེ་བཞིན་དུ་དཀྱིལ་འཁོར་
གྱི་འཁོར་ལོ་གང་ཡིན་ཡང་གཙོ་བོའི་རྣམ་རོལ་ཡིན་པ་དང་། འདིར་ཚོགས་
ཞིང་མཐའ་དག་བླ་མའི་རྣམ་རོལ་ཡིན་པའི་ཆ་ནས་བླ་མ་ཐུབ་པའི་དབང་
བོ་ལ་བསྟིམ་དགོས་པ་ཡིན་ནོ། །རྩ་བའི་བླ་མ་ཞེས་པ་ནི་ཆོས་འབྲེལ་དངོས་
ཐོབ་ཡིན་ཚད་རྩ་བའི་བླ་མ་ཡིན་མོད་སྐབས་འདིར་བསྟན་གྱི་རྩ་བའི་བླ་མ་
ནི་བྱང་ཆུབ་ལམ་གྱི་རིམ་པའི་གདམས་པ་ཆ་ཚང་བར་སྩོལ་མཁན་གྱི་བླ་མ་
དང་། ཡང་ན་སྐབས་སུ་གང་བབ་ཀྱི་གདམས་ངག་སྟོན་མཁན་གྱི་བླ་མ་དེ་
ལ་དྲིན་ཅན་རྩ་བའི་བླ་མ་ཞེས་བརྗོད་པ་ཡིན་ནོ། །སྐྱབས་གསུམ་མ་ལུས་པའི་
བདག་ཉིད་དུ་མོས་པའི་ཀུན་འདུས་ནོར་བུའི་ལུགས་ལྟར་རང་གི་རྩ་བའི་བླ་
མ་དེ་ཉིད་སངས་རྒྱས་དཀོན་མཆོག་དང་ཆོས་དཀོན་མཆོག་དགེ་འདུན་་་་་་
135



དཀོན་མཆོག་སྟེ་དཀོན་མཆོག་རིན་པོ་ཆེ་རྣམ་པ་གསུམ་པོ་གཅིག་ཏུ་འདུས་
པའི་བདག་ཉིད་དོ་སྙམ་དུ་མོས་པ་ཤུགས་དྲག་པོའི་སྒོ་ནས་གསོལ་འདེབས་
དང་ཡན་ལག་བདུན་པ་མཎྜལ་དང་བཅས་པ་འབུལ་བར་བྱ་ཚུལ་ནི། གང་
གི་དྲིན་གྱིས་བདེ་ཆེན་ཉིད། །སྐད་ཅིག་གིས་ནི་འཐོབ་འགྱུར་བ། །བླ་མ་རིན་
ཆེན་ལྟ་བུ་ཡི། །རྡོ་རྗེ་ཅན་ཞབས་པད་ལ་འདུད། །དངོས་བཤམས་ཡིད་སྤྲུལ་
མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་
བ ཤགས། །སྐྱེ་འཕགས་དགེ་བ་རྣམས་ལ་རྗེས་ཡི་རང་། །འཁོར་བ་མ་སྟོང་
བར་དུ་ལེགས་བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་བ་དང༌། །
བདག་གཞན་དགེ་རྣམས་བྱང་ཆུབ་ཆེན་པོར་བསྔོ། །གླིང་བཞི་ཉི་ཟླ་རི་རབ་
རིན་ཆེན་བདུན། །རིན་ཆེན་མཎྜལ་ཀུན་བཟང་མཆོད་པའི་ཚོགས། །བླ་མ་
ཡི་དམ་དཀོན་མཆོག་གསུམ་ལ་འབུལ། །ཐུགས་རྗེས་བཞེས་ནས་བྱིན་གྱིས་
བརླབ་ཏུ་གསོལ། །ཞེས་གསོལ་བ་འདེབས་པ་སྟེ། དོན་ནི། གང་གི་དྲིན་གྱིས་
བདེ་ཆེན་ཉིད་སོགས་ཚིགས་བཅད་གཅིག་ནི་རྒྱུད་ཚིག་སྟེ། བླ་མ་རིན་པོ་
ཆེ་གང་གི་སྐུ་དྲིན་ལ་བརྟེན་ནས་བདེ་ཆེན་ཉིད་དེ་བྱང་ཆུབ་རྡོ་རྗེའམ་ཟུང་
འཇུག་རྡོ་རྗེ་འཆང་གི་གོ་འཕང་ཡང་དུས་ཡུན་རིང་བོ་ཞིག་ལ་བརྟེན་མ་་་་་
དགོས་པར་ཡུན་ཐུང་ངུ་དུས་སྐད་ཅིག་གིས་སམ་སྙིགས་དུས་ཀྱི་ཚེ་ཐུང་་་་་་
གཅིག་གམ་ཡུན་ཤིན་ཏུ་ཐུང་བ་ལོ་གསུམ་དང་ཟླ་གསུམ་ཕྱོགས་གསུམ་ལ་་་་་
ཐོབ་པར་འགྱུར་བ། འདིར་སྙིགས་དུས་ཀྱི་ཚེ་ཐུང་གཅིག་ལ་དུས་སྐད་ཅིག་
ཅེས་བརྗོད་དོན་ནི། དུས་ཐོག་མ་མེད་པ་ནས་ད་ལྟའི་བར་གྱི་ཡུན་ཚད་ལ་
136



སྦྱར་ན་སྙིགས་དུས་ཀྱི་ཚེ་ཐུང་གཅིག་དང་ལོ་གསུམ་ཟླ་གསུམ་ཕྱོགས་གསུམ་
གྱི་ཡུན་ནི་སྐད་ཅིག་གི་ཚོད་ལྟ་བུ་ཡིན་ཙ་ན་དེ་ལ་སྐད་ཅིག་ཅེས་བརྗོད་པ་་་
ལས་དུས་མཐའི་སྐད་ཅིག་མ་ལ་གོ་མི་རུང་ངོ༌། །རིན་པོ་ཆེ་ཡིད་བཞིན་
དབང་གི་རྒྱལ་བོ་ལ་བརྟེན་ནས་འཇིག་རྟེན་གྱི་མཁོ་རྒུའི་ལོངས་སྤྱོད་ཀུན་་་་
འབྱུང་བ་བཞིན་དུ་བླ་མ་ལ་བརྟེན་ནས་མཆོག་དང་ཐུན་མོང་གི་དངོས་གྲུབ་
ཐམས་ཅད་འབྱུང་བ་དང་གཙོ་བོ་ཟུང་འཇུག་གི་གོ་འཕང་ཡང་མངོན་དུ་་་་
འགྱུར་བའི་རྒྱུ་མཚན་གྱིས་བླ་མ་རིན་ཆེན་ལྟ་བུ་ཞེས་གསུངས། རྡོ་རྗེ་
ཅན་དང་བྱང་ཆུབ་རྡོ་རྗེ་དང་དགའ་ཆེན་རྣམས་ནི་རྒྱལ་བ་རྡོ་རྗེ་འཆང་གི་
མཚན་གྱི་རྣམ་གྲངས་ཏེ། དེའི་ཞབས་ཀྱི་པདྨོ་ལ་གུས་པས་འདུད་དགོས་
པའི་རྒྱུ་མཚན་ནི། ལུས་ཀྱི་དམའ་ཤོས་ཞབས་ཡིན་པས། ཞབས་ཀྱི་རྡུལ་ཡན་
ཆད་ལ་འདུད་པས་ཤིན་ཏུ་གུས་པའི་ཉམས་སྟོན་པ་སྟེ་ཕྱག་འཚལ་བའི་ཡན་
ལག་གོ །དེ་ནས་དངོས་སུ་བཤམས་པ་དང་ཡིད་ཀྱིས་སྤྲུལ་བའི་མཆོད་པ་མ་
ལུས་འབུལ་ཞེས་པས་མཆོད་པའི་ཡན་ལག་སྟོན་པ་དང༌། སྐྱེ་བའི་ཡ་མཐའ་
ཐུག་པ་མེད་པའམ་འཁོར་བ་ཐོག་མ་མེད་པ་ནས་བསགས་པའི་སྡིག་པ་་་་་་
ཐམས་ཅད་དང་ལྟུང་བ་ཐམས་ཅད་གཅིག་ཀྱང་མ་ལུས་པར་བ ཤུག་པར་་་་་
བགྱིའོ། །འདིར་སྡིག་ལྟུང་གཉིས་ལ་ཁྱད་པར་ཡོད་དེ། རང་བཞིན་གྱི་ཉེས་
པ་ཐམས་ཅད་སྡིག་པ་ཡིན་ཡང་ལྟུང་བ་མ་ཡིན་ནོ། །ཐོག་མེད་ནས་བསགས་
སྡིག་ལྟུང་ཐམས་ཅད་བཤགས། །ཞེས་པའི་སྐབས་འདིར་གཉེན་པོ་སྟོབས་
བཞིའི་དམིགས་རྣམ་འཛིན་དགོས་པར་བསྟན། གཉེན་པོ་སྟོབས་བཞི་ནི་
137



རྣམ་པར་སུན་འབྱིན་པའི་སྟོབས། གཉེན་པོ་ཀུན་ཏུ་སྤྱོད་པའི་སྟོབས། ཉེས་
པ་ལས་སླར་ལྡོག་པའི་སྟོབས། རྟེན་གྱི་སྟོབས་ཏེ་བཞིའོ། །འདིས་ནི་བཤགས་
པའི་ཡན་ལག་བསྟན། སྐྱེ་འཕགས་ཏེ་སོ་སོ་སྐྱེ་བོ་དང་འཕགས་པའི་གང་
ཟག་ཐམས་ཅད་ཀྱི་དགེ་བའི་རྩ་བ་རྣམས་ལ་རྗེས་སུ་ཡི་རང་བ་སྟེ་ཡིད་་་་་་་
དགའ་བར་བྱེད་པའོ། །འདིར་ཡི་རང་ཞེས་པའི་ཡི་ནི་ལུས་ངག་ཡིད་གསུམ་
དུ་ཕྱེ་བའི་ཡིད་དང་རང་ནི་དགའ་བའི་དོན་ལ་གོ་དགོས་པ་ཡིན་མོད།
བཀས་བཅད་ཀྱི་དབང་གིས་ཡི་རང་དུ་བསྒྱུར། རང་ལ་ས་མཐའ་ཡོད་མེད་
གང་ཡང་རུང༌། འདི་ནི་རྗེས་སུ་ཡི་རང་གི་ཡན་ལག་གོ །འཁོར་བ་མ་སྟོང་
བར་དུ་ལེགས་བཞུགས་ནས། །ཞེས་པའི་འཁོར་བ་སྟོང་ཚུལ་ནི་བདག་མེད་
མཐོང་ན་ཞི་མཐའ་མཐོང་། །ཞེས་གསུངས་པ་ལྟར་སྟོང་ཉིད་མངོན་སུམ་དུ་
རྟོགས་པ་དང་རྟོགས་པ་དེ་གོང་ནས་གོང་དུ་འཕེལ་བར་སོང་ན་ཉོན་སྒྲིབ་
མ་ལུས་པར་སྤོང་བར་འགྱུར་བ་དང༌། ཉོན་སྒྲིབ་ཟད་པར་སྤངས་ན་འཁོར་
བའི་མཐའ་ལ་བུད་པ་སྟེ། འདིར་འཁོར་བ་ཞེས་པ་ནི་ཟག་བཅས་ཉེར་ལེན་
གྱི་ཕུང་བོའི་སྐྱེ་བའི་རྒྱུན་གྱི་ཆ་ལ་གོ་དགོས་པས། གང་ཟག་གཅིག་འཁོར་
བ་ལས་ཐར་རྒྱུ་ཡོད་ན་སེམས་ཅན་ཐམས་ཅད་ཀྱང་འཁོར་བ་ལས་ཐར་རྒྱུ་་་་
ཡོད་པར་རིགས་པས་འགྲུབ་པས་ན། འཁོར་བ་མ་སྟོང་བར་དུ་ལེགས་
པར་བརྟན་པར་བཞུགས་ནས་འགྲོ་ལ་ཆོས་ཀྱི་འཁོར་ལོ་སྐོར་བར་མཛད་དུ་
གསོལ་ཞེས་པ་ཆོས་འཁོར་སྐོར་བར་སྐུལ་བའི་ཡན་ལག་དང་། རང་དང་
གཞན་གྱིས་བསགས་པར་གྱུར་པ་དང་གསོག་འགྱུར་གྱི་དགེ་བའི་རྩ་བ་་་་་་་་
138



མཐའ་དག་བླ་མེད་བྱང་ཆུབ་ཆེན་པོ་འཐོབ་པའི་རྒྱུ་རུ་བསྔོ་ཞེས་པས་དགེ་
བ་ཐམས་ཅད་བྱང་ཆུབ་འཐོབ་པའི་རྒྱུ་རུ་བསྔོ་བའི་ཡན་ལག་བསྟན་ཏོ། །
དེ་ནས་གླིང་བཞི་དང་ཉི་མ་དང་ཟླ་བ་རི་རབ་རིན་ཆེན་བདུན་དང་ཉེ་བའི་
རིན་ཆེན་བདུན་རིན་ཆེན་མཎྜལ་ཀུན་བཟང་མཆོད་པ་སྟེ་འཕགས་པ་ཀུན་
ཏུ་བཟང་བོའི་རྣམ་པར་སྤྲུལ་བ་ལས་བྱུང་བའི་མཆོད་པའི་ཚོགས་རྣམས་བླ་
མ་ཡི་དམ་དཀོན་མཆོག་གསུམ་ལ་འབུལ་ན་ཐུགས་རྗེའི་དབང་གིས་བཞེས་
ནས་བདག་ལ་བྱིན་གྱིས་བརླབ་ཏུ་གསོལ་ཞེས་ཡན་ལག་བདུན་པ་མཎྜལ་་་་་
དང་བཅས་པ་མདོར་བསྡུས་ཤིག་ཕུལ་ཏེ། དུས་གསུམ་གྱི་སྐྱབས་གནས་ཀུན་
འདུས་པའི་ངོ་བོ་རང་ལ་ལམ་ཕྱིན་ཅི་མ་ལོག་པར་སྟོན་པར་མཛད་པའི་བླ་
མ་རིན་པོ་ཆེ་ལ་གསོལ་བ་འདེབས་སོ་ཞེས་ལན་གང་མང་གསོལ་བ་བཏབ་་་
ནས། ཕྱིན་ཅི་ལོག་གི་བློ་སྣ་སྟེ་དགེ་བའི་བཤེས་གཉེན་བསྟེན་ཚུལ་ལོག་པ་
ནས་བདག་གཉིས་སུ་མཚན་མར་འཛིན་པའི་བར་གྱི་བློ་སྣ་ངན་པ་མཐའ་་་་
དག་མྱུར་དུ་འགག་པ་དང་། ཕྱིན་ཅི་མ་ལོག་པའི་བློ་སྣ་སྟེ་དགེ་བའི་བཤེས་
གཉེན་སངས་རྒྱས་དངོས་སུ་མཐོང་བ་ནས་བདག་མེད་པའི་དེ་ཁོ་ན་ཉིད་་་་་
རྟོགས་པའི་བར་གྱི་བློ་སྣ་མཐའ་དག་ད་ལྟ་ཉིད་དུ་བདེ་བླག་ཏུ་སྐྱེ་བ་དང་།
རྐྱེན་ཕྱི་ནང་གི་བར་ཆད་ཐམས་ཅད་ཉེ་བར་ཞི་བར་བྱིན་གྱིས་བརླབ་ཏུ་་་་་
གསོལ། ཁྱད་པར་དུ་ཡང་བླ་མ་དགེ་བའི་བཤེས་གཉེན་རིན་པོ་ཆེ་བརྒྱུད་པ་
དང་བཅས་པ་རྣམས་ཀྱི་ཐུགས་རྒྱུད་ལ་ཇི་ལྟར་འཁྲུངས་པ་དང༌། སངས་
རྒྱས་དང་བྱང་ཆུབ་སེམས་དཔའ་རྣམས་ཀྱི་ཐུགས་རྒྱུད་ལ་ཇི་ལྟར་མངའ་བ།
139



ངེས་པའི་དོན་གྱི་མདོ་སྡེ་རིན་པོ་ཆེ་རྣམས་ཀྱི་བརྗོད་བྱའི་དོན་གྱི་མཐིལ།
ཀུན་རྫོབ་དང་དོན་དམ་པའི་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་་་་
བདག་གི་རྒྱུད་ལ་ད་ལྟ་ཉིད་དུ་སྐྱེ་བར་བྱིན་གྱིས་བརླབ་ཏུ་གསོལ་ཞེས་བྱང་
ཆུབ་ཀྱི་སེམས་རིན་པོ་ཆེ་རང་རྒྱུད་ལ་མྱུར་དུ་སྐྱེ་བའི་བྱིན་རླབས་ཞུ་བ་དང་།
འབྱོར་བ་དང་། རྒུད་པ། མཐོ་བ། དམའ་བ། བདེ་བ། སྡུག་པ། ན་བ།
འཆི་འཕོ་བ། སྐྱེ་བ་སོགས་རྐྱེན་ཅི་བྱུང་བའི་གནས་སྐབས་ཐམས་ཅད་དུ་
བྱང་ཆུབ་ཀྱི་སེམས་རིན་པོ་ཆེ་མི་བརྗེད་པར་མངོན་དུ་འགྱུར་བར་བྱིན་གྱིས་
བརླབ་ཏུ་གསོལ། རྐྱེན་ངན་པ་དང་ཆོས་ཀྱི་བར་ཆད་ཅི་བྱུང་ཡང་དེ་དག་
བར་ཆད་དུ་མ་སོང་བར་ཆོས་སྒྲུབ་པའི་གྲོགས་སུ་འཁྱེར་ནུས་པ་སྟེ་སྒྱུར་་་་
ནུས་པར་བྱིན་གྱིས་བརླབ་ཏུ་གསོལ། ཞེས་ལན་མང་དུ་གདུང་ཤུགས་དྲག་
པོས་གསོལ་བ་གདབ། དེ་ནས་སྤྱི་བོའི་བླ་མ་ལས་རང་འདྲ་གཉིས་པ་ཞིག་
མར་མེ་གཅིག་ལས་གཉིས་མཆེད་ཀྱི་ཚུལ་དུ་རང་ལ་ཐིམ་པས་རང་གི་རྒྱུད་་་
བྱིན་གྱིས་བརླབས་པའི་མོས་པ་བྱ་དགོས་སོ། །གཉིས་པ་དངོས་གཞི་ནི།
བཤེས་གཉེན་བསྟེན་པའི་ཕན་ཡོན་དང༌། མ་བསྟེན་པའི་ཉེས་དམིགས། རྩ་
བ་དད་པ་སྦྱོང་བ། བཀའ་དྲིན་རྗེས་སུ་དྲན་པ། སྦྱོར་བས་མཉེས་པ་སྒྲུབ་པ་
སྟེ། དོན་ཚན་ལྔའི་སྒོ་ནས་བསམ་དགོས་པར་གསུངས།
དང་བོ། བཤེས་གཉེན་བསྟེན་པའི་ཕན་ཡོན་བསམ་ཚུལ་ནི། བདུད་
རྩི་སྙིང་བོ་ལས། སྤྱི་བོར་བླ་མ་ལྷ་སྒོམ་བཞིན་པའི་ངང་ནས། ཞེས་པ་ནས།
གསོལ་བ་ཤུགས་དྲག་ཏུ་གདབ་བོ་ཞེས་པའི་བར་གསུངས། དོན་ནི། བླ་
1 4 O



མའི་རྣལ་འབྱོར་ལམ་གྱི་སྲོག་ཤིང་དུ་བྱས་པ་ལྟར། རང་གི་སྤྱི་བོར་བླ་མ་
ལྷ་སྟེ་ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་པ་ཐུབ་པའི་དབང་བོའམ་་་་
འཕགས་མཆོག་སྤྱན་རས་གཟིགས། ཡང་ན་རྗེ་བཙུན་སྒྲོལ་མ་སོགས་རང་
གང་ལ་མོས་པའི་ཡི་དམ་གྱི་ལྷ་གང་རུང་གི་རྣམ་པར་གསལ་བཏབ་སྟེ་སྒོམ་
བཞིན་པའི་ངང་ནས་འདི་ལྟར་བསམ་སྟེ། ཐེག་དམན་གྱི་ལམ་དང་མངོན་
མཐོའི་གོ་འཕང་སྒྲུབ་པ་ལའང་བླ་མ་དགེ་བའི་བཤེས་གཉེན་ཞིག་ངེས་པར་
བསྟེན་དགོས་པ་ཡིན་ན། ཐེག་པ་ཆེན་པོའི་ལམ་ལ་སློབ་པར་འདོད་པ་
རྣམས་ཀྱིས་ཐོག་མར་གལ་ཆེ་བ་ནི་ལེགས་ཚོགས་ཐམས་ཅད་ཀྱི་རྩ་བ་བླ་མ་
ཞིག་ངེས་པར་བསྟེན་དགོས་པ་ལྟ་ཅི་སྨྲོས། དགེ་བཤེས་པོ་ཏོ་བའི་ཞལ་ནས།
རྣམ་གྲོལ་སྒྲུབ་པ་ལ་བླ་མ་ལས་གལ་ཆེ་བ་མེད་དེ། ཚེ་འདིའི་བྱ་བ་བལྟས་
ནས་བྱས་པས་ཆོག་པ་ལའང་སློབ་མཁན་མེད་པར་མི་འོང་ན། ངན་སོང་
ནས་འོངས་མ་ཐག་པ་འགྲོ་མ་མྱོང་བའི་སར་འགྲོ་བ་ལ་བླ་མ་མེད་པར་ག་ན་
འོང་གསུངས། དོན་ནི། རྣམ་གྲོལ་ཏེ་ཐར་པ་དང་ཐམས་ཅད་མཁྱེན་པའི་གོ་
འཕང་སྒྲུབ་པ་དང་། ཐ་ན་མངོན་མཐོ་སྒྲུབ་པ་ལའང་བླ་མ་དགེ་བའི་བཤེས་
གཉེན་ལས་གལ་ཆེ་བ་མེད་ལ། རྒྱུ་མཚན་ནི་བྱ་བ་གང་ཞིག་བསྒྲུབས་ཀྱང་
སློབ་མཁན་ཞིག་ངེས་པར་དགོས་ཏེ། ཚེ་འདིའི་བྱ་བ་མཐའ་དག་མིག་གིས་
བལྟས་ནས་བྱས་ཆོག་པ་ལའང་སློབ་མཁན་མེད་ན་མི་འོང་སྟེ། དཔེར་
ན། རྩམ་པ་བརྫི་རྒྱུ་ནི་དཀའ་མོ་ཞིག་མིན་ཡང་མ་བསླབས་ན་མི་འོང་བས།
ཐོག་མར་ངེས་པར་གཞན་ལས་སློབ་དགོས་པ་ཡིན་ན། ངན་སོང་གི་སྐྱེ་
141



བ་མང་བོ་བརྒྱུད་དེ་སྟབས་ལེགས་སྟེས་དབང་གིས་ངན་སོང་ནས་འོངས་མ་
ཐག་པ་སྟེ་ངན་སོང་གི་སྐྱེ་བ་ལན་བརྒྱ་སྟོང་ཁྲི་འབུམ་མང་བོ་བླངས་པའི་་་་་
གསེབ་ནས་བདེ་འགྲོའི་རྟེན་ནི་སྲིད་མཐའ་ཙམ་མམ་ལན་རེ་གཉིས་ཙམ་་་་
ཡང་རྙེད་མྱོང་མ་མྱོང་གི་ཚོད་དུ་འདུག་ཅིང་ད་ཕྱིན་ཆད་སྔོན་གཏན་ནས་་་་
སོང་མ་མྱོང་བ་ཐར་པའི་ས་དང་ཐེག་ཆེན་གྱི་སར་འགྲོ་དགོས་པས་ན། དེ་
ལ་ལམ་སྟོན་མཁན་གྱི་བླ་མ་ཞིག་མེད་པར་ག་ལ་འོང་སྟེ་ཡོང་མི་སྲིད་ལ། བླ་
མ་ཡང་གང་ཡིན་ཡིན་ཞིག་གིས་མི་ཆོག་པར་མཚན་ཉིད་དང་ལྡན་པ་ཞིག་་་་
དགོས་པ་དང་། དེ་ལ་རབ་ཏུ་ན་མདོ་སྡེ་རྒྱན་ལས་གསུངས་པ་ལྟར་
ཚུལ་ཁྲིམས་རྣམ་པར་དག་པ་ལ་སོགས་པའི་ཡོན་ཏན་བཅུ་དང་ལྡན་པ་ཞིག་
བསྟེན་དགོས་ལ། གལ་ཏེ་ཡུལ་དུས་ཀྱི་དབང་གིས་མཚན་ཉིད་ཡོངས་སུ་
རྫོགས་པའི་བླ་མ་ཞིག་མ་རྙེད་རུང་། གྱི་ནར་འདུག་མི་རུང་བས་བླ་མ་ཞིག་
ངེས་པར་བསྟེན་དགོས། བསྟེན་པའི་ཚེ་བླ་མའི་མཚན་ཉིད་མ་མཐའི་དབང་
དུ་བྱས་ནའང་ཚུལ་ཁྲིམས་རྣམ་པར་དག་པ་ཞིག་ངེས་པར་དགོས་པས།
ཚུལ་ཁྲིམས་རྣམ་དག་གི་ཚད་ཀྱང་སྙིགས་མ་ལྔ་བདོ་བའི་སྐབས་འདིར་་་་་་་་
མཚོན་ན་སོ་ཐར་གྱི་ཕམ་པ་བཞི་ཆང་བཅས་སྲུང་བ་ལེགས་པའི་ཚད་ལ་་་་་་
བཞག་ཆོག་གསུངས་ཡོད་པ་ལྟར་དང༌། ཡང་སོ་ཐར་བྱང་སེམས་གསང་
སྔགས་ཀྱི་སྡོམ་པ་སྟེ་སྡོམ་གསུམ་རྩ་ལྟུང་གིས་མ་གོས་པའམ་གལ་ཏེ་བརྒྱ་ལ་
གོས་ནའང་ཅི་མི་སྙམ་པར་མི་འཇོག་པར་ཕྱིར་བཅོས་ནས་ཉེས་ལྟུང་དང་་་་
ཞག་ཏུ་མ་འགྲོགས་པ་ཞིག་ཡིན་ན་ཚུལ་ཁྲིམས་དག་པའི་ཚད་དུ་བཞག་ཆོག་
142



པར་གསུངས། དེ་ལྟ་བུའི་ཚུལ་ཁྲིམས་དག་ཅིང་བླ་མ་གོང་མ་ལ་དམ་ཚིག་གི་
སེལ་མེད་པ། བླ་མ་བརྒྱུད་པའི་མན་ངག་དང་ལྡན་པ། སློབ་མ་ཚེ་འདིའི་བྱ་
བ་ལ་མི་སྦྱོར་བ་ཞིག་ངེས་པར་བསྟེན་དགོས་ལ། སློབ་མ་ཚེ་འདིའི་བྱ་བ་ལ་
སྦྱོར་མཁན་ཞིག་ཡིན་ན་གཏན་ནས་བསྟེན་མི་རུང་སྟེ་དེ་ལ་སྡིག་པའི་གྲོགས་
པོ་ཟེར་ལ། དཔེར་ན་སློབ་མར་ནོམ་པ་མང་བོ་གསོག་དགོས་ཚུལ་དང་ཁང་
བ་བཟང་བོ་བཟོ་དགོས་ཚུལ། རྒྱུ་ནོར་མང་བོ་མེད་ན་མི་ལེགས་ཚུལ་མང་
བོ་བརྗོད་དེ་སློབ་མར་ཧམ་སེམས་ཆེར་བསྐྱེད་ན་དེ་ནི་སྡིག་གྲོགས་སུ་རྩི་བ་
ཡིན་པས། མ་མཐའང་ཚེ་ཕྱི་མའི་དོན་ལ་སྦྱོར་བ་ཞིག་ངེས་པར་དགོས། བླ་
མ་གོང་མ་རྣམས་ཀྱི་ཞལ་ནས་ཀྱང༌། མ་མཐའང་ཚེ་འདི་བས་ཕྱི་མ་གལ་ཆེ་
ཟེར་བ་ཞིག་དགོས། ཚེ་ཕྱི་མ་ལས་འདི་གལ་ཆེ་བར་བྱ་བས་བླ་མ་མི་འོང་
གསུངས། འབྲོམ་རིན་པོ་ཆེའི་ཞལ་ནས། ཐེག་ཆེན་གྱི་བླ་མ་བྱ་བ་བཤད་པ་
ན་འབྱམས་ཀླས་པར་གོ་བ་སྐྱེད་ལ། ལག་ཏུ་ལེན་པ་ན་བསྟན་པའི་ཐ་མ་
ལ་གང་ཕན་དང་ཐད་ཀར་དོན་དུ་གང་འགྱུར་སྟོན་པ་ཞིག་དགོས་གསུངས།
འདི་ལ་གོ་བ་ལེན་སྟངས་མི་འདྲ་བ་འགའ་ཡོད་ཀྱང་། འདིར་ཐེག་པ་ཆེན་
པོའི་བླ་མ་ཞེས་པ་ནི་གསུང་རབ་ཀྱི་གནད་ལས་བརྩམས་པའི་གཞུང་ཁྲིད་་་་
བྱེད་པའི་སྐབས་སུ་གསུངས་ན་གོ་བ་འབྱམས་ཀླས་ཤིང་རྒྱ་ཆེན་པོར་སྐྱེད་་་་
ཐུབ་པ། འདིའི་དོན་ནི་སྐད་ཆ་མང་བོ་སྤྲོ་ཤེས་པའི་དོན་མ་ཡིན་ཏེ། ཚིག་
མང་ཡང་དོན་ཉུང་ངུ་ཙམ་ལས་མི་སྟོན་ན་ལེགས་པོ་མ་ཡིན་པས། གནད་
ཐོན་པའི་དོན་ཏེ་གནད་ཐོན་ན་ཚིག་མང་བ་ལས་ཉུང་ན་བཟང་ཞིང་དཔེ་་་
143
.
.



གཅིག་ལ་བརྟེན་ནས་རིགས་འགྲོས་མང་བོ་སྦྱོར་ཐུབ་པ་དང་སྒོ་ཕྱེ་བ་ལྟར་་་
གཅིག་ཤེས་ཀུན་གྲོལ་གྱིས་གནད་སྟོན་ཐུབ་པ་ཞིག་ལ་གོ་དགོས། ལག་ཏུ་
ལེན་པ་སྟེ་ལག་ལེན་དུ་འགེལ་བའམ་ཉམས་སུ་ལེན་པའི་ཚེ་ན། བསྟན་པའི་
ཐ་མ་སྟེ་སངས་རྒྱས་བཅོམ་ལྡན་འདས་ཀྱི་བསྟན་པའི་གནས་ཚད་ཀྱི་དབང་
དུ་བཏང་བའི་བསྟན་པའི་ཐ་མ་དེར་ངོས་འཛིན་པ་དང༌། ཆོས་ཚན་རེ་རེ་
བསྟན་པའི་དབང་དུ་བྱས་ནས་བསྟན་པའི་ཐ་མ་ཞེས་གོ་བ་ལེན་ཚུལ་གཉིས་
ཡོད་པ་ལས། ཕྱི་མའི་དབང་དུ་བཏང་ན་ཆོས་ཚན་གང་གསུངས་པའི་
མཐར་དོན་སྡུད་ཀྱི་ཚུལ་དུ་ཚིག་ཉུང་ངུར་བསྡུས་ཏེ་སློབ་མའི་སེམས་ལ་་་་་་
བཞག་པ་ལྟ་བུ་ཞིག་དགོས་པ་དང་། ཐད་ཀར་དོན་དུ་གང་འགྱུར་སྟོན་
པའི་ཚུལ་ནི། ཆོས་གང་ཞིག་སྟོན་ནའང་ཐད་ཀ་ཐད་སོར་གང་མཁོ་ཆེ་
བའམ་མེད་དུ་མི་རུང་བ་གང་ཡིན་པ་དེ་སྟོན་པ་དང་། མཚང་ལ་རྒོལ་བ་
བཤེས་གཉེན་གྱི་མཆོག མཚང་ཐོག་ཏུ་འབབ་པ་གདམས་ངག་གི་མཆོག་
ཅེས་གསུངས་པ་ལྟར་སློབ་མ་ལ་སྐྱོན་གྱི་རྣམ་པ་གང་ཆེ་བ་དེ་དམིགས་ཀྱིས་
གཅུན་ནས་རྣག་སྨིན་པའི་རྨ་ཐོག་ཏུ་གཙག་བུ་འདེབས་པ་ལྟར་བསླབ་བྱ་་་་
སྟོན་པའམ་སློབ་གསོ་གཏོང་བར་བྱས་ན་ཐད་ཀར་དོན་དུ་གང་འགྱུར་སྟོན་
པ་ཡིན་ནོ། །སྤྱིར་ཉམས་ལེན་བྱེད་ཚུལ་ནི་རང་གི་དབང་དུ་བཏང་ན་རང་
ལ་སྐྱོན་གྱི་རྣམ་པ་གང་ཆེ་བ་བརྟག་པ་སྟེ། དཔེར་ན་སེར་སྣ་ཆེའམ་ང་རྒྱལ་
ཆེའམ་ཡང་ན་ཕྲག་དོག་ཤུགས་ཆེ་བ་སོགས་ལེགས་པར་བརྟགས་ན་ཤེས་་་་་
པར་འགྱུར་བས། དེ་ལྟར་བརྟགས་ཏེ་ཤུགས་གང་ཆེ་བ་དེ་ལ་ཆེད་དམིགས་



ཀྱིས་གཉེན་པོ་བསྟེན་ནས་མགོ་གནོན་པའམ་སྤོང་གང་ཐུབ་བྱ་དགོས།
དཔེར་ན་སྨན་པས་ནད་སྣ་ཚོགས་འདུས་པའི་ནད་པ་ཞིག་གི་ནད་ལ་བརྟག་
ཚེ། ནད་མང་བོ་ལས་ཤུགས་ཆེ་བ་གང་ཡིན་བརྟགས་ཏེ་དཔེར་ན་མཁྲིས་
ནད་ཤུགས་ཆེ་བ་ཡིན་ཚེ་ཐོག་མར་དེ་ལ་ཕན་པའི་སྨན་བཏང་སྟེ་དེའི་མགོ་
མནན། དེ་ནས་དེ་ལས་གཞན་པའི་རླུང་ནད་དང་བད་ཀན་སོགས་གང་
ཡོད་རྣམས་རིམ་གྱིས་མགོ་གནོན་པ་དེ་བཞིན་དུ་རང་ལ་སྐྱོན་གྱི་རྣམ་པ་་་་་
གང་ཆེ་བ་དེ་དམིགས་ཀྱིས་གཅུན་ནས་འདུལ་བ་དེ་ནི་ཉམས་ལེན་གྱི་གནད་
དམ་པ་ཡིན་ནོ། །དེ་བཞིན་སློབ་མ་སྐྱོང་མཁན་གྱི་བླ་མ་ཞིག་ཡིན་ཚེ། སློབ་
མར་སྐྱོན་གྱི་རྣམ་པ་གང་ཤུགས་ཆེ་བ་དཔེར་ན་སེར་སྣ་ཆེ་བའམ་ཕྲག་དོག་
ཆེའམ་ང་རྒྱལ་ཆེ་ཞེས་ཞིབ་པར་བརྟགས་ཏེ་གང་ཤུགས་ཆེ་བ་དེའི་གཉེན་པོ་
སྟོན་པ་ཞིག་ཡིན་ན་ནི་ཐད་ཀར་དོན་དུ་གང་འགྱུར་སྟོན་པའི་དོན་ཚང་བ་
ཡིན། དེས་ན་གདམས་ངག་ཅེས་པ་ནི་གང་ཟག་རང་རང་ལ་བལྟོས་ནས་
འཇོག་དགོས་ཏེ། དཔེར་ན་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་
ལྟ་བ་ནི་གདམས་ངག་གི་མཆོག་ལོས་ཡིན་མོད། རང་ལ་སྐབས་སུ་བབ་པ་
གང་ཡིན་པ་དེ་གདམས་ངག་གི་མཆོག་ཏུ་འཇོག་དགོས་སོ། །དགེ་བའི་
བཤེས་གཉེན་ཤ་ར་བའི་ཞལ་ནས། སྒྲུབ་པས་མཉེས་ཀྱི་ཟང་ཟིང་ཅུང་ཟད་
ཙམ་ལའང་མི་ལྟ་བ་ཞིག་ལ་བླ་མ་ཟེར་བ་ཡིན། དེ་ལས་ལྡོག་པས་རྣམ་གྲོལ་
སྒྲུབ་པའི་བླ་མ་མི་འོང་གསུང་ངོ་། །སྒྲུབ་པས་མཉེས་པ་ནི་བླ་མའི་བཀའ་
བཞིན་བསྒྲུབས་ཏེ་ཐུགས་མཉེས་པར་བྱེད་པ་སྟེ། རྣམ་གྲོལ་སྒྲུབ་པའི་བླ་མ་
145



ཞིག་ཡིན་ཕྱིན་དེའི་བཀའ་ལ། སྡིག་པ་སྤོངས་དགེ་བ་སྒྲུབས་ཅེས་པའི་དོན་
ལས་མི་འདའ་བས། སློབ་མས་དེ་ལྟར་གསུངས་པའི་བཀའ་བཞིན་སྒྲུབ་ན་
བླ་མའི་ཐུགས་དགྱེས་པར་འགྱུར་ངེས་པ་དང་། ཟང་ཟིང་གི་དངོས་པོ་ཅུང་
ཟད་ཙམ་ལའང་མི་ལྟ་བ་ཞིག་ལ་ད་གཟོད་བླ་མ་ཟེར་དགོས་པ་ཡིན། དེ་
ལས་ལྡོག་པ་སྟེ་རྒྱུ་ནོར་ཁོ་ན་ལ་བལྟོས་པ་ཅན་ཞིག་ཡིན་ན། རྒྱུ་ནོར་མང་
བོ་འབུལ་མཁན་ཞིག་ལ་དགའ་བ་དང་འབུལ་རྒྱུ་མེད་པ་ཞིག་ལ་མི་དགྱེས་
པ་ལྟ་བུ་ཡིན་ན་རྣམ་གྲོལ་སྒྲུབ་པ་སྟེ་ཐེག་པ་ཆེན་པོའི་བླ་མར་གཏན་ནས་མི་
རུང་ངོ་། །དེས་ན་དགེ་བའི་བཤེས་གཉེན་བསྟེན་པའི་ཚེ་ལེགས་པར་བརྟག་
དགོས་ཏེ། ལོག་པའི་བཤེས་གཉེན་དང་འཕྲད་ན་ནི་རང་གཞན་གཉིས་ཀའི་
རྒྱུད་བཅོམ་ནས་ཚེ་འདི་ཕྱི་གཉིས་ཀར་འཕུང་བར་འགྱུར་བས། ལེགས་
ཚོགས་ཀྱི་རྩ་བ་འཛུགས་པའི་སྐབས་འདིར་དགེ་བའི་བཤེས་གཉེན་མ་་་་་་་
འཕྱུགས་མ་ནོར་བ་བསྟེན་པ་ཤིན་ཏུ་གལ་ཆེའོ། །དེ་ལྟར་ལམ་མ་ནོར་བར་
སྟོན་པའི་དགེ་བའི་བཤེས་གཉེན་མཚན་ཉིད་དང་ལྡན་པ་ཞིག་བཙལ་ནས་
བསམ་སྦྱོར་གཉིས་ཀྱིས་ཚུལ་བཞིན་བསྟེན་ན་ཕན་ཡོན་ཚད་མེད་པ་འབྱུང་
པར་གསུངས་ལ། སྣོད་རུང་གི་སློབ་མས་མཚན་ལྡན་གྱི་དགེ་བའི་བཤེས་
གཉེན་ཚུལ་བཞིན་དུ་བསྟེན་ན། ཕྱོགས་བཅུའི་རྒྱལ་བ་སྲས་བཅས་ཐམས་
ཅད་ཐུགས་གཏིང་ནས་དགྱེས་པར་འགྱུར་ཏེ། དཔེར་ན་རྒྱལ་བོ་ཆེན་པོ་
ཞིག་ལ་བུ་ཞིག་སྐྱེས་པ་ན་རང་གི་གདུང་རྒྱུད་འཛིན་མཁན་གྱི་བུ་ཞིག་བྱུང་
སོང་སྙམ་དུ་དགའ་བ་སྐྱེས་པ་ལྟར་ད་ལྟ་སངས་རྒྱས་ཀྱི་བསྟན་པའམ་ཐེག་
1 46



པ་ཆེན་པོའི་གདུང་འཚོབ་ཅིག་བྱུང་སོང་སྙམ་ནས་ཐུགས་དགྱེས་པར་་་་་་་་
འགྱུར་ཏེ། ཕྱོགས་བཅུའི་རྒྱལ་བ་སྲས་བཅས་ཐམས་ཅད་སྤྱན་མ་དྲངས་པར་
ཡང་བྱོན་ནས་བླ་མ་དེ་ཉིད་ཀྱི་ལུས་ལ་ཞུགས་ཏེ། སློབ་མའི་མཆོད་པ་རྣམས་
བཞེས་ཤིང་། ཚོགས་གསོག་པ་དང་སྒྲིབ་པ་སྦྱོང་བའི་ཞིང་མཛད་ནས་དེའི་
རྒྱུད་བྱིན་གྱིས་རློབ་པས་ཚོགས་མྱུར་དུ་རྫོགས་པ་ཡིན་ལ། དེས་ན་སངས་
རྒྱས་ལ་མཆོད་པ་བས་ཀྱང་བླ་མ་ལ་མཆོད་པ་མཆོག་སྟེ། མཆོད་པ་ཐམས་
ཅད་ཡོངས་སྤངས་ནས། །བླ་མ་མཆོད་པ་ཡང་དག་བརྩམ། །ཞེས་གསུངས་
པའི་ཕྱིར་རོ། །བླ་མའི་བཀའ་བཞིན་སྒྲུབ་ན་དེ་ལྟ་བུའི་ཕན་ཡོན་འབྱུང་བའི་
རྒྱུ་མཚན་ཅི་ཞེ་ན། གནས་གསུམ་པར་ནི་འཕོས་པ་ན། །ལུང་འདྲེན་པ་ནི་
མཁས་པའི་ལུགས། །ཞེས་གསུངས་པ་ལྟར། འདི་ནི་རྒྱལ་བའི་བཀའ་མདོ་
རྒྱུད་ཚད་མ་རྣམས་ལ་ཁུངས་གཏུགས་དགོས་པ་མ་གཏོགས། ང་ཚོའི་རྟོག་
གེའི་རིགས་པས་དཔྱད་དེ་མཐའ་གཅོད་ཐབས་མེད་པས། རྒྱལ་བའི་བཀའ་
ལ་ཡིད་ཆེས་རྙེད་དགོས་སོ། །ཚེ་འདིར་དགེ་བའི་བཤེས་གཉེན་བསྟེན་ཚུལ་
ཕྱིན་ཅི་མ་ལོག་པར་བྱུང་ན་ཚེ་རབས་ཕྱི་མ་ཐམས་ཅད་དུའང་མཚན་ཉིད་་་
དང་ལྡན་པའི་དགེ་བའི་བཤེས་གཉེན་གྱིས་ཕོངས་པར་མི་འགྱུར་བ་རྟེན་་་་་
འབྲེལ་མི་བསླུ་བའི་ཆོས་ཉིད་ཡིན་ཞིང་། མི་དང་མི་མ་ཡིན་པའི་གནོད་འཚེ་
སྲུང་བ་ལའང་བླ་མར་གསོལ་བ་འདེབས་པ་མཆོག་ཡིན་ཏེ། འབྲོམ་རིན་པོ་
ཆེའི་ཞལ་ནས། ཡི་དམ་གྱི་ལྷ་གཞན་ལ་གསོལ་བ་བཏབ་པ་ལས་ཨ་ཏི་ཤ་
ལ་གསོལ་བ་བཏབ་ན་བྱིན་རླབས་ཆེ་བར་ཉམས་མྱོང་ཡོད་གསུངས་པ་ལྟར།
147



ཡི་དམ་མཁའ་འགྲོ་ཆོས་སྐྱོང་གཞན་ལ་གསོལ་བ་བཏབ་པ་ལས་བླ་མ་ལ་་་་་་
གསོལ་བ་བཏབ་ན་ནུས་པ་ཆེ་བ་དང་། ཚེ་རབས་སྔ་མར་བསགས་པའི་ལས་
ངན་པའི་འབྲས་བུ་ངན་སོང་དུ་སྐྱེ་འགྱུར་གྱི་ལས་ཀྱང་རྨི་ལམ་དུ་འཇིགས་་་་
སྐྲག་དང་སྡུག་བསྔལ་མྱོང་བ་ཙམ་ལ་བརྟེན་ནས་དག་པར་འགྱུར་བ་ཡིན་་་་
པས། ཕྱོགས་བཅུའི་སངས་རྒྱས་ཐམས་ཅད་མཆོད་པ་བས་ཀྱང་བླ་མའི་བ་
སྤུའི་བུ་གའམ་བླ་མའི་དབུ་སྐྲ་དང་ན་བཟའི་ཚལ་བུ། བླ་མའི་གཉེན་ཉེ་
གནས་དང་བཅིབས་པ། ཐ་ན་བླ་མའི་ཐུགས་རྩིས་ཆེ་བའི་ཁྱི་གུ་ཡན་ཆད་ལ
གུས་པར་བྱས་ན་ཕན་ཡོན་དང་བསོད་ནམས་ཆེན་པོ་འབྱུང་བར་གསུངས།
མདོར་ན་སངས་རྒྱས་ཀྱི་གོ་འཕང་སྒྲུབ་པའི་མྱུར་ལམ་མཆོག་ཏུ་གྱུར་པ་དེ་་་་
གང་ཞེ་ན། བླ་མའི་རྣལ་འབྱོར་ཉིད་དེ། རང་གི་རྩ་བའི་བླ་མ་དེ་ཉིད་སྐྱོན་
ཀུན་ཟད་དང་ཡོན་ཏན་ཀུན་རྫོགས་སུ་ལྟ་བའི་དད་པ་ཉིད་དོ། །དེ་ཡིན་
པའི་ཚུལ་ནི་མདོ་རྒྱུད་དགོངས་འགྲེལ་དང་བཅས་པ་ཐམས་ཅད་ནས་ལམ་
མ་ནོར་བར་སྟོན་པའི་བཤེས་གཉེན་དམ་པ་ཚུལ་བཞིན་དུ་བསྟེན་པ་ལ་ལན་
གཅིག་མ་ཡིན་པར་ཡང་དང་ཡང་དུ་བསྔགས་ཤིང་། སྔོན་གྱི་དམ་པ་རྣམས་
ཀྱི་རྣམ་ཐར་ཏེ། དཔེར་ན་འབྲོམ་སྟོན་པའི་རྣམ་ཐར་དང་གཞོན་ནུ་ནོར་
བཟང་གི་རྟོགས་བརྗོད། རྗེ་བཙུན་མི་ལའི་རྣམ་ཐར། རྗེ་བཙུན་བླ་མ་ཙོང་
ཁ་བ་ཆེན་པོའི་རྣམ་ཐར་སོགས་གཙོ་ཆེ་བ་གང་མང་ཡོད་པ་རྣམས་ལ་ཞིབ་
ཏུ་བལྟས་ནས་ཀྱང་ངེས་པ་བསྐྱེད་ལ་བཤེས་གཉེན་བསྟེན་པ་ལ་སྤྲོ་ཤུགས་་་་
ཆེན་པོ་བསྐྱེད་ཅིང་བཤེས་གཉེན་དུ་བྱས་པ་ནས་བཟུང་སྡིག་པའི་གྲོགས་པོ། །
148



སོགས་ཀྱིས་གཞན་དུ་སྒྱུར་བ་ཕར་ཞོག་ཐ་ན་བདུད་དགའ་རབ་དབང་ཕྱུག་
གིས་ཀྱང་སྒྱུར་མི་ནུས་པའི་བློ་བརྟན་པོ་ཞིག་ངེས་པར་དགོས་ཏེ། དེ་མེད་ན་
བདུད་ཀྱིས་བློ་གཞན་དུ་བསྒྱུར་ནས་རང་ལ་གྱོང་གུད་ཆེན་པོ་འབྱུང་བས་ན།
བདུད་དང་སྡིག་གྲོགས་སོགས་གང་གིས་ཀྱང་སྒྱུར་མི་ནུས་པ་ཞིག་བྱེད་ནུས་
པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་
གདབ་བོ། །
གཉིས་པ། བཤེས་གཉེན་ཚུལ་བཞིན་མ་བསྟེན་པའི་ཉེས་དམིགས་ནི།
བཤེས་གཉེན་དུ་བྱས་པ་སྟེ་དགེ་བའི་བཤེས་གཉེན་གྱི་འདུ་ཤེས་བཟུང་ནས་
ཆོས་འབྲེལ་བཞག་ཚར་རྗེས་བསྟེན་ཚུལ་ལོག་ན། ཚེ་འདིར་ནད་དང་གདོན་
དུ་མས་འཚེ་བ་དང་། ཚེ་རབས་ཕྱི་མར་ངན་འགྲོའི་སྡུག་བསྔལ་བཟོད་
དཀའ་བ་འཇིགས་སུ་རུང་བ་མཐའ་ཡས་པ་དུས་དཔག་ཏུ་མེད་པར་མྱོང་་་
དགོས་པ་དང༌། ཡོན་ཏན་མ་སྐྱེས་པ་མི་སྐྱེ་ཞིང་སྐྱེས་པ་རྣམས་སྐད་ཅིག་རེ་
རེ་ཞིང་ཉམས་པར་འགྱུར་བ་དང་། རྒྱལ་བ་སྲས་དང་བཅས་པས་རྣམ་པ་
ཀུན་ཏུ་སྨོད་ཅིང་མཆོད་པ་ཕུལ་ཡང་མི་བཞེས་པ་སོགས་ཉེས་དམིགས་ཤིན་
ཏུ་ཆེ་བར་མདོ་རྒྱུད་ཀུན་ལས་ལན་གཅིག་མིན་པར་གསུངས། འདིར་མདོ་
རྒྱུད་རྣམས་ལས་ཇི་ལྟར་གསུངས་པའི་ཚུལ་དང་སྒྲུབ་བྱེད་ཀྱི་རིགས་པ་དང་
སྔོན་གྱི་བྱུང་བ་རྣམས་བློ་བཟང་དགོངས་རྒྱན་དུ་གསལ་བར་བཀོད་ཡོད་་་་
པས་དེར་བལྟ་བར་བྱའོ། །རང་ཅག་སྙིགས་མའི་གདུལ་བྱ་ཕལ་ཆེར་ལས་
ངན་པའི་མཐུ་དང༌། ཉོན་མོངས་ཤིན་ཏུ་རགས་ལ་བཤེས་གཉེན་བསྟེན་
149



ཚུལ་གྱི་གནད་མི་ཤེས་ཤིང་། ཅུང་ཟད་རེ་ཤེས་ཀྱང་ཚུལ་བཞིན་མི་བྱེད་པར་
གང་བྱུང་བྱུང་ལ་ཆོས་ཉན་པ་རྣམས་ལ་བླ་མ་ལ་བརྟེན་པའི་ཁ་ན་མ་ཐོ་བ་་་
དཔག་ཏུ་མེད་པ་འབྱུང་ཞིང༌། དེ་དག་ལའང་འཆགས་པ་དང་སྡོམ་པའི་བློ་
སྐྱེ་དཀའ་བས་ཉེས་ལྟུང་གིས་རྒྱུད་ཆུད་ཟོས་ཏེ་ཕུངས་པ་མང་བས། སྔར་
བཤད་པ་ལྟར་གྱི་ཕན་ཡོན་དང་ཉེས་དམིགས་རྣམས་ཤེས་པར་བྱོས་ལ་ཡང་
དང་ཡང་དུ་དཔྱད་ཅིང་བསམས་ནས། སྔོན་ཆད་བཤེས་གཉེན་བསྟེན་ཚུལ་
ཚུལ་བཞིན་དུ་མ་བྱུང་བ་རྣམས་ལ་སྙིང་ཐག་པ་ནས་བཤགས་པ་དང་སྡོམ་
སེམས་ཡང་ཡང་བྱ། ཕྱིན་ཆད་ལམ་གྱི་རྩ་བ་བཤེས་གཉེན་བསྟེན་ཚུལ་འདི་
ལས་སྲོག་གི་ཕྱིར་ཡང་མི་འདའ་བར་ཚུལ་བཞིན་དུ་བསླབ་པར་བྱའོ། །དེ་
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་
ཤུགས་དྲག་ཏུ་གདབ་བོ། །
གསུམ་པ། རྩ་བ་དད་པ་སྦྱང་བ་ནི། བདུད་རྩི་སྙིང་བོ་ལས། སྤྱིར་ཡོན་
ཏན་ཐམས་ཅད་ཀྱི་རྩ་བ་དད་པ་ཡིན། ཞེས་པ་ནས། གསོལ་བ་ཤུགས་དྲག་
ཏུ་གདབ་བོ། །ཞེས་པའི་བར་གསུངས་ཏེ། སྤྱིར་ཡོན་ཏན་ཐམས་ཅད་ཀྱི་རྩ་
བ་དད་པ་ཡིན་ལ། དེའི་ནང་ནས་ཀྱང་བླ་མ་ལ་དད་པ་ནི་བདེ་ལེགས་
ཐམས་ཅད་ཀྱི་རྩ་བ་ཡིན་ཏེ། དེའི་ཚུལ་ནི་རྒྱལ་བའི་བཀའ་ཚད་མ་མདོ་རྒྱུད་
ཀུན་ཏུ་གསལ་བོར་གསུངས་ཡོད་པའི་ཕྱིར་ན། རྟེན་འབྲེལ་གྱི་སྒོ་དང་
བོ་འདི་ནས་མ་འཕྱུགས་པ་ཞིག་བྱ་བ་ལ་སྐྱེས་བུའི་རྩལ་ཅི་ཡོད་ཀྱིས་བསྒྲིམ་
དགོས་སོ། །བླ་མ་ལ་དད་པ་ཇི་ལྟར་སྒོམ་པའི་ཚུལ་ནི། དེ་ཡང་མདོ་ལས། ང་
150



ཡིན་སྙམ་དུ་ཡིད་བྱོས་ལ། །དེ་ཚེ་དེ་ལ་གུས་པ་སྐྱེད། །ཅེས་གསུངས་བ་ལྟར།
བླ་མ་མདུན་དུ་གསལ་བར་དམིགས་ཏེ། བདག་གི་དགེ་བའི་བཤེས་གཉེན་
འདི་རྣམས་ནི་ཡང་དག་པར་རྫོགས་པའི་སངས་རྒྱས་རྣམས་ཀྱིས་བདག་་་་་་
ཅག་སངས་རྒྱས་དངོས་སུ་མཐོང་བའི་སྐལ་བ་མེད་པ་རྣམས་རྗེས་སུ་གཟུང་
བའི་ཕྱིར་དུ་དགེ་བའི་བཤེས་གཉེན་གྱི་སྐུའི་རྣམ་པར་སྤྲུལ་བ་ཡིན་སྙམ་དུ་་་
བསམ་དགོས། དེ་ཡང་ཡིན་ཏེ། སངས་རྒྱས་དངོས་སུ་བྱོན་ཡང་ང་རང་ལྟ་
བུས་དངོས་སུ་མཐོང་བའི་སྐལ་བ་མེད་ལ། དཔེར་ན་དཔལ་ལྡན་ཟླ་བ་
གྲགས་པས། སྐྱེ་བོ་གཞན་རྣམས་ཀྱིས་ཀྱང་རྗེ་བཙུན་འཇམ་པའི་དབྱངས་ཀྱི་
སྐུ་དངོས་སུ་མཐོང་ན་སྙམ་པའི་ཐུགས་རྗེས་མ་བཟོད་པར། དབུ་ལ་རྗེ་
བཙུན་འཇམ་པའི་དབྱངས་དངོས་སུ་སྤྱན་དྲངས་ཏེ་བཞུགས་སུ་གསོལ་ནས།
མི་མང་བོ་འདུས་པའི་གྲོང་ཁྱེར་དུ་ཕེབས་ཏེ། ངའི་གཙུག་ན་རྗེ་བཙུན་
འཇམ་པའི་དབྱངས་དངོས་སུ་བཞུགས་ཡོད་པས་ཚང་མས་ཞལ་མཇལ་གྱིས།
ཞེས་སྐད་སྒྲ་ཆེན་པོ་རྒྱག་བཞིན་དུ་གྲོང་ཁྱེར་དུ་སྐོར་བ་བརྒྱབ་པ་ན།
གཞན་རྣམས་ཀྱིས་འཇམ་དབྱངས་ཀྱི་སྐུ་མ་མཐོང་བར་མ་ཟད། མི་འདི་
རླུང་སྨྱོན་པ་ཞིག་རེད་སྙམ་སྟེ་འཕྱ་དམོད་བྱས། གྲོང་ཁྱེར་དེའི་བུ་མོ་
ཆང་འཚོང་མ་ཞིག་གིས་རྗེ་བཙུན་གྱི་ཞབས་ཙམ་མཐོང་བའི་རྣམ་ཐར་ཡོད།
སངས་རྒྱས་དངོས་སུ་བྱོན་ཡང་བདག་ཅག་སྐལ་བ་དམན་པའི་དབང་གིས་
མཐོང་དཀའ་བས་དགེ་བའི་བཤེས་གཉེན་ལ་སངས་རྒྱས་དངོས་རང་ཡིན་་་
སྙམ་དུ་སྒོམ་དགོས། འོ་ན་དགེ་བའི་བཤེས་གཉེན་རྣམས་སངས་རྒྱས་སུ་ལྟ་
15,



དགོས་པའི་དོན་ཅི་ཞེ་ན། ཇི་ལྟར་སངས་རྒྱས་ཡིན་པར་ཤེས་ན་དེ་ལ་སྐྱོན་
རྟོག་གི་བློ་མི་འབྱུང་ཞིང༌། སྒོ་ཐམས་ཅད་ནས་ཡོན་ཏན་སེམས་པ་ཞིག་ངང་
གིས་འབྱུང་ལ། རང་གི་བླ་མ་ལའང་སྐྱོན་རྟོག་གི་བློ་བ ཀག་ནས། སྒོ་ཐམས་
ཅད་ནས་ཡོན་ཏན་སེམས་པའི་དད་པ་སྦྱོང་ཞིང་བསྐྱེད་པའི་ ཕྱིར་དང༌། དེ་
ལྟར་དད་པ་བསྐྱེད་པའི་དགོས་པའང་རང་ལ་མཆོག་དང་ཐུན་མོང་གི་་་་་་
དངོས་གྲུབ་མཐའ་དག་འབྱུང་བའི་ཕྱིར་རོ། །གལ་ཏེ་སྐྱོན་རྟོག་གི་བློ་ཤོར་བ་
ན་དེའི་ཉེས་དམིགས་བསམས་ནས་འགོག་ཅི་ཐུབ་བྱ་དགོས། སྐྱོན་རྟོག་གི་
བློ་འགོག་ཚུལ་གྱི་རིགས་པ་མང་དུ་ཡོད་པ་རྣམས་བློ་སྦྱོང་ཆེན་མོ་བློ་བཟང་
དགོང་ ས་རྒྱུན་དུ་གསལ་བས་དེ་ལས་ཤེས་པར་བྱའོ། །དེ་ལྟར་བླ་མའི་ཡོན་
ཏན་ སམས་པའི་བློ་སྐྱེ་བའི་ཐབས་སྒོ་དུ་མ་ནས་བཙལ་ཏེ་རང་རྒྱུད་ཀྱི་བླ་མ་
ལ་དད་པའི་དད་པ་དེ་ཅི་འཕེལ་ཅི་བརྟན་དུ་གཏོང་བའི་ ཐབས་ལ་རྩལ་ཅི་
ཡོད་ཀྱིས་འབད་དགོས་སོ། །དེ་ཡང་མདོ་ལས། དགེ་སློང་དག་ངའམ་ང་དང་
འདྲ་བས་གང་ཟག་གི་ཚོད་བཟུང་གི གང་ཟག་གིས་གང་ཟག་གི་ཚོད་མི་
གཟུང་སྟེ། ཉམས་པར་འགྱུར་ཏ་རེ། ཞེས་གསུངས། དོན་ནི། སྟོན་པ་བཅོམ་
ལྡན་འདས་ཀྱིས་དགེ་སློང་དག་ཅེས་འཁོར་དགེ་སློང་རྣམས་ལ་ཉེ་བའི་་་་་་
གསུང་གིས་བོས་ཏེ། ངའམ་ཞེས་པས་སྟོན་པ་རང་ཉིད་དང་། ང་དང་འདྲ་
བ་ཞེས་པས་སྟོན་པ་རང་ཉིད་དང་འདྲ་བའི་སངས་རྒྱས་གཞན་རྣམས་ཀྱིས་
གང་ཟག་གི་ཚོད་གཟུང་ནུས་ཀྱི། སེམས་ཅན་རྣམས་ཀྱིས་གང་ཟག་གཞན་
གྱི་རྒྱུད་ཚོད་གཟུང་བར་མི་བྱ་སྟེ། དེ་ལྟར་བྱས་ན་རང་ལ་ཉེས་པ་ཆེན་པོ་
༈52



འབྱུང་བའི་ཉེན་ཁ་ཡོད་དོ་ཞེས་གསུངས་སོ། །ཚད་མ་རིག་པའི་མ་དམིགས་
པའི་རྟགས་ཀྱི་ཁུངས་མདོ་ལུང་འདི་ཡིན། གཞན་སེམས་མི་ཤེས་པས་ཕ་
རོལ་གྱི་སྐྱོན་ནས་བརྗོད་ན་ནི་རང་ཉིད་ཉམས་པར་འགྱུར་བ་སྟེ་རང་རྒྱུད་
ཀྱི་ཡོན་ཏན་ཉམས་ཤིང་ཉེས་ལྟུང་ཚབས་ཆེན་འབྱུང་བར་འགྱུར་ལ། ཁྱད་
པར་དུ་བྱང་ཆུབ་ཀྱི་སེམས་རིན་པོ་ཆེ་གང་ཟག་སུའི་རྒྱུད་ལ་ཡོད་པ་དང་་་་་་
སུའི་རྒྱུད་ལ་མེད་པའི་ཚོད་ནི་ཐག་གཅོད་པར་དཀའ་ལ། གལ་ཏེ་བྱང་ཆུབ་
སེམས་དཔའ་ལ་སྐྱོན་རྟོག་དང་སྐྱོན་བརྗོད་བྱས་ན་ནི། དེའི་རྣམ་སྨིན་གྱི་
འབྲས་བུ་ངན་སོང་མུ་མཐའ་མེད་པ་བརྒྱུད་དེ་སྡུག་བསྔལ་ཟད་མཐའ་མེད་
པ་མྱོང་བའི་རྒྱུ་ཕུལ་དུ་ཕྱིན་པ་ཡིན་ནོ། །རྒྱུ་མཚན་ནི། དཔའ་བར་འགྲོ་བའི་
ཏིང་ངེ་འཛིན་གྱི་མདོ་ལས། བཅོམ་ལྡན་འདས་ལ་འོད་སྲུངས་ཆེན་པོས་
ཞུས་པ། བདག་ནི་སེམས་ཅན་ཐམས་ཅད་ལ་སྟོན་པའི་འདུ་ཤེས་བསྐྱེད་
ལགས་སོ། །དེ་ཅི་སླད་དུ་ཞེ་ན། དབང་བོ་སྨིན་པ་དང་མ་སྨིན་པ་གང་ཡིན་
འཚལ་བ་མ་མཆིས་པའི་སླད་དུའོ། །ཞེས་གསུངས། མདོ་ཚིག་འདི་ནི་ང་ཚོས་
རྣམ་པ་ཀུན་ཏུ་ཡིད་ལ་འཛིན་དགོས་པའི་གལ་ཆེན་པོ་ཞིག་སྟེ། བྱང་ཆུབ་
ཀྱི་སེམས་རིན་པོ་ཆེ་ནི་གང་ཟག་སུའི་རྒྱུད་ན་ཡོད་པ་དང་སུའི་རྒྱུད་ན་མེད་
པའི་ཚོད་དེ་ཕལ་བ་རྣམས་ཀྱིས་མངོན་སུམ་དུ་རྟོགས་དཀའ་ལ། གལ་ཏེ་
བྱང་ཆུབ་སེམས་དཔའ་ཞིག་ལ་ཕྲད་དེ་དེ་ལ་སྐྱོན་རྟོག་དང་སྐྱོན་རྗོད་བྱེད་
པ་བྱུང་ན་ཁ་ནས་བྱུང་བའི་དབུགས་སྣ་གཅིག་གིས་ཀྱང་ངན་སོང་གི་རྒྱུ་་་་་
བསམ་གྱིས་མི་ཁྱབ་ཅིག་གསོག་པས། བཅོམ་ལྡན་འདས་ལ་འོད་སྲུངས་ཆེན་
153



པོས་ཞུས་པ། བདག་ནི་སེམས་ཅན་ཐམས་ཅད་ལ་སྟོན་པ་བཅོམ་ལྡན་
འདས་ལྟ་བུའི་འདུ་ཤེས་སྐྱེད་པར་བྱེད་རྒྱུ་ཡིན། རྒྱུ་མཚན་གང་ཞེ་ན། རྒྱུད་
སྨིན་པ་གང་ཡིན་པ་དང་མ་སྨིན་པ་གང་ཡིན་གྱི་ཁྱད་པར་ང་རང་གིས་ཐག་
གིས་མི་ཆོད་པས། སེམས་ཅན་ཐམས་ཅད་ལ་སྟོན་པའི་འདུ་ཤེས་བསྐྱེད་ན་
འགལ་ཆ་ཅི་ཡང་མེད་དོ། །དེ་ཡང་ཡིན་ཏེ་དབང་བོ་མ་སྨིན་པའི་སོ་སྐྱེ་ཕལ་
བ་ཞིག་ལའང་སྟོན་པའི་འདུ་ཤེས་སྐྱེད་ན་ནི་ཡོན་ཏན་ལས་སྐྱོན་གྱི་ཆ་གང་
ཡང་མི་འབྱུང་བའི་ཕྱིར་རོ། །དེས་ན་ང་ཚོའི་དམ་པའི་ཆོས་འདི་སྒྲུབ་དཀའ་
བའི་རྒྱུ་མཚན་ཡང་འདི་ལྟ་བུ་ལ་རག་ལས་པས། དཀའ་མིན་གྱི་ཚུལ་ནི་རང་
རང་གི་རྒྱུད་ལ་སྦྱར་ཏེ་བརྟགས་ན་གསལ་བོར་ཤེས་པར་འགྱུར་རོ། །སྤྱིར་
སེམས་ཅན་ཐམས་ཅད་ལ་སྟོན་པའི་འདུ་ཤེས་བསྐྱེད་དགོས་ཏེ། བྱང་ཆུབ་
སེམས་དཔའ་ནོར་བུ་ཕྲེང་བ་ལས། ལས་དང་བོ་པས་སེམས་ཅན་ལ། །སྟོན་
པའི་འདུ་ཤེས་བསྐྱེད་པར་བྱ། །ཞེས་གསུངས་པ་ལྟར། ང་ཚོ་ལས་དང་བོ་
བ་རྣམས་ཀྱིས་སེམས་ཅན་ཐམས་ཅད་ལ་སྟོན་པའི་འདུ་ཤེས་བསྐྱེད་པར་བྱ་
དགོས་ན། ལྷག་པར་ཆོས་སྒོར་ཞུགས་པ་རྣམས་ཏེ་སྐྱབས་འགྲོ་རྒྱུད་ལྡན་གྱི་
ནང་བ་དགེ་བསྙེན་གྱི་སྡོམ་པ་ཡན་ཆད་བླངས་པའི་སྡོམ་ལྡན་རྣམས་ལ་སྟོན་
པའི་འདུ་ཤེས་བསྐྱེད་ནས་དད་པ་སྦྱོང་དགོས་པར་གསུངས་ན། རང་གི་བླ་
མ་ལྟ་ཅི་སྨོས། བླ་མ་ལ་དད་པ་སྦྱོང་བའི་ཚེ་རྒྱལ་བ་རྡོ་རྗེ་འཆང་ངམ་ཐུབ་
པའི་སྐུའི་རྣམ་པ་ལྟ་བུ་སྒོམ་ལོ་སྟེ་སྒོམ་ཁུལ་བྱས་པ་ཙམ་གྱིས་ཚུགས་མི་ཐུབ་
པས། གཙོ་བོར་སོ་སོར་རྟོག་པའི་ཤེས་རབ་ཀྱིས་དཔྱད་ནས་སྐྱོན་རྟོག་གི་བློ་
154



འགོག་གང་ཐུབ་དང་ཡོན་ཏན་སེམས་པའི་བློ་སྐྱེད་གང་ཐུབ་བྱ་རྒྱུ་དེ་གལ་་་་
ཆེའོ། །དེ་ལྟ་བུའི་བློ་ཞིག་མེད་པར་རྒྱལ་བ་རྡོ་རྗེ་འཆང་ངམི་ཐུབ་པའི་དབང་
བོ་ཡིན་སྙམ་པའི་འདུ་ཤེས་ཙམ་གྱིས། སྐྱོན་རྟོག་གི་བློ་མངོན་དུ་གྱུར་པའི་
སྐབས་སུ་དེ་འགོག་མི་ནུས་པས། བླ་མ་དེ་ཉིད་ཀྱི་མཛད་པ་རང་གི་བློ་ཡུལ་
དུ་ཤར་བ་རྣམས་ཀྱི་ནང་ནས་ཚུལ་ཁྲིམས་གཙང་བའམ། ཐོས་པ་ཆེ་བའམ།
སློབ་མ་ལ་ཕན་སེམས་ཆེ་བ་སོགས་ཡོན་ཏན་ཆ་གང་དང་གང་ཤར་བ་་་་་་་
རྣམས་ཡང་ཡང་ཡིད་ལ་བྱོས་ལ། བདག་གི་དཔལ་ལྡན་བླ་མ་འདི་ལ་ཡོན་
ཏན་འདི་དང་འདི་ལྟ་བུ་མངའ་འོ། །དེ་ཡང་རང་ཐ་མལ་བའི་བློ་ལ་སྣང་
ཚོད་ཙམ་ཡིན་གྱི། དོན་དུ་ན་སངས་རྒྱས་དངོས་རང་ཡིན་སྙམ་དུ་ཡང་ཡང་
སྒོམ་པ་གནད་དམ་པ་ཡིན། དེ་ལྟར་གོམས་པ་ན་སྐྱོན་ཐན་ཐུན་མཐོང་
ཡང་རང་གི་དད་པ་ལ་གེགས་སུ་མི་འགྲོ་བ་ཞིག་འོང་སྟེ། དཔེར་ན་རང་
གི་འདོད་པའི་ཕྱོགས་ལ་ཡོན་ཏན་མང་བོ་ཡོད་པར་མཐོང་ཡང་སྐྱོན་མཐོང་
བའི་བློ་ཤུགས་དྲག་པོས་ཡོན་ཏན་མཐོང་བའི་བློ་ཟིལ་གྱིས་གནོན་པ་དང༌།
སྐྱོན་མང་བོ་མཐོང་ཡང་ཡོན་ཏན་སྣ་རེ་མཐོང་བའི་བློ་ཤུགས་དྲག་ན་དེས་་་་་
སྐྱོན་མཐོང་བའི་བློ་ཟིལ་གྱིས་གནོན་པ་བཞིན་ནོ། །རང་ལ་དད་པ་མེད་
ན་བླ་མ་བཟང་བོ་སངས་རྒྱས་དངོས་ལ་བསྟེན་ཀྱང་ཡོན་ཏན་མི་མཐོང་སྟེ།
དཔེར་ན་སྟོན་པ་བཅོས་ལྡན་འདས་ཀྱི་ཉེ་གནས་ལེགས་པའི་སྐར་མ་ཟེར་བ་
དེས་སྟོན་པ་བཅོམ་ལྡན་འདས་ལ་ལོ་མང་བོའི་བར་དུ་བསྟེན་ཅིང་ཞབས་་་་
འབྲིང་ལ་བསྡད་པར་མ་ཟད། མདོ་སྡེ་མང་བོ་བློ་ལ་བཟུང་ཡང་དད་པ་མེད་
155



པའི་དབང་གིས་སྐྱོན་གྱི་གོང་བུར་མཐོང་སྟེ། ལོ་ནི་ཉི་ཤུ་ཙམ་རིང་ཁྱེད་
བསྟེན་ཀྱང་། །ཡོན་ཏན་ཏིལ་འབྲུ་ཙམ་ཞིག་ངས་མ་མཐོང་། །ཞེས་ངན་སྨྲས་
བྱས་པ་ལྟ་བུའོ། །འོ་ན་སྟོན་པ་ལ་སྐྱོན་ཡོད་པ་བདེན་ནམ་ཞེ་ན། སྐྱོན་གྱི་ཆ་
གཏན་ནས་མི་མངའ་སྟེ། སྟོན་པ་བཅོམ་ལྡན་འདས་ནི་སྐྱོན་ཀུན་ཟད་དང་
ཡོན་ཏན་ཀུན་རྫོགས་པ་ཤ་སྟག་ཡིན་མོད། ལེགས་པའི་སྐར་མས་སྐྱོན་གྱི་
གོང་བུར་མཐོང་བ་ནི་ཁོའི་ལོག་རྟོག་གི་དབང་གིས་ཡིན་ནོ། །དེ་བཞིན་དུ་
རང་གི་བླ་མ་ལ་སྦྱར་ཏེ། བླ་མ་ལ་སྐྱོན་མེད་ན་བདག་གིས་དངོས་སུ་མཐོང་
བའི་སྐྱོན་འདི་དང་འདི་ལྟ་བུ་ཡོད་པ་འདི་ཅི་ཞེ་ན། དེ་ནི་རང་ཉིད་སྣང་བ་
མ་དག་པའི་དབང་གིས་མཐོང་བ་ཡིན་གྱི། བླ་མ་ལ་དོན་དངོས་ནས་སྐྱོན་དེ་
ལྟ་བུ་ཡོད་པ་མ་ཡིན་ནོ་སྙམ་དུ་ཡང་ཡང་བསམ་དགོས། གཞན་ཡང་རྒྱུད་
སྡེ་དུ་མ་ལས་རྒྱལ་བ་རྡོ་རྗེ་འཆང་གིས་སྙིགས་མའི་དུས་སུ་སོ་སྐྱེ་ཐ་མལ་བའི་
རྣམ་པར་བསྟན་ཏེ་སེམས་ཅན་རྣམས་ལ་ཞེ་སྡང་ཡོད་པ་བཞིན་དུ་རང་ལ་་་
ཡང་ཞེ་སྡང་ཡོད་པའི་རྣམ་པ་མཛད་པ་དང་སེམས་ཅན་རྣམས་ལ་འདོད་་་་
ཆགས་ཡོད་པ་བཞིན་དུ་རང་ལ་ཡང་འདོད་ཆགས་ཡོད་པའི་རྣམ་པ་མཛད་
པ་སོགས་སེམས་ཅན་ཕལ་བ་ཇི་འདྲ་བ་ཞིག་ཡིན་པ་དེ་འདྲ་བའི་རྣམ་པ་་་་
མཛད་དེ་སེམས་ཅན་གྱི་དོན་མཛད་པར་གསུངས་པ་དང་། ཡབ་སྲས་
མཇལ་བའི་མདོ་སོགས་མདོ་རྒྱུད་དུ་མ་ནས་སངས་རྒྱས་ཀྱིས་སེམས་ཅན་་་་་་
རྣམས་ལ་རང་རང་གི་སྐལ་བ་དང་འཚམ་པར་གང་ལ་གང་གི་རྣམ་པར་་་་་
བསྟན་ན་ཕན་པ་འབྱུང་བ་དང་དོན་དུ་འགྱུར་བར་དགོངས་ནས་ཐ་མལ་་་་
156



བའི་གཟུགས་སྟོན་པར་གསུངས། འདིའི་ལུང་འདྲེན་རྣམས་ནི་བྱང་
ཆུབ་ལམ་རིམ་ཆེ་ཆུང་གཉིས་དང་བློ་སྦྱོང་ཆེན་མོ་བློ་བཟང་དགོངས་རྒྱན་དུ་
བཀོད་ཡོད་པས་དེ་དག་ལས་ཤེས་པར་བྱའོ། །དེ་ལྟར་ན་དུད་འགྲོ་ལ་སོགས་
པའི་རྣམ་པར་སྤྲུལ་པ་ན་བདག་གིས་དད་པ་ཇི་ལྟར་སྦྱང་སྟེ་སྦྱང་ཤིན་ཏུ་་་་
དཀའ་ལ། ད་ལྟ་ནི་དེ་ལྟར་མ་ཡིན་པར་མིའི་རྣམ་པར་བསྟན་ནས་ཆོས་
གསུངས་པ་འདི་འདྲ་ཐུགས་རྗེ་ཆེ་སྙམ་དུ་ལུས་ཀྱི་བ་སྤུ་ལྡང་བ་དང༌། མིག་
ནས་མཆི་མ་འཁྲུག་པ། དད་པ་གཏིང་ནས་གཡོས་པ་ཞིག་མ་བྱུང་གི་བར་
དུ་ཡང་དང་ཡང་དུ་སོ་སོར་རྟོག་པའི་ཤེས་རབ་ཀྱིས་དཔྱད་ནས་ཡོན་ཏན་་་་
རྣམས་ལ་བསམས་ཤིང་དད་པ་སྒོ་དུ་མ་ནས་སྦྱང་ངོ༌། །དེ་ཡང་དུད་འགྲོའི་
རྣམ་པ་ཅན་གྱི་བྱང་ཆུབ་སེམས་དཔའ་ཡང་ཡོད་དེ། སྐྱེས་རབས་སོ་བཞི་བ་
དང༌། སྐྱེས་རབས་བརྒྱ་བ་སོགས་ལས་མང་དུ་གསུངས་ཡོད་པ་ལྟར། སྔོན་
ཐུའུ་བཀྭན་ངག་དབང་ཆོས་ཀྱི་རྒྱ་མཚོ་ཚང་གིས་ལྕང་སྐྱ་ངག་དབང་བློ་་་་་
བཟང་ཆོས་ལྡན་བླ་མར་བསྟེན་ཏེ་ཐོས་བསམ་གནང་བའི་སྐབས་དེར། གྲྭ་
རྐྱང་དཀྱུས་མ་འཚོ་ཐབས་ཀྱང་དཀའ་བའི་ཚོད་དུ་སོང་བས། འཚོ་བའི་
ལོངས་སྤྱོད་ཀྱི་ཆེད་དུ་ལྷ་བཟོ་ཞིག་ལ་ཛམྦྷ་ལྷའི་སྐུ་ཆུང་ངུ་ཞིག་བཞེངས་སུ་
གསོལ་ནས་ལྕང་སྐྱ་ཚང་ལ་རབ་གནས་ཞུ་རུ་ཁྱེར་ཏེ། ཛམ་ལྷའི་སྐུ་ལྕང་སྐྱ་
ཚང་གི་སྐུ་མདུན་དུ་བཞག་ནས་ཁོང་ལ་ཕྱག་འཚལ་བའི་སྐབས་སུ། ལྕང་སྐྱ་
ཚང་ལ་ཁྱི་གུ་ཆུང་ཆུང་ཐུགས་རྩིས་ཅན་ཞིག་ཡོད་པ་དེ་རྒྱུགས་འོངས་ནས་་་
འདྲ་སྐུའི་སྟེང་དུ་གཅིན་པ་བཏང་བྱུང་བས། ཐུའུ་བཀྭན་ཚང་གི་ཐུགས་
157



དགོངས་ལ་ད་རྟེན་འབྲེལ་མ་ལེགས་སྐུ་འདྲ་ལ་གྲིབ་ཕོག་སོང་སྙམ་བཞིན་་་་་
ལྕང་སྐྱ་ཚང་ལ་རབ་གནས་གནང་བར་ཞུས་པ་ན། ལྕང་སྐྱ་ཚང་གིས་རབ་
གནས་བྱེད་མི་དགོས། ངའི་ཁྱི་གུ་འདི་ཡང་ཕལ་བ་ཞིག་མིན། ཕྱིས་སུ་ཁྱེད་
ལ་ལོངས་སྤྱོད་ནམ་མཁའ་མཛོད་ལ་མངའ་བརྙེས་པ་ཞིག་ཡོང་བ་ཐག་གིས་
ཆོད་ཅེས་གསུངས། ཕྱིས་སུ་ཐུའུ་བཀྭན་ངག་དབང་ཆོས་ཀྱི་རྒྱ་མཚོ་ཚང་
གོང་མ་ཁང་ཤིས་རྒྱལ་བོའི་དབུ་བླར་བཞུགས་ནས་ལོངས་སྤྱོད་ཚད་མེད་པ་
སྔོན་ལུང་བསྟན་གནང་བ་ཇི་བཞིན་བྱུང་བར་ཐུའུ་བཀྭན་ཆོས་ཀྱི་ཉི་མའི་་་་
གསུང་གི་ཐུའུ་བཀྭན་རྣམ་ཐར་དུ་གསུངས་སོ། །མདོར་ན་ཉོན་མོངས་པའི་
གཉེན་པོ་དང་ཐར་པའི་ཕན་ཡོན་སྟོན་པའི་ཆོས་ཚིགས་བཅད་གཅིག་ཙམ་
ཡིན་ཡང་འདྲ་དེ་གང་ཟག་མཆོག་དམན་སུ་དང་མི་རིགས་སུ་དང་ཕོ་མོ་་་་་
གང་གི་ཁ་ནས་བྱུང་ཡང་རུང་། ཚིག་བསྒྲིགས་ལ་སངས་རྒྱས་ཀྱི་གསུང་
ཡིན་མིན་གཉིས་ཀ་ཡོད་ཀྱང་དེའི་བརྗོད་དོན་སངས་རྒྱས་ཀྱི་གསུང་ཡིན་ན།
གང་ཟག་དེ་སངས་རྒྱས་རྣམས་ཀྱིས་བྱིན་གྱིས་བརླབས་པ་དང༌། དེའི་རྒྱུད་
ལ་སངས་རྒྱས་རྣམས་ཀྱི་བྱིན་རླབས་ཞུགས་པ་ཡིན་པས། སངས་རྒྱས་སུ་ལྟ་
དགོས་པར་ལྷག་བསམ་བསྐུལ་བའི་མདོ་ལས་གསུངས་པས། ཐེག་པ་ཆེན་
པོའི་ལམ་ཚང་ལ་མ་ནོར་བར་སྟོན་པའི་བླ་མ་རྣམས་ནི་སངས་རྒྱས་ཐམས་་་
ཅད་ཀྱིས་བྱིན་གྱིས་བརླབས་པ་དང་། སངས་རྒྱས་ཐམས་ཅད་ཀྱི་འཕྲིན་
ལས་མཛད་པ་པོ་དང༌། སངས་རྒྱས་ཐམས་ཅད་ཀྱི་ཡེ་ཤེས་ཐུགས་རྒྱུད་ལ་
ཞུགས་པ་ཡིན་པ་གདོན་མི་ཟ་བས། བདག་གི་དཔལ་ལྡན་བླ་མ་དམ་པ་འདི་
158



ནི་སངས་རྒྱས་ཐམས་ཅད་ཀྱི་ཡེ་ཤེས་གཅིག་ཏུ་བསྡུས་པའི་ངོ་བོ་ཉིད་དོ་་་་་
སྙམ་དུ་སྙིང་ཐག་པ་ནས་དད་པ་སྒོམ་ཞིང༌། དེ་ལྟར་བཅོས་མིན་གྱི་དད་པ་
སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ། །ཞེས་གསོལ་བ་ཤུགས་དྲག་ཏུ་
གདབ་བོ། །
བཞི་བ། བཀའ་དྲིན་རྗེས་སུ་དྲན་པའི་གུས་པ་སྒོམ་ཚུལ་ནི། རང་ལ་
ཆོས་འབྲེལ་དངོས་སུ་ཐོབ་པའི་བླ་མ་ཅི་ཙམ་ཡོད་པ་རྣམས་གཅིག་ཀྱང་མ་་་་
ལུས་པ་དང་། དེའི་ནང་ནས་ཀྱང་འདིར་སྐབས་སུ་བབ་པ་ཐེག་པ་ཆེན་པོའི་
བློ་སྦྱོང་གི་གདམས་པ་སྟོན་མཁན་གྱི་བླ་མ་དེ་ཉིད་མདུན་དུ་གསལ་བར་་་་་
དམིགས་ནས། བདག་གི་བླ་མ་དམ་པ་འདི་རྣམས་བཀའ་དྲིན་རེ་ཆེ། བདག་
སངས་རྒྱས་དང་བྱང་ཆུབ་སེམས་དཔའ་གཞན་ཐམས་ཅད་ཀྱིས་འདུལ་མ་་་
ནུས་པར་ཡལ་བར་བོར། ཐོག་མ་མེད་པ་ནས་སྤྱིར་འཁོར་བ་དང་། སྒོས་
ངན་སོང་གསུམ་སོགས་མི་ཁོམ་པའི་གནས་སུ་འཁྱམས་འཁྱམས་ནས་དམ་་་
པའི་ཆོས་ཀྱི་སྒྲ་ཙམ་ཡང་མ་ཐོས་པར་སྡུག་བསྔལ་བར་མ་ཆད་དུ་མྱོང་བ་ལ།
ད་རེས་བླ་མ་རྣམས་ཀྱི་ཐུགས་རྗེས་མིའི་ལུས་རྟེན་ཐོབ། སངས་རྒྱས་ཀྱི་
བསྟན་པ་དང་མཇལ། ཚང་ལ་མ་ནོར་བའི་གདམས་པ་འདི་ལྟ་བུ་ཐོབ།
སངས་རྒྱས་དངོས་སུ་བྱོན་ཡང་འདི་ལས་མཛད་རྒྱུ་མི་འདུག་པས་བཀའ་་་་
དྲིན་འཁོར་མེད་རང་དུ་འདུག རང་རང་སྐལ་བ་མཉམ་པ་གཞན་ལ་
བལྟས་ནའང་བླ་མའི་བཀའ་དྲིན་འཁོར་མེད་དུ་ཤེས་ནུས་ཏེ། ཁྱིམ་གྱི་དུས་
ན་རང་གི་ཉེ་དུ་ཉེ་འབྲེལ་རང་དང་མཉམ་པ་རྣམས་དང་། རང་གི་གོང་དུ་
159



ཡོད་པ་རང་ལས་ཆེ་བར་རློམ་པ་རྣམས་ཀྱང་ད་ལྟ་བརྟགས་ན་ཕལ་ཆེར་་་་་
སྡུག་བསྔལ་བརྒྱ་ཕྲག་དུ་མས་མནར་ནས་མེ་དོང་དུ་ལྷུང་བ་འདྲ་བ་ཤ་སྟག་
ཏུ་འདུག་པ་ལ། བདག་བླ་མའི་ཐུགས་རྗེས་ཁྱིམ་ནས་བྱུང་སྟེ་ལུས་ལ་ཆོས་
གོས་བགོས། ངག་ནས་སངས་རྒྱས་ཀྱི་གསུང་རབ་འདོན། ཡིད་ལ་འཇིག་
རྟེན་ཕྱི་མའི་དོན་སེམས་ཤིང་དབེན་པའི་རི་སུལ་དུ་དྲང་སྲོང་གི་སྤྱོད་ཚུལ་་་
གྱིས་གནས་ཆོག་པ་འདི་འདྲ་བ་ནི་བླ་མའི་སྐུ་དྲིན་མིན་ན་སུའི་དྲིན་ཡིན།
རང་གི་ངོས་ནས་དང་བོ་སྣབས་ཕྱིས་པ་ཡང་མི་ཤེས་པ་ཞིག་ཡིན་མོད། བླ་
མས་ཐབས་མཁས་ཀྱིས་སྤྲུལ་བ་སྣ་ཚོགས་པས་འགའ་ཞིག་གིས་ཡི་གེའི་བརྡ་
བསླབས། འགའ་ཞིག་གིས་སྐྲ་བཅད། སྐུའི་རྣམ་པ་དུ་མ་བསྟན་ནས་ཆོས་སྒོ་
སྣ་ཚོགས་ནས་བསླབས། མཐུན་རྐྱེན་སྒོ་མཐའ་དག་ནས་ཚང་བར་མཛད།
འགལ་རྐྱེན་སྒོ་མཐའ་དག་ནས་བསྲུངས་ཏེ་བོང་བུ་མི་ཁྱུར་ཆུད་པ་འདྲ་བ་་་
ཞིག་མཛད་པས་ན་བཀའ་དྲིན་ལ་འཁོར་ཐབས་རང་མི་འདུག དེ་ལྟར་ཆོས་
དངོས་སུ་གནང་བའི་བཀའ་དྲིན་ཙམ་དུ་མ་ཟད། རང་གི་རྒྱུད་ལ་སྐྱོན་སྣ་
གཅིག་འགགས་པ་དང་། ཡོན་ཏན་སྣ་གཅིག་སྐྱེས་པ་ཡན་ཆད་རྣམ་དཀར་
གྱི་ཡོན་ཏན་ཅི་ཡོད་ཐམས་ཅད་བླ་མ་ཁོ་ནའི་བཀའ་དྲིན་ཡིན་པ་དང་།
དེར་མ་ཟད་ཟས་གོས་གནས་མལ་སོགས་ཚེ་འདིའི་ཉེར་འཚོའི་ཡོ་བྱད་ཅི་་་
སྙེད་ཐམས་ཅད་ཀྱང་བླ་མའི་བཀའ་དྲིན་དུ་བསམ་མོ། །དེ་ཡང་ཇོ་བོ་རྗེ་ཡོན་
ཏན་ཐམས་ཅད་སྦེད་བར་མཛད་པ་ལ་ཡོན་ཏན་འདི་དང་འདི་ཙམ་མངའ་
བ་ཞུས་ཙ་ན་དེ་བླ་མའི་བཀའ་དྲིན་ཡིན་གསུངས། ཁམ་ལུང་པའི་ཞལ་ནས།
160



ཁོ་བོའི་འཚོ་བ་ངན་ཕྱིད་འདི་དགེ་བའི་བཤེས་གཉེན་གྱི་བཀའ་དྲིན་ཡིན་་་་
གསུང་ངོ༌། །སྔོན་ཡང་དག་པར་རྫོགས་པའི་སངས་རྒྱས་ཀྱིས་ཆོས་ཚིགས་
བཅད་རེ་ཙམ་གྱི་ཕྱིར་དུའང་སྐུ་ལ་ལྕགས་གཟེར་སྟོང་བཏབ་པ་དང༌། སྐུའི་
པགས་པ་བཤུས་པ་ལ་རུས་པས་སྨྱུ་གུ་བྱས། སྐུ་ལས་བྱུང་བའི་ཁྲག་སྣག་ཚར་
སྦྱར་ཏེ་འབྲི་དགོས་བྱུང་བ་དང་། སྐུ་ལ་མར་མེ་སྟོང་འཛུགས་དགོས་བྱུང་བ་
དང་། མེའི་དོང་དུ་མཆོངས་པར་མཛད་པ་སོགས་དཀའ་སྤྱད་བསམ་གྱིས་
མི་ཁྱབ་པ་མཛད་དགོས་བྱུང་འདུག་ན། ད་ལྟ་ངེད་རང་དཀའ་སྤྱད་གང་
ལའང་མ་བལྟོས་པར་ཕ་བཟང་གིས་བུ་ལ་སློབ་པ་ལྟར་དུ། བཀའ་དགོངས་
འགྲེལ་དང་བཅས་པའི་གནད་ཐམས་ཅད་ལྷུག་པར་འདོམས་པའི་བཀའ་་་་
དྲིན་ཇི་ལྟར་འཁོར་ནུས། ཁྱིམ་བདག་དྲག་ཤུལ་ཅན་གྱིས་ཞུས་པའི་མདོ་
ལས་གསུངས་པ་ལྟར། ཆོས་ཚིག་རེ་རེའི་ཕྱིར་དུ་བསྐལ་བའི་བར་དུ་བསྙེན་
བཀུར་བྱས་ཀྱང་བཀའ་དྲིན་ཆ་ཙམ་ཡང་འཁོར་བར་མི་ནུས་ན། ཆོས་རྒྱུ་
ཆེན་པོ་འདི་ལྟར་གནང་བའི་བཀའ་དྲིན་ཇི་ལྟར་འཁོར་ནུས། དེའི་ནང་
ནས་ཀྱང་ཐེག་པ་ཆེན་པོའི་ལམ་གྱི་སྙིང་བོ་དམ་པ་བྱང་ཆུབ་ཀྱི་སེམས་རིན་
པོ་ཆེའི་གདམས་ངག་བསྟན་པ་འདི་ལྟ་བུའི་བཀའ་དྲིན་ནམ་ཡང་འཁོར་་་་་
ཐབས་མེད་དོ་སྙམ་དུ་བཀའ་དྲིན་དྲན་པའི་གུས་པ་ཆེན་པོ་ཤུགས་དྲག་མ་་་
སྐྱེས་ཀྱི་བར་དུ་བསྒོམ་ཞིང་། དེ་ལྟར་བཀའ་དྲིན་རྗེས་དྲན་གྱི་གུས་པ་ཆེན་
པོ་བཅོས་མ་མིན་པ་མྱུར་དུ་རྒྱུད་ལ་སྐྱེ་བར་བླ་མ་ལྷས་བྱིན་གྱིས་བརླབ་ཏུ་་་་
གསོལ་སྙམ་དུ་གསོལ་བ་ཤུགས་དྲག་ཏུ་གདབ་བོ། །འདིར་བཀའ་དྲིན་དྲན་
161



པའི་དགོས་པ་ནི། རང་རྒྱུད་ཀྱི་དད་པ་ཤུགས་ཇེ་དྲག་ཏུ་གཏོང་བའི་ཆེད་
དེ། དད་པ་ནི་འདིར་གཙོ་བོ་ཡིད་ཆེས་ཀྱི་དད་པ་སྟེ་རང་གི་རྩ་བའི་བླ་མ་དེ་
ཉིད་སྐྱོན་ཀུན་ཟད་དང་ཡོན་ཏན་ཀུན་རྫོགས་སུ་ལྟ་བའི་ཡིད་ཆེས་ཀྱི་དད་
པ་དེ་ལ་བྱའོ། །
ལྔ་བ། སྦྱོར་བས་མཉེས་པ་སྒྲུབ་ཚུལ་ནི། དེ་ལས། རྗེ་བཙུན་བྱམས་པས།
ཞེས་པ་ནས། རྣམ་པ་ཀུན་ནས་དོན་ཡོད་པར་བྱའོ། ཞེས་པའི་བར་
གསུངས། དོན་ནི། རྗེ་བཙུན་བྱམས་པ་མགོན་པོའི་ཞལ་ནས། བཀུར་སྟི་
རྙེད་པ་དག་དང་རིམ་གྲོ་དང༌། །སྒྲུབ་པའི་སྒོ་ནས་བཤེས་གཉེན་བསྟེན་པར་
བྱ། །བརྟན་པ་ཇི་སྐད་བསྟན་པ་སྒྲུབ་པ་དེས། །དེ་ཡིས་སེམས་ནི་ཡང་དག་
མགུ་བར་བྱེད། །ཅེས་གསུངས་པ་ལྟར། དགེ་བའི་བཤེས་གཉེན་མཉེས་པར་
སྒྲུབ་པའི་སྒོ་ནི་གསུམ་སྟེ། ཇི་སྐད་གསུངས་པའི་བཀའ་བཞིན་དུ་སྒྲུབ་པ་
དང་། ལུས་ངག་གིས་བསྙེན་བཀུར་བྱེད་པ། ཟང་ཟིང་གི་དངོས་པོ་འབུལ་
བའོ། དེ་ལས་བཀའ་བཞིན་སྒྲུབ་པ་ནི་མཉེས་པ་སྒྲུབ་ཚུལ་མཆོག་དང་
ལུས་ངག་གིས་བསྙེན་བཀུར་བ་ནི་འབྲིང་། ཟང་ཟིང་འབུལ་བ་ཐ་མར་
གསུང ས་པ ས་ན། གཙོ་བོར་བཀའ་བཞིན་དུ་ སྒྲུབ་པས་མཉེས་པར་བྱ་དགོས་
སོ། །དེ་ཡང་བླ་མ་མཚན་ཉིད་དང་ལྡན་པས་སློབ་མ་སྐྱོང་ཚུལ་ཇི་ལྟར་བྱེད་
སྙམ་ན། སློབ་མ་གཞི་ཚུལ་ཁྲིམས་ལ་གནས་པ་སྟེ་མ་མཐའ ང་མི་དགེ་བཅུ་
སྤོང་གི་ཚུལ་ཁྲིམས་ཀྱིས་གཞི་བཟུང་ནས་དང་བོ་ཐོས་པ་དང་བར་དུ་བསམ་
པ་མཐའ་མར་སྒོམ་པའི་ལས་ལ་རིམ་གྱིས་སྐུལ་བ་ཞིག་ངེས་པར་དགོས་
1G ?



དེའི་སྐབས་སུ་སློབ་མ་རང་གི་ངོས་ནས་བླ་མའི་བཀའ་བཞིན་སྒྲུབ་པ་སྙིང་་་་
བོར་འཛིན་པ་ནི་བླ་མ་མཉེས་པའི་མཆོག་ཡིན་ཏེ། སྐྱེས་རབས་སོ་བཞི་བ་
ལས། ཕན་པའི་ལན་དུ་མཆོད་པ་བྱ་བ་ནི། །བསྒོ་བའི་ཚིག་བཞིན་ཉམས་སུ་
ལེན་པ་ཡིན། །ཞེས་གསུངས་པ་ལྟར་རོ། །འོ་ན་བཀའ་བཞིན་སྒྲུབ་པ་ཁོ་ནས་
ཆོག་གམ་ཞེ་ན། དེ་ཁོ་ནས་མི་ཆོག་པར་ལུས་ངག་གིས་བསྙེན་བཀུར་སྒྲུབ་པ་
ལའང་འབད་དགོས་ཏེ། བླ་མའི་སྐུ་དོན་དུ་དཀའ་སྤྱད་ཇི་ལྟར་མྱོང་ཐུབ་
ན་རབ་ཡིན་ཏེ་ཚོགས་གསོག་པ་དང་སྒྲིབ་པ་སྦྱོང་བའི་ཐབས་མཆོག་ཏུ་གྱུར་
པ་ཡིན་པའི་ཕྱིར་རོ། །སྔོན་གྱི་དམ་པ་མང་བོས་ཀྱང་བླ་མ་ལ་ལུས་ངག་
གི་བསྙེན་བཀུར་བ་ལ་འབད་བརྩོན་བྱས་པས་ལམ་གོང་མའི་རྟོགས་པ་ཁྱད་
པར་ཅན་རྒྱུད་ལ་སྐྱེས་པ་སོགས་ཀྱི་ལོ་རྒྱུས་ངེས་པ་ཅན་མང་དུ་སྣང་ལ། །
དཔེར་ན་འཕགས་པ་རྟག་ཏུ་དུ་རྒྱུ་ནོར་ལོངས་སྤྱོད་ཀྱིས་ཤིན་ཏུ་དབུལ་བོ་་་
ཞིག་ཡིན་པས། འཕགས་པ་ཆོས་འཕགས་ལས་ཤེར་ཕྱིན་གྱི་མདོ་གསན་ཕྱིར་
དེའི་ཡོན་བཙལ་བས་མ་རྙེད་དེ་ཡོན་གྱི་ཆེད་དུ་རང་གི་སྐུ་ལུས་ཀྱི་ཤ་ཁྲག་་་་
རུས་གསུམ་ཡན་ཆད་འཚོང་རྩིས་བྱས་པས་ཚོགས་ཆེན་པོ་གྲུབ། གལ་ཏེ་
ཁོ་ལ་ལོངས་སྤྱོད་ཆེན་པོ་འཛོམས་ན་དེ་ལྟ་བུའི་དཀའ་སྤྱད་མི་མཛད་པར་་་་
ལོངས་སྤྱོད་མང་བོ་ཕུལ་ནས་ཆོས་འཕགས་ལ་ཆོས་ཞུ་ངེས་ཡིན་མོད།
ལོངས་སྤྱོད་ཀྱིས་དབུལ་བ་དེ་ཚོགས་རྫོགས་པའི་ཐབས་ཆེན་པོར་གྱུར། དེའི་
ཕྱིར་སྔོན་གྱི་རྟོགས་ལྡན་ཕལ་ཆེ་བའི་མཛད་པ་འདི་འདྲ་ཞིག་ཡིན་ནོ། །ཟང་
ཟིང་འབུལ་བ་ལའང་རང་གི་འབྱོར་བ་ཅི་ཡོད་ཀྱིས་བླ་མ་མཉེས་པར་བྱ།
163



ཟང་ཟིང་གི་མཆོད་པ་ཅུང་ཟད་རེ་བཞེས་པ་བྱུང་ན་བཀའ་དྲིན་ཤིན་ཏུ་ཆེ་
བའི་འདུ་ཤེས་བསྐྱེད། དེ་ཡང་བླ་མ་བསོད་ནམས་གསོག་པའི་ཞིང་ས་གོང་
ན་མེད་པ་ཡིན་པར་མདོ་རྒྱུད་ཀུན་ནས་རྒྱ་ཆེར་གསུངས་པས། དངོས་པོ་
ཡིད་དུ་འོངས་པ་ཐམས་ཅད་བླ་མའི་ཕྱོགས་སུ་གཏོང་ཅི་ཐུབ་བྱ། དཔེར་
ན་ཞིང་བ་རྣམས་ཀྱིས་ཞིང་འདེབས་པའི་ཚེ་ས་བོན་གྱི་འབྲུ་ཧ་ཅང་མང་པོ་
ཞིག་ཞིང་ཐོག་ཏུ་གཏོར་ཀྱང་དེ་ནི་ཞིང་ལ་དྲིན་ཆེན་པོ་བཟོས་སོང་སྙམ་་་་་
པའི་འདུ་ཤེས་མེད་པར། འདེབས་མཁན་རང་ལ་ཕན་བཏགས་སོང་སྙམ་
པའི་འདུ་ཤེས་ཀྱིས་ཞིང་ས་དེ་ལ་ལྷག་པར་གཅེས་སྤྲས་བྱེད་པ་ལྟར། བླ་མ་
ལ་ཟང་ཟིང་གིས་མཆོད་པའང་སློབ་མ་རང་གིས་རང་ལ་ཕན་བཏགས་པ་མ་
གཏོགས་བླ་མའི་དཀའ་ཁག་སེལ་ཆེད་དམ་ཤ་ཚ་བའམ་སྙིང་ཉེ་བ་ལྟ་བུ་ཐ་
མལ་བའི་བསམ་ཚུལ་ལྟར་ན་ཤིན་ཏུ་མི་རུང་བས། རང་གི་ཚོགས་གསོག་
པ་དང་སྒྲིབ་པ་འདག་པའི་ཆེད་དུ་འབུལ་རྒྱུ་ཡོད་པ་ཞིག་ཡིན་ན་དངོས་པོ་
ཡིད་དུ་འོངས་པ་ཐམས་ཅད་བླ་མའི་ཕྱོགས་སུ་འབུལ་གང་ཐུབ་བྱས་ན་དོན་
ཆེན་པོར་འགྱུར་རོ། །མདོར་ན་གོང་དུ་བཤད་པའི་དོན་མཐའ་དག་བསྡུས་
ནས་བརྗོད་ན། བདག་གིས་དགེ་བའི་བཤེས་གཉེན་རྣམས་ཀྱི་ཕྱིར་དུ་ལུས་
སྲོག་ལོངས་སྤྱོད་ལ་སོགས་པ་བལྟོས་པ་མེད་པ་སྟེ་གང་གཏོང་ནའང་གཏོང་
ཕོད་པའི་སྙིང་སྟོབས་བསྐྱེད་པར་བྱ། དེ་ཡང་འདི་ལྟ་བུའི་སྙིང་སྟོབས་
བསྐྱེད་པ་མ་གཏོགས། དོན་ངོ་མར་རང་གི་ལུས་སྲོག་གཏོང་བའི་དོན་མ་
ཡིན་པར་དེ་ལྟ་བུའི་བློ་སྦྱོང་དགོས་པའི་དོན་ཡིན་ནོ། །བཀའ་བཞིན་སྒྲུབ་པ་
164



ཞེས་པའི་བཀའ་དེ་གང་ལ་ངོས་འཛིན་ཞེ་ན། དེ་ནི་དམ་པའི་ཆོས་སྤྱི་
དང་ཁྱད་པར་དུ་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྒོམ་པ་དང་
སློམས་ནས་སྐྱེས་པ་ནི་བླ་མའི་བཀའི་སྙིང་བོ་ཡིན་པས། བླ་མས་ཇི་ལྟར་
པ། སུང ས་པ་བཞིན་དུ་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྙིང་ཐག་
པ་ནས་བསྒོམ་པར་བྱ་ཞིང་། བླ་མ་མཚན་ཉིད་དང་ལྡན་པ་ཞིག་ཡིན་ཕྱིན་
ཆད་དེའི་བཞེད་པ་མཐར་ཐུག་པ་ནི་མ་རྒན་སེམས་ཅན་ཐམས་ཅད་འཁོར་
བའི་བཙོན་ར་ལས་བཏོན་ཏེ་སངས་རྒྱས་ཀྱི་སར་འཁྲིད་པར་བཞེད་པ་ཁོ་ན་
ཡིན་པས། བླ་མ་རྣམས་ཀྱི་ཐུགས་བཞེད་དང་མཛད་པ་འཕྲིན་ལས་ཀྱི་ཁུར་
ཐམས་ཅད་བདག་གིས་ཁུར་དུ་བླངས་ཏེ་མ་སེམས་ཅན་ཐམས་ཅད་མྱུར་བ་
མྱུར་བར་སྒྲོལ་བའི་ཕྱིར་བྱང་ཆུབ་ཀྱི་སེམས་རིན་པོ་ཆེ་ཤུགས་དྲག་ཏུ་བསྒོམ་
པར་བྱ་དགོས་སོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ་ཞེས་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་གསོལ་བ་དྲག་ཏུ་
གདབ་བོ། །
གསུམ་པ། མཇུག་ཏུ་ཇི་ལྟར་བྱ་ཚུལ་ནི། རང་གི་སྤྱི་བོའི་བླ་མ་ལྷ་ལ་
གསོལ་བ་ཤུགས་དྲག་ཏུ་འདེབས་ཤིང་དགེ་རྩ་རྣམས་སྨོན་ལམ་མཐའ་དག་
འདུས་པའི་སྡོམ་ཆེན་པོ་མདོ་སྡེ་ཕལ་བོ་ཆེའི་དོན་བསྡུ་བཟང་བོ་སྤྱོད་པའི་་་་
སྨོན་ལམ་གྱི་སྒོ་ནས་སྨོན་ལམ་འདེབས་པ་དང༌། སློབ་དཔོན་དཔའ་བོའི་
གསུང་ཚིགས་བཅད་བདུན་ཅུའི་བདག་ཉིད་ཅན་སྨོན་ལམ་ཁྱད་པར་དུ་་་་་
འཕགས་པ་སྨོན་ལམ་བདུན་ཅུ་བ་དང་། སྤྱོད་འཇུག་སྨོན་ལམ་སོགས་ཀྱི་སྒོ་
བ
] 6E



ནས ་ གནས་སྐབས་དང་མཐར་ཐུག་གི་སྨོན་གནས་རྣམས་སུ་འ དུན་ ་ པ་དྲག་
ངོ༌ ས་བསྔོ་བར་བྱ་ཞིང་། ཁྱད་པར་བྱང་ཆུབ་ཀྱི་སེམས་རིན་པ་ཆེ་མ་སྐྱེ་བ་
རྣམས་སྐྱེས་པ་དང་སྐྱེས་ཟིན་གོང་འཕེལ་དུ་འགྱུར་བའི་རྒྱུར་བསྔོས་ཏེ། མ་
རྒན་སེམས་ཅན་རྣམས་མྱུར་བ་མྱུར་བར་ཏེ་སྙིགས་དུས་ཀྱི་ཚེ་ཐུང་གཅིག་ལ་
སྒྲོལ་ནུས་པའི་སྨོན་ལམ་གདབ་བོ། །
གཉིས་པ། ཐུན་མཚམས་སུ་ཇི་ལྟར་བྱ་བའི་ཚུལ་ནི། མིག་གི་དབང་བོ་
ལ་སོགས་སྒོ་ལྔའི་དབང་ཤེས་རྣམས་ཚུལ་མིན་གྱི་ཡུལ་དུ་མི་གཏོང་བ་དང་་་་
ཆགས་པའི་ཡུལ་དང་སྡང་བའི་ཡུལ་སོགས་ལ་གང་འདོད་འདོད་དུ་བག་་་་
མེད་རྒྱ་ཡན་ལ་མི་གཏོང་བར་དྲན་ཤེས་དང་ལྡན་པའི་སྒོ་ནས་དབང་བོའི་
སྒོ་སྡོམ་པ་དང་། ལུས་བདེ་བ་དང་གཙོ་བོ་མཚན་མོའི་ནམ་གྱི་ཆ་སྟོད་སྨད་
གཉིས་ལ་མི་གཉིད་པར་རྣལ་འབྱོར་ལ་བརྩོན་པ་སྟེ་གཉིད་མཐུག་པོ་མི་འོང་
བ་དང་གཉིད་པའི་ཚེ་ཡང་དགེ་སྦྱོར་འབྱུང་བའི་ཕྱིར་ཟས་ཀྱི་ཚོད་རིག་པ་་་་
དང༌། མཚན་མོའི་ཆ་བགོ་ཚུལ་ནི། མཚན་མོ་ལ་ཆ་གསུམ་དུ་བགོས་པའི་ཆ་
དང་བོ་དང་མཐའ་མ་ལ་མི་ཉལ་བར་རྣལ་འབྱོར་ལ་བརྩོན་ཞིང་ཉལ་པའི་
ཚེ་སེང་གེ་ཉལ་སྟབས་ཀྱིས་ཉལ་བ་དང་གཉིད་པའི་སྐབས་སུའང་དགེ་སྦྱོར་
སྐྱོང་བ། ཁྲུས་དང་ཁ་ཟས་ཀྱི་རྣལ་འབྱོར་ལ་མདོ་སྔགས་གཉིས་མི་འདྲ་བར་
ཡོད་པ་རྣམས་ས་གསུམ་གྱི་སྒྲོན་མེ་གཅིག་པུ་བྱང་ཆུབ་ལམ་གྱི་རིམ་པ་ཆེན་
མོ་དང་སྔགས་རིམ་ཆེན་མོ་ལས་ཇི་ལྟར་འབྱུང་བ་ལྟར་བྱ་ཞིང༌། ཁྱད་པར་
དུ་བཤེས་གཉེན་བསྟེན་པའི་མཆོག་ཏུ་གྱུར་པ་རྟག་ཏུ་དུས་འཕགས་པ་ཆོས་
1 66



འཕགས་བསྟེན་ཚུལ་འཕགས་པ་བརྒྱད་སྟོང་བའི་མཇུག་ཏུ་བཀོད་པའི་རྟག་
ངུའི་ལེའུ་དང་ཆོས་འཕགས་ཀྱི་ལེའུ་དང༌། རྗེ་བཙུན་བླ་མ་བཙོང་ཁ་བ་
ཆེན་པོས་མཛད་པའི་རྟག་ངུའི་རྟོགས་བརྗོད་བཅས་ལ་ཞིབ་ཏུ་ལྟ་བ་དང་།།
གཞོན་ནུ་ནོར་བཟང་གིས་རྗེ་བཙུན་བྱམས་པ་མགོན་པོ་བསྟེན་ཚུལ་སྡོང་བོ་
བཀོད་པའི་མདོ་ལས་གསུངས་པ་དང་། ཇོ་བོ་རྗེས་བླ་མ་གསེར་གླིང་བ་
བསྟེན་ཚུལ། འབྲོམ་རིན་པོ་ཆེས་ཇོ་བོ་རྗེ་བསྟེན་ཚུལ། དགེ་བཤེས་པོ་
ཏོ་བས་འབྲོམ་རིན་པོ་ཆེ་བསྟེན་ཚུལ་སོགས་བཤེས་གཉེན་བསྟེན་ཚུལ་སྟོན་
པའི་གསུང་རབ་དགོངས་འགྲེལ་དང་བཅས་པ་ལ་ལྟ་ཞིང་། དེ་དག་ཀྱང་
བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱོང་བའི་གྲོགས་དང་གསལ་འདེབས་སུ་
ཅི་འགྱུར་བྱ་དགོས། དེ་ཡང་དམ་པ་དེ་དག་གིས་བཤེས་གཉེན་བསྟེན་ཚུལ་
གྱི་རྣམ་ཐར་ལ་མཇལ་བའི་ཚེ་ཡང་ཕར་ལྟད་མོར་ལྟ་བའི་ཚུལ་དུ་སོང་ན་་་་་
དོན་མེད་དུ་འགྱུར་འགྲོ་བས་དེ་ལྟར་དུ་མི་བྱ་བ་གལ་ཆེ། དེ་བཞིན་དུ་
ཐུན་མཚམས་ཀྱི་རྣལ་འབྱོར་དེ་ཡང་དངོས་གཞིའི་གྲོགས་སུ་འགྱུར་བ་དང་།
དངོས་གཞིའི་སྐབས་ཀྱི་དམིགས་རྣམ་སྐྱོང་བ་དེ་ཡང་ཐུན་མཚམས་ཀྱི་་་་་་་
སྐབས་བག་མེད་རྒྱ་ཡན་དུ་མ་བཏང་བར་ཡང་དང་ཡང་དུ་དྲན་པར་བྱས་
ན་དངོ ས་གཞི་ལ་བོགས་ཐོན་ཞིང་། ཆོས་ཚན་རྗེས་མ་རྣམས་སུའང་དངོས་
གཞི་ལ་བོགས་ཐོན་པའི་དགོས་པ་ཁྱད་པར་ཅན་འབྱུང་བས། བསགས་སྦྱང་
ལ་འབད་པ་སོགས་ཐུན་མཚམས་ཀྱི་བྱ་བ་རྣམས་ཀྱང་རྣམ་པ་ཀུན་ནས་དོན་
ཡོད་པར་བྱའོ། །དེས་ན་སྦྱོར་བའི་ཆོས་དྲུག་ནི་མགོ་བཤེས་གཉེན་བསྟེན་
1 67



ཚུལ་ནས་བཟུང་དལ་འབྱོར་རྙེད་དཀའ། འཆི་བ་མི་རྟག་པ། ལས་འབྲས་
བསམ་པ་ལ་སོགས་པའི་ཆོས་སྐོར་གང་དང་གང་ཡིན་ཡང་ངེས་པར་དུ་མཁོ་
ཆེ་ཞིང་ཐུན་མོང་གི་སྨིན་བྱེད་ཡིན་པས། ཐུན་གྱི་ངོ་བོར་རང་རང་གི་སྐབས་
སུ་གང་བབ་པའི་རྣལ་འབྱོར་སྐྱོང་བ་དང༌། ཐུན་མཚམས་སུ་ཟས་ཀྱི་རྣལ་
འབྱོར་དང༌། ཉལ་བའི་རྣལ་འབྱོར། དབང་བོའི་སྒོ་སྡོམ་པ་སོགས་ནི་ཐུན་
མོང་བ་ཡིན་ནོ། །
གཉིས་པ། སྔོན་འགྲོ་རྟེན་གྱི་ཆོས་བསམ་ཚུལ་ལས་སྔོན་འགྲོའི་ཆོས་
བཞི་བསམ་ཚུལ་ལ་བཞི། དལ་འབྱོར་དོན་ཆེ་རྙེད་དཀའ་བསམས་ནས་བྱང་
ཆུབ་ཀྱི་སེམས་སྒོམ་པ་ལ་སྐུལ་བ་དང༌། འཆི་བ་མི་རྟག་པ་བསམས་ནས་
བྱང་ཆུབ་ཀྱི་སེམས་སྒོམ་པ་ལ་བསྐུལ་བ་དང་། ལས་འབྲས་བསམས་ནས་
བྱང་ཆུབ་ཀྱི་སེམས་སྒོམ་པ་ལ་སྐུལ་བ་དང་། འཁོར་བའི་ཉེས་དམིགས་
བསམས་ནས་བྱང་ཆུབ་ཀྱི་སེམས་སྒོམ་པ་ལ་སྐུལ་བའོ། །དང་བོ་ལ་གཉིས།
ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་
ལོ། །དང་བོ་ལ་སྦྱོར་དངོས་མཇུག་གསུམ་ལས། དང་བོ་དངོས་གཞི་སྨིན་བྱེད་
ཀྱི་སྦྱོར་བའི་ཆོས་དྲུག་ཇི་ལྟར་བྱ་བའི་ཚུལ་ནི་སྔར་བཤེས་གཉེན་བསྟེན་ཚུལ་
གྱི་སྐབས་སུ་བཤད་ཟིན་ལྟར་རོ། །གཉིས་པ་དངོས་གཞི་ལ་གསུམ། དལ་
འབྱོར་ཐོབ་པའི་སྐབས་ཡིན་པ་ངོ་འཕྲོད་པར་བྱ་བ་དང་། དལ་འབྱོར་དོན་
ཆེ་བར་བསམས་ནས་བྱང་ཆུབ་ཀྱི་སེམས་སྒོམ་པར་སྐུལ་བ། དལ་འབྱོར་
རྙེད་དཀའ་བར་བསམས་ནས་བྱང་ཆུབ་ཀྱི་སེམས་སྒོམ་པ་ལ་སྐུལ་བའོ། །
1 68



དང་བོ། དལ་འབྱོར་ཐོབ་པའི་སྐབས་ཡིན་པ་ངོ་འཕྲོད་པར་བྱ་བ་ནི། དེ་
ལས། སྤྱི་བོར་བླ་མ་ལྷ་སྒོམ་བཞིན་པའི་ངང་ནས། ཞེས་པ་ནས། བྱང་ཆུབ་ཀྱི་
སེམས་རིན་པོ་ཆེ་སྒོམ་པ་ཡང་དང་ཡང་དུ་སྐུལ་ལོ། །ཞེས་པའི་བར་གསུངས་
ཏེ། བྱིན་རླབས་འཇུག་པའི་ཕྱིར་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་
འདི་ལྟར་བསམ་སྟེ། སྤྱོད་འཇུག་ལས། དལ་འབྱོར་འདི་ནི་རྙེད་པ་ཤིན་ཏུ་
དཀའ། སྐྱེས་བུའི་དོན་སྒྲུབ་ཐོབ་པར་གྱུར་པ་ལ། །གལ་ཏེ་འདི་ལ་ཕན་པ་མ་
བསྒྲུབས་ན། །ཕྱིས་འདི་ཡང་དག་འབྱོར་བར་ག་ལ་འགྱུར། །ཞེས་དང་།
རིང་ཞིག་ལོན་ནས་དལ་བའི་མཆོག །ཐོབ་པ་ཡང་དང་ཡང་བ སམས་ནས། །
ཞེས་གསུངས་པ་སྟེ། འགལ་རྐྱེན་མི་ཁོམ་པའི་གནས་བརྒྱད་དུ་མ་སྐྱེས་
པས་ཆོས་སྒྲུབ་པ་ལ་ཁོམ་པའི་དལ་བ་བརྒྱད་དང་། མཐུན་རྐྱེན་རང་འབྱོར་
ལྔ་དང་གཞན་འབྱོར་ལྔ་བཅས་འབྱོར་བ་བཅུ་སྟེ་ཆོས་བཅོ་བརྒྱད་དང་ལྡན་
པའི་ལུས་རྟེན་རིན་པོ་ཆེ་ལྟ་བུ་འདི་ནི་རྒྱུ་འབྲས་དང་དཔེ་གྲངས་གང་གི་སྒོ་
ནས་བརྟགས་ཀྱང་རྙེད་པར་ཤིན་ཏུ་དཀའ་བ་ཞེས་པ་འདིས་དལ་འབྱོར་་་་
རྙེད་དཀའ་བ་བསྟན་ཅིང༌། དེ་ལྟར་རྙེད་དཀའ་བར་མ་ཟད་དལ་འབྱོར་
དང་ལྡན་པའི་ལུས་རྟེན་འདི་ཉིད་ལ་བརྟེན་ནས་སྐྱེས་བུའི་འདོད་པའི་དོན་
མངོན་མཐོ་དང་ངེས་ལེགས་གང་སྒྲུབ་ཀྱང་རྫོགས་པར་སྒྲུབ་པའི་ནུས་པ་་་་་
ཡོད་པ་ལྟ་བུའི་རྟེན་ཁྱད་པར་ཅན་ཐོབ་པར་གྱུར་པའི་དུས་འདིར། བརྩོན་
འགྲུས་ཆེན་པོའི་སྒོ་ནས་གནས་སྐབས་དང་མཐར་ཐུག་གི་འདོད་པའི་དོན་
སྒྲུབ་པ་ལ་འབད་པར་བྱ་དགོས་ཞེས་དལ་འབྱོར་དོན་ཆེ་བའམ་ཕན་ཡོན་ཆེ་
1 69



བར་བསྟན། གལ་ཏེ་རྟེན་ཕུན་སུམ་ཚོགས་པ་ཐོབ་པའི་སྐབས་འདིར་རང་
པ་ཞན་ཐམས་ཅད་ལ་འཕྲལ་ཕུགས་ཀུན་ཏུ་ཕན་པའི་རྒྱུ་མ ཐོ་རིས་དང་ཐར་
པ་འཐོབ་བྱེད་ཀྱི་དགེ་བ་རྣམ་པར་དག་པ་མ་བསྒྲུབས་པར་ཆུད་ཟོས་སུ་་་་་་
བཏང་ན། ཕྱིས་སྐྱེ་བ་གཞན་དུ་འདི་ལྟ་བུའི་རྟེན་ཕུན་སུམ་ཚོགས་པ་ཡང་
དག་པར་འབྱོར་བར་ག་ལ་འགྱུར་ཏེ། རང་ཅག་མི་ཁོམ་པར་སྐྱེ་བ་དང་
གནས་པ་ཤས་ཆེ་བས་དེའི་དུས་སུ་བདེ་འགྲོ་ཙམ་གྱི་རྒྱུ་སྒྲུབ་པ་ཡང་ཤིན་ཏུ་
དཀའ་ཞིང་དཀོན་པས་དེ་ཡང་སྒྲུབ་པར་མི་ནུས་ན་ཐར་པ་སྒྲུབ་པ་ལྟ་ཅི། །
དེས་ན་ད་ལྟ་རྟེན་ཁྱད་པར་ཅན་ཐོབ་པ་འདི་དོན་མེད་པར་མ་བྱེད་ཅིག་་་་་
ཅེས་གདམས་པ་ལྟར། ད་རེས་དལ་འབྱོར་ཐོབ་པའི་སྐབས་ཡིན་པ་ངོ་ཤེས་
པར་བྱོས་ལ། ཐོག་མ་མེད་པ་ནས་ཁམས་གསུམ་འཁོར་བ་འདིར་འཁོར་
ནས་སྡུག་བསྔལ་འབའ་ཞིག་མྱོང་ཞིང་སྡུག་བསྔལ་གྱི་རྒྱུ་སྒྲུབ་པ་ཤ་སྟག་གིས་
དུས་འདའ་བ་ལས་དམ་པའི་ཆོས་སྒྲུབ་པ་ལ་ཁོམ་པའི་སྐབས་མ་བྱུང་བ་ལ་
ད་རེས་ལན་གཅིག་དལ་བ་ཐོབ་པ་འདི་ཆུད་ཟོས་སུ་མ་བཏང་བ་ཞིག་བྱ་་་་
དགོས་སྙམ་དུ་རང་གིས་རང་ལ་སྐུལ་དགོས་ཏེ། རང་ཅག་གིས་མི་ཚེ་ཧྲིལ་
བོར་ཆོས་སྒྲུབ་ཁུལ་བྱས་ཀྱང༌། ཆོས་ལ་བློ་གཏན་ནས་མི་འགྲོ་བ་སྟེ། ཚེ་གང་
བོར་ ཐོས་བསམ་སྒོམ་གསུམ་གྱི་བྱ་བ་ཤ་སྟག་ལ་འབད་པའི་ཚུལ་བྱས་ཀྱང་
བློ་ཆོས་སུ་མི་འགྲོ་བར་ཚེ་འདིའི་སྣང་ཤས་འབའ་ཞིག་ཇེ་ཆེར་འགྲོ་བ་ནི་་་༌་
དལ་འབྱོར་རྙེད་དཀའ་བ་དང་དོན་ཆེ་བའི་གནད་ལ་མ་བསམས་པས་ལན་
པ་ཡིན་ཏེ། གཙོ་བོར་ཚེ་འདིའི་སྣང་ཤས་འགོག་པ་དང་སྣང་ཤས་ལྡོག་པ་
17()



འདི་དང་བོར་ཧ་ཅང་གལ་ཆེ་ལ། ཚེ་འདིའི་སྣང་ཤས་ཇེ་ཆེར་སོང་ན་ནི་
ཐོས་བསམ་སྒོམ་གསུམ་གྱི་རྣམ་འགྱུར་ཇི་འདྲ་ཞིག་བསྟན་ཀྱང་དོན་མེད་དུ་
འགྱུར་རོ། །ད་ལྟ་རང་ཅག་གི་བསམ་པར། རྒྱུད་ལ་རྟོགས་པ་མ་སྐྱེས་པ་ནི་
ཆོས་མཐོན་པོ་བསྐྱེད་རིམ་དང་རྫོགས་རིམ། རྣལ་འབྱོར་གསང་མཐའི་མྱུར་
ལམ་ལྟ་བུ་ཞིག་མ་བྱུང་བའམ་སྒྲུབ་པ་ཉམས་ལེན་མ་བྱས་པས་ལན་སྙམ་པ་
ཡོང་སྟེ། དེ་ནི་མན་ངག་གི་གནད་འདི་འདྲ་མ་ཤེས་པས་ལན། དཔེར་ན་
བྱིས་པ་གསར་སྐྱེས་ཡར་ལངས་ཀྱང་མི་ཐུབ་པ་ཞིག་རྒྱུགས་པར་འདོད་ན་མི་
འོང་སྟེ། དང་བོ་གོག་ནས་འགྲོ་ཚུལ་བསླབས། དེ་ནས་ཡར་ལངས་ཏེ་གོམ་
པ་སྤོ་ཚུལ་དང་དེ་ནས་རིམ་གྱིས་འགྲོ་ཚུལ་བསླབས། མཐར་རྒྱུགས་ཚུལ་
སོགས་བསླབ་ན་ཡོང་། དང་བོ་བཙས་མ་ཐག་ཏུ་རྒྱུགས་པ་ནི་གནས་མ་ཡིན་
པ་ལྟ་བུ་དང༌། དེ་བཞིན་དུ་མེ་ཏོག་ལ་མཚོན་ནའང་དང་བོ་མྱུ་གུ་འབུས་པ་
ཙམ་ལ་ཤིན་ཏུ་ཕྲ་མོ་ཞིག་ལས་མེད་ཀྱང་དེ་རིམ་གྱིས་ཤུགས་རྒྱས་ཏེ་གཞུང་
རྟ་ཡལ་ག་ལོ་འདབ་སོགས་སྐྱེས་ནས་ད་གཟོད་མེ་ཏོག་བཞད་དགོས་པ་ལྟར་
མན་ངག་གི་གནད་འདི་ཤེས་དགོས་སོ། །རང་ཅག་རྣམས་ཀྱིས་ལམ་གྱི་གཞི་
དལ་འབྱོར་དོན་ཆེ་བ་དང་རྙེད་དཀའ་བའི་ཆོས་སྐོར་ལ་མི་འབད་པར་ལམ་
གོང་མ་ཞིག་ལ་བསྙེགས་ཏེ་དེའི་བྲེལ་བ་ཇི་ལྟར་ལངས་ཀྱང་ལམ་རྒྱུད་ལ་སྐྱེ་
བ་མི་འོང་། དེས་ན་དེ་ལྟར་མི་བྱ་བར་དང་བོ་ལམ་གྱི་གཞི་འདི་རྣམས་ལ་
འབད་ན་ནི་གོང་མ་རྣམས་ཀྱང་མྱུར་དུ་རྒྱུད་ལ་སྐྱེ་བར་འགྱུར་རོ། །དགེ་
བཤེས་དོལ་བས། དལ་འབྱོར་གྱི་དམིགས་སྐོར་འདི་ལ་ཡུན་རིང་དུ་འབད་
ཆ་
171



པས། འདིའི་མྱོང་བ་སྐྱེས་པ་ན་ཆོས་གཞན་ཐམས་ཅད་དེས་སྣ་དྲངས་ནས་
འབྱུང་གསུངས། དོལ་བ་ནི་དགེ་བཤེས་པོ་ཏོ་བའི་དངོས་སློབ་དོལ་བ་ཤེས་
རབ་རྒྱལ་མཚན་ཡིན་ལ་ཁོང་གིས་དལ་འབྱོར་གྱི་ཆོས་སྐོར་འདི་ལ་དུས་ཡུན་
རིང་དུ་སྒྲུབ་པ་ཉམས་ལེན་མཛད་པའི་གསུང་འདི་ཉམས་མྱོང་གི་གསུང་སྟེ།
དཔེར་ན་མེ་འཁོར་གྱི་མགོའི་འཕྲུལ་འཁོར་འཁོར་བའི་ཚེ་དེའི་ཤུགས་ཀྱིས་
དེའི་རྗེས་ སུ་སྦྲེལ་བའི་འཁོར་སྒམ་རྣམས་རང་དབང་མེད་པར་དྲངས་ནས་
འགྲོ་བ་ལྟར། དལ་འབྱོར་རྙེད་དཀའ་བ་དང་དོན་ཆེ་བའི་ཆོས་སྐོར་ལ་མྱོང་
བ་ཐོན་པ་ན་ཆོས་གཞན་རྣམས་དེས་སྣ་དྲངས་ནས་འབྱུང་བའི་དོན་ནོ། །
དགེ་བཤེས་པོ་ཏོ་བའི་ཞལ་ནས། འོག་མ་མ་བརྟན་པར་གོང་མ་ལ་ཞུགས་
ཀྱང་དེས་ལམ་བཅད་པ་ཅི་ཡང་མེད། ཆབ་རོམ་སྟེང་གི་མཁར་ལྟར་ཡིན་
གསུངས་ཏེ། དོན་ནི། ལམ་འོག་མ་བརྟན་པོ་ཞིག་མ་སྐྱེས་པར་ལམ་གོང་མ་
ལ་ཞུགས་ཀྱང་དེས་ལམ་གོང་མ་འཁྱོངས་པ་གཏན་ནས་མི་སྲིད་དེ། དཔེར་
ན་ཆབ་རོམ་ཆགས་པའི་སྟེང་དུ་མཁར་ལས་བྱས་པ་ལྟ་བུའོ། །འབྲོམ་རིན་པོ་
ཆེས་དགེ་བཤེས་སྤྱན་སྔ་བ་ལ། དལ་བ་འབྱོར་བ་མིའི་ལུས་ཐོབ་པ་དྲན་ནམ་
གསུངས་པ་སྟེ། དལ་བ་བརྒྱད་དང་འབྱོར་བ་བཅུ་ཚང་བའི་མི་ལུས་རིན་པོ་
ཚེ་ཐོབ་ཡོད་པ་ཁྱོད་ཀྱིས་དྲན་གྱིན་ཨེ་ཡོད་ཅེས་རྣམ་པ་ཀུན་ཏུ་དལ་འབྱོར་
རྙེད་དཀའ་བའི་ཚུལ་ལ་བསམ་བློ་ལེ པ།ས་པར་ཐོངས་ཤིག་ཅེས་དྲན་བསྐུལ་
གནང་ དགེ་བཤེས་སྤྱན་སྔ བ གས་དམ་ཉམས་ལེན་ལ་འཇུག་རེས་ཀྱིས་
ཏེ ་ འཇུག་ ཐེངས་རེ་ མེ ་ ཡ པང ་ ཚེ་ རང་ད་བང་༩ཇུག་ ཅིང་མཐུན་ གནས་
17?



པ། །གལ་ཏེ་འདི་བདག་འཛིན་པར་མི་བྱེད་ན། །གཡང་སར་ལྟུང་བས་
གཞན་དུ་འཇུག་འགྱུར་བ། །དེ་ལས་ཕྱིས་ནས་གང་གིས་སློང་བར་འགྱུར། །
ཞེས་འཇུག་པ་ནས་གསུངས་པ་དེ་ལན་རེ་བཏོན་ནས་ཐུགས་དམ་མཛད་པ་
ལྟར། ད་ལྟ་དལ་འབྱོར་ཐོབ་པའི་སྐབས་འདིར་བྱང་ཆུབ་ཀྱི་སེམས་རིན་པོ་
ཆེ་སྒོམ་པའི་དུས་དང་སྒོམ་ན་སྐྱེས་པའི་ལུས་རྟེན་ཐོབ་པའི་སྐབས་ཡིན་ཙ་
ན། གང་དགར་ཆུད་ཟོས་སུ་གཏོང་མི་རུང་བར་སྙིང་བོ་ལེན་ཅི་ཐུབ་བྱ་བའི་
དུས་སོ། །གལ་ཏེ་དལ་འབྱོར་ཐོབ་པའི་སྐབས་འདིར་སྒོམ་ནས་བྱང་ཆུབ་ཀྱི་
སེམས་རིན་པོ་ཆེ་རྒྱུད་ལ་སྐྱེས་པ་ཞིག་མ་བྱུང་ན། རྟེན་འདི་འདྲ་བ་ཕྱིས་སུ་
ཡང་ཡང་ཤིན་ཏུ་རྙེད་དཀའ་བ་ཡིན་ཞེས་རང་གིས་རང་ལ་ཡང་དང་ཡང་
དུ་སྐུལ་མ་བྱ་དགོས། གོང་གི་ཚིགས་བཅད་འདིའི་དོན་ནི། གང་གི་
ཚེ་འཇུག་པའི་རང་དབང་ཡོད་ཅིང་མཐུན་པའི་ཡུལ་ན་གནས་པའི་སྐབས་
འདིར། གལ་ཏེ་རང་གིས་རང་ལ་བདག་པོ་བཟང་བོ་བྱས་ནས་དོན་ཡོད་པ་
ཞིག་མ་བྱུང་ན། ངན་འགྲོའི་གཡང་སར་ལྟུང་ཞིང་དེར་ལྷུང་ན་གཞན་
དབང་ཅན་དུ་འགྱུར་འགྲོ་བས། དེ་ལས་ཕྱིས་ནས་སློང་བ་སྟེ་དེ་ལས་ཕྱིར་
ལེན་མཁན་གཞན་མེད་དོ། །དེའི་ཕྱིར་ན་དལ་འབྱོར་ཐོབ་པའི་གནས་
སྐབས་འདིར་ངན་འགྲོར་ལྟུང་བའི་སྒོ་ཆོད་པ ་དང་། དལ་འབྱོར་ཚང་
བའི་ལུས་རྟེན་རྒྱུན་མར་ཐོབ་པའི་རྒྱུ་གང་ནུས་ཅི་ལྕོགས་ཀྱིས་བསྒྲུབ་དགོས།
དེར་མ་ཟད་ཐེག་པ་ཆེན་པོའི་ལམ་དང་ ཁྱད་པར་དུ་བྱང་ཆུབ་ཀྱི་སེམ། ས་
རིན་པོ་ཆེ་སྒོམ་པ་ལའང་འབད་བརྩོན་བསྟེན་ནས་བྱང་ཆུབ་ཀྱི་སེམས་ལ་་་་
73



ན
，
མྱོང་བ་མ་སྐྱེས་ཀྱང་། ཡིད་འགྱུར་གྱི་བག་ཆགས་མཐུག་པོ་ཙམ་ཞིག་ཡིན་
ཡང་འཇོག་གང་ཐུབ་བྱེད་པའི་སྐབས་ཡིན་སྙམ་དུ་བསམ་དགོས་སོ། །
གཉིས་པ། དལ་འབྱོར་དོན་ཆེ་བར་བསམས་ནས་བྱང་ཆུབ་ཀྱི་སེམས་
སྒོམ་པ་ལ་སྐུལ་བ་ནི། དེ་ལས། སྤྱི་བོར་བླ་མ་ལྷ་སྒོམ་བཞིན་པའི་ངང་ནས།
ཞེས་པ་ནས། གསོལ་བ་དྲག་ཏུ་གདབ་བོ། ཞེས་པའི་བར་གསུངས་ཏེ། སྤྱི་
བོར་བླ་མ་ལྷ་སྒོམ་བཞིན་ཞེས་པས་རང་གི་སྤྱི་བོར་རྩ་བའི་བླ་མ་དང་ངོ་བོ་་་
དབྱེར་མ་མཆིས་པའི་ལྷག་པའི་ལྷ་བསྒོམ་དགོས་པར་བསྟན། དེ་ལྟར་སྒོམ་
དགོས་པའི་རྒྱུ་མཚན་ནི། རང་ལ་བྱིན་རླབས་འཇུག་ པ་ ་ ད ང་འཇུག་ཚབས་
ཆེ་བའི་ཕྱིར་ཏེ། གང་གི་བྱིན་རླབས་འཇུག་པའི་ཆེད་ཅེ་ན། ཆོས་སྐོར་རེ་
རེའི་སྐབས་སུ་བབ་པའི་ལམ་གྱི་རྟོགས་པ་རྒྱུད་ལ་སྐྱེ་བའི་ཕྱིར། སྤྱི་བོར་
བླ་མ་ལྷག་པའི་ལྷ་སྒོམ་བཞིན་པའི་ངང་ནས་འདི་ལྟར་བསམ་དགོས་པ་སྟེ།
རང་གི་ངོས་ནས་ཆོས་བྱེད་པ་ལ་ཁོམ་པའི་དལ་བ་བརྒྱད་དང་འབྱོར་བ་་་་་
བཅུ་ཚང་བའི་མིའི་ལུས་རྟེན་བཟང་བོ་ཞིག་ཐོབ་ཡོད་པར་མ་ཟད། ཕྱིའི་
རྐྱེན་གྱི་གཙོ་བོ་རང་ལ་ལམ་ཚང་ལ་མ་ནོར་བར་སྟོན་པའི་དགེ་བའི་བཤེས་
གཉེན་དམ་པས་རྗེས་སུ་བཟུང་བ་དང་། དེ་ལས་ཚང་ལ་མ་ནོར་བའི་
གདམས་ངག་ཐོབ་ལ། དེ་ཡང་འདིར་ལམ་མ་ནོར་བར་སྟོན་པ་ཞེས་པས་
ལམ་ནོར་བ་དང་ཁྱད་པར་ཕྱེ་བ་སྟེ། དེ་གཉིས་ཀའི་མི་འདྲ་བའི་མཚན་གཞི་
ནི་འབྲས་བུའི་སྒོ་ནས་འཇོག་པ་སྟེ། འབྲས་བུ་ཡང་དག་པར་རྫོགས་པའི་
སངས་རྒྱས་འཐོབ་བྱེད་ཡིན་ན་ལམ་མ་ནོར་བ་ཡིན་ལ་དེ་ལས་ལྡོག་ན་ནོར་
174



བ་ཡིན་ནོ ཡང་ཚང་ལ་མ་ནོར་བའི་གདམས་ངག་ཅེས་པས་ཐེག་པ་ཆེན་
པོའི་ལམ་ཡོངས ༌ རྫོ པ། ས་པ་ཚང་ཡོད་པར་བསྟན་པ། ་སྟེ། འདིས་མཚོན་པས་
བློ་སྦྱོང་དོན་བདུན་མའི་ནང་དུའང་དངོས་བསྟན་ལ་རྒྱུ་ཕ་རོལ་ཏུ་ཕྱིན་པའི་
ཐེག་པའི་ལམ་ཆ་ཚང ་ བ ར་འ དུས་ཤིང་། དངོས་ཤུགས་གཉིས་ཀའི་དབང་
དུ་བྱས་ན་རྒྱུ་ཕར་ཕྱིན་ཐེག་པ་དང་འབྲས་བུ་རྡོ་རྗེ་ཐེག་པ་གཉིས་ཀའི་ལམ་
གྱི་རྣམ་གཞག་ཆ་ཚང་་འ ང་ ་ང་ སྟན་ཏོ། །དངོས་བསྟན་པར་ཕྱིན་གྱི་ཐེག་པ་
ཡིན་ཏེ། བློ་སྦྱོང་འདིའི་ལམ་གྱི་སྲོག་ཤིང་ནི་དོན་དམ་བྱང་ཆུབ་ཀྱི་སེམས་
དང་ ་ ཀུན་རྫོབ་བྱང་ཆུབ་ཀྱི་སེམ། ས་རིན་པོ་ཆེ་རྣམ་པ་གཉིས་སྦྱོང་བའི་ ཕྱིར་
ཏེ། འདི་གཉིས་ཀའི་ནང་དུ་རྒྱུ་ཕར་ཕྱིན་ཐེག་པའི་ལམ་ཡོངས་སུ་རྫོགས་པ་
འདུས་པའི་ཕྱིར་རོ། །དེ་ཡང་ཡིན་ཏེ། ཐབས་ཀྱི་གཙོ་བོ་ཀུན་རྫོབ་བྱང་ཆུབ་
ཀྱི་སེམས་དང་ཤེས་རབ་ཀྱི་གཙོ་བོ་དོན་དམ་བྱང་ཆུབ་སེམས་དང་བྱང་ཆུབ་
སེམས་ཀྱི་རྩིས་ཟིན་པའི་བདག་མེད་རྟོགས་པའི་ལྟ་བ་རྣམས་འདུས་ཡོད་་་་་་
པའི་ ཕྱིར། དེ་ལྟར་ཕྱི་ནང་གཉིས་ཀའི་མཐུན་རྐྱེན་ཐམས་ཅད་ཚང་བའི་
རྟེན་བཟང་བོ་འདི་ནི། དཔེར་ན་སྟོང་གསུམ་གྱི་སྟོང་ཆེན་པོ༌འི་འ ཇིག་རྟེན་
གྱི་ཁམས་ཐམས་ཅད་ཡིད་བཞིན་གྱི་ནོར་བུས་གང་བ་ལས་ཀྱང་ཆེས་ཤིན་ཏུ་
ལྷག་ཅིང་དོན་ཆེ་བ་ཡིན་ཏེ། ཡིད་བཞིན་གྱི་ནོར་བུས་ནི་ཚེ་འ དིའི ་དབུལ་
ཕོངས་ཙམ་སེལ་བ་མ་གཏོགས་ངན་སོང་དང་འཁོར་བའི་སྡུག་བསྔལ་ལས་
བསྒྲལ་ཏེ་ཐར་པ་དང་ཐམས་ཅད་མཁྱེན་པའི་སར་འགོད་མི་ནུས་ལ། ལུས་
རྟེན་བཟང་བོ་འདིའི་སྟེང་ནས་གནས་སྐབས་དང་མཐར་ཐུག་གི་དོན་་་་་་་
}7



༣
ཐམས་ཅད་སྒྲུབ་ནུས་པའི་ཕྱིར། གནས་སྐབས་ཀྱི་དོན་ཐམས་ཅད་སྒྲུབ་ནུས་
ཏེ། གནས་སྐབས་མངོན་མཐོའི་ལུས་ཕུན་སུམ་ཚོགས་པ་འདོད་ནའང་རྟེན་
འདིས་སྒྲུབ་ནུས་ལ། ལོངས་སྤྱོད་ཕུན་སུམ་ཚོགས ་ང་ ་ཞིག་འདོད་པ་དང་
འཁོར་ཕུན་སུམ་ཚོགས་པ་འདོད་ན་ཡང་རྟེན་ ལཱ ང ས་ སྒྲུབ་ནུས་སོ། །དེ་ཡང་
ལྷའི ལུས་རྟེན་དཔེར་ན་ཚང ས་པ་དང་བརྒྱ་བྱིན་ལྟ་བུའི་ལུས་ཤིག་ཐོབ་པར་ ་
འདོད་ན་ཡང་རྟེན་འདིས་སྒྲུབ་ནུས་ཏེ། དེ་དག་གི་རྒྱུ་མི་དགེ་བཅུ་སྤོང་གི་
ཚུལ་ཁྲིམས་གཙོས་ཚུལ་ཁྲིམས་རྣམ་པ ར ་ དག་ པ་སྲུང་བ་དང་སྨོན་ལམ་རྣམ་
པར་དག་པས་མཚམས་སྦྱར་བ་སོགས་རྟེན་འདིས་སྒྲུབ་ནུས་པས་སོ། །
ལྷའི་ནང་ནས་ཀྱང་མཐོ་བ་ཚངས་པ་དང་བརྒྱ་བྱིན་ལ་སོགས་པའི་གོ་འཕང་
འདོད་ནའང་དེ་དག་གི་རྒྱུ་ཐམས་ཅད་རྟེན་འདིས་སྒྲུབ་ནུས། དེར་མ་ཟད་
བདེ་བ་ཅན་དང་མངོན་དགའ་ལ་སོགས་པའི་ཞིང་དུ་འགྲོ་འདོད་ནའང་་་་
ཞིང་དེ་དག་ཏུ་སྐྱེ་བའི་རྒྱུ་ཐམས་ཅད་ཀྱང་རྟེན་འདིས་སྒྲུབ་ནུས། རྣམ་སྨིན་
གྱི་ཡོན་ཏན་བརྒྱད་དང་ལྡན་པའི་མི་ལུས་ཁྱད་པར་ཅན་ཞིག་འདོད་ན་ཡང་
སྟོན་འདིས་སྒྲུབ་ནུས། ལོངས་སྤྱོད་ཕུན་སུམ་ཚོགས་པ་ཅི་འདྲ་བ་ཞིག་
༢ དོངོད་ན་ཡང་དེའི་རྒྱུ་སྦྱིན་པ་ཡིན་པས་རྟེན་འདིས་སྒྲུབ་ནུས། འཁོར་དང་
མངའ་ ཐང་ཕུན་སུམ་ཚོགས་པད་ཅི་འདྲ་ཞིག་འདོད་ཀྱང་དེའི་རྒྱུ་ཐམས་ཅད་
རྟེན་འདིས་སྒྲུབ་ནུས། དེ་ལྟར་འཁོར་བའི་ཕུན་ཚོགས་ཅི་འདྲ་ཞིག་འདོད་
ན་ཡང་རྟེན་འདིས་སྒྲུབ་ནུས་ལ། དེ་ལྟར་ནུས་པའི་རྒྱུ་མཚན་ནི། རྟེན་འདི་
ལ་བརྟེན་ནས་ཚུལ་ཁྲིམས་རྣམ་པར་དག་པ་སྲུང་ནུས་ཤིང་སྡོམ་པ་རྒྱུད་ལ་
176



སྐྱེ་ནུས་པ་ཡིན་ཏེ། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་
གསུངས་པ་ལྟར༔ མི་དགེ་བཅུ་སྤོང་གི་ཚུལ་ཁྲིམས་དང༌དགེ་བསྙེན་དང་།
༌་ ་་ཚུལ། བསྙེན་རྫོགས། བྱང་སེམས་དང་གསང་སྔགས་བཅས་ཀྱི་སྡོམ་པ་
ཀྱང་བླངས་ཀྱང་ལུས་རྟེན་འདིའི་སྟེང་ནས་སྐྱེ་ཆོག་ཆོག་ཡིན་ལ། གླིང་
གཞན་བྱང་སྒྲ་མི་སྙན་པ་དང་། ལྷ་ལ་སོགས་པའི་རྟེན་ལ་སོ་ཐར་གྱི་ཚུལ་
ཁྲིམས་སྐྱེ་ཐབས་མེད་དོ། ད་ལྟ་རང་རེ་རྣམས་ལ་ཐར་པ་དང་ཐམས་ཅད་
མཁྱེན་པའི་གོ་འཕང་སྒྲུབ་པ་ཕར་ཞོག་ཐ་ན་ཚེ་ཕྱི་མ་མངོན་མཐོ་ལྷ་མིའི་གོ་
འཕང་ཙམ་འཐོབ་པའི་ཐབས་སྒྲུབ་པའི་བསམ་པ་ཡང་གཏན་མི་སྐྱེ་བར་ཚེ་
འདི་ཁོ་ནའི་རྙེད་པ་དང་བཀུར་སྟི་སྙན་གྲགས་ངན་ངོན་ཕྲན་ཚེགས་རེ་ལ་་་་
ཡིད་ཆགས་ནས་དེ་དག་ལ་རེ་དོགས་ཏེ་རྙེད་པ་སོགས་ཨེ་ཡོང་སྙམ་པའི རེ་
བ་དང་རྙེད་པ་ཅུང་ཟད་ཙམ་བྱུང་བ་རྣམས་ལ་གེགས་དང་བར་ཆད་ཨེ་་་་
འབྱུང་སྙམ་པའི་དོགས་པའི་ངང་ནས་དུས་འདའ་ཞིང་། ཐར་པ་འཐོབ་
པའི་བསམ་པ་ལྟ་ཞོག་ཐ་ན་འཁོར་བར་རང་ཁོ་ནའི་བདེ་སྡུག་གི་འདམ་ག་
སྟེ་བདེ་སྡུག་གཉིས་ལས་བདེ་བ་འདམ་པ་ཙམ་ཡང་མི་ཤེས་པར་སྡུག་བསྔལ་
འབའ་ཞིག་འདམ་པ་ནི། ཇི་སྐད་དུ། བདེ་བ་འདོད་ཀྱང་གཏི་མུག་པས། །
རང་གི་བདེ་བ་དགྲ་ལྟར་བཅོམ། །ཞེས་གསུངས་པ་དང་འདྲ་ཞིང་རིག་
སྔགས་ཀྱིས་རྨོངས་པར་བྱས་པ་སྟེ། གཞན་གྱིས་བྱད་ཁ་ཟུག་པ་དང་མཐུ་
ཁ་ཟུག་པ་བཞིན་མངོན་སྤྱོད་དྲག་པོའི་ལས་ལ་བསད་བསྐྱེད་རྨོངས་རེངས་
བཞི་ཡོད་པའི་རྨོངས་པ་བཞིན་དུ་ཤིན་ཏུ་རྨོངས་པའོ་སྙམ་དུ་སོམས་ལ་རང་
177



གིས་རང་ལ་སྐུལ་མ་འདེབས་དགོས ་སོ། །དེ་ལྟར་གནས་སྐབས་ལ༌ལྟོས་
དོན་ཆེ་བར་མ་ཟད། མཐར་ཐུག་ལ་བལྟོས་ན་ ས་ཀྱང་དོན་ཤིན་ཏུ་ཆེའོ།
འདིར་མཐར་ཐུག་ལའང་ནང་གསེས་ཀྱིས་གནས་སྐབས་ཐར་པ་ཙམ་དང་་་
མཐར་ཐུག་ཐམས་ཅད་མཁྱེན་པའི་གོ་འཕང་ ། དེ་གཉིས་གང་ལ་བལྟོས་
ཀྱང་ལུས་རྟེན་འདིའི་སྟེང་ནས་སྒྲུབ་ནུས་པ་ཡིན་ཏེ། ཡོན་ཏན་ཐམས་རུང་
ཀྱི་གཞི་རྟེན་ཚུལ་ཁྲིམས་ཡིན་ལ། སྡོམ་པ་རྣམས་མིའི་ལུས་རྟེན་འདི་ལ་སྐྱེ་བ་
ལྟ་བུ་ཞིག་རྟེན་གཞན་གང་ལའང་སྐྱེ་མི་སྲིད་དེ། ཁྱད་པར་དུ་སྔགས་ལམ་དུ་
ཐོག་མར་འཇུག་པ་ལ་མི་མངལ་སྐྱེས་ཁམས་དྲུག་ལྡན་གྱི་རྟེན་དེ་ངེས་པར་་་་
དགོས་ལ། དེ་ལྟ་བུའི་རྟེན་མེད་པར་རྩ་རླུང་ཐིག་ལེ་མེད་པ་དང་། དེ་མེད་
ན་ནི་ལམ་གྱི་སྒྲུབ་གཞི་མེད་པས། སྡོམ་པ་འཛིན་པ་དང་སྐྱེ་བ་ལ་མིའི་ལུས་
རྟེན་འབའ་ཞིག་དགོས་སོ། །དེ་ཡང་སོ་སོར་ཐར་པའི་སྡོམ་པ་སྤྱི་དང་། དེའི
ནང་ནས་མཆོག་ཏུ་གྱུར་པ་དགེ་སློང་གི་སྡོམ་པ་ནི་མིའི་རྟེན་མ་གཏོགས་་་་
འགྲོ་བ་གཞན་གང་གི་རྟེན་ལ་ཡང་མི་སྐྱེ་ལ། མིའི་ནང་ནས་ཀྱང་བྱང་སྒྲ་
མི་སྙན་པ་རྣམས་ནི་ལོངས་སྤྱོད་ལྷ་དང་མཉམ་པ་ལྟ་བུ་ཡོད་ཀྱང་སོ་ཐར་གྱི་
སྡོམ་པ་སྐྱེ་བའི་རྟེན་དུ་མི་རུང་ལ། ཤར་ལུས་འཕགས་པོ་དང༌། ནུབ་བ་ལང་
སྤྱོད་ཀྱི་མི་རྣམས་ཀྱང་ལོངས་སྤྱོད་ཆེན་པོས་འཚོ་ཡང་སོ་སོར་རྟོག་པའི་ཤེས་
རབ་ཤས་ཆུང་བས་ཕལ་ཆེར་བླུན་ཞིང་ལམ་སྒྲུབ་པ་ལ་ས་ཆོད་ཆུང་བས།
རང་ཅག་འཛམ་བུ་གླིང་བའི་མིའི་ལུས་རྟེན་ལ་ཐོབ་པ་འདྲ་བ་ཞིག་རྟེན་་་་་་
གཞན་གང་ལ་ཡང་མི་ཐོབ་བོ། །བྱང་ཆུབ་སེམས་དཔའི་སྡོམ་པ་རྩ་ལྟུང་བཅོ་
178



ན
ti*
བརྒྱུད། ཉེས་བྱས་ཞེ་དྲུག་སོགས་སྡོམ་པ་ཡང་མིའི་རྟེན་ལ་སྐྱེ་བ་འདྲ་བ་ཞིག་
རྟེན་གཞན་གང་ལ་ཡང་མི་སྐྱེ་བས་ཐེག་པ་ཆེན་ངོ་༤ ་ ༌ རྟེན་འདི་ཆེས་་་་་
བསྔགས་པར་ཚོང་སྤྱིང ས་ལས་གསུངས། སྔ༌ ༡ ་ ཡང་་རྟེན་འདི་ལ་
སྐྱེ་བ་འདྲ་བ པ”རྟེན་གཞན་ལ་མི པར ་ 4 1 5ས་གསུངས། རང་
ཅག་འཛམ་ང་
་ང་གའི་མི་ཆ། ང ལ་ ་ ས བ ས ལྔ་པ་ཞིག་གིས་ལམ་་་
ནཱ་ ་མོ་ ཡ ་སྔོན་ ་ དུ་ ང་ ་ན་ ཨ་རྡོ་རྗེ་སློབ་དཔོན་མཚན་ཉིད་དང་ལྡན་ཞིག་
ཚུ ང་ངུ དབང་ཐོབ། དམ་ཚིག་དང་སྡོམ་པ་སྲོག་དང་བསྡོས་ཏེ་སྲུང་བ་
༩. པ་ བཞཔག་ན ས་སྔགས་ཀྱི་ལམ་བསྒོམས་ན་སྙིགས་དུས་ཀྱི་ཚེ་ཐུང་གཅིག་
༢ཚང་རྒྱ་ནུས་ལ། རྟེན་གཞན་གང་ལའང་དེ་འདྲ་བའི་ནུས་པ་མེད་
།དེ་ཡང་ཞིང་དང་བསམ་པ་དང་དངོས་པོ་དང་དུས་ཀྱི་སྒོ་ནས་ཤིན་ཏུ་
སྟོབས་ཆེ་བར་གསུངས་པའི་ཚུལ་རྣམས་ལ་ངེས་པ་དྲང་ལ་སྙིང་བོ་ལེན་་་་་
༥དོད་ཆེན་པོ་བསྐྱེད་དོ། །འདིར་སྡོམ་འབྱུང་ནི་བདེ་མཆོག་སྡོམ་པ་འབྱུང་
པདྨའི་རྒྱུད་དང་། ལམ་ཐུན་མོང་བ་སྔོན་དུ་བཏང་ནས་ཞེས་པས་གསང་
རྫ：གས་རྡོ་རྗེ་ཐེག་པ་ལ་ཞུགས་ནས་ཐོས་བསམ་བྱེད་ན་མགོ་སྐྱབས་འགྲོ་ནས་
པཟུང་ངེས་འབྱུང་གི་བསམ་པ་དང་བྱང་ཆུབ་ཀྱི་སེམས་ཡང་དག་པའི་ལྟ་བ་
སོགས་མདོ་ཕྱོགས་ཀྱི་ལམ་ཐུན་མོང་བ་སྔོན་དུ་འགྲོ་བ་ངེས་པར་གལ་ཆེ་་་་
བར་བསྟན། ལམ་ཐུན་མོང་བ་སྔོན་དུ་མ་སོང་བར་སྔགས་ལ་དམར་འཇུས་
བྱས་པས་འབྲས་བུ་གང་ཡང་འབྱུང་རྒྱུ་མེད་པར་གསུངས་པས་ན། དམ་
པའི་ཆོས་སྒྲུབ་ན་ཡང་རང་གི་རྒྱུད་ཚོད་དང་བསྟུན་ནས་མཐུན་པ་ཞིག་སྒྲུབ་
179



.
.
.
'
; r
པ་གལ་ཆེ་བའི་གནད་འདི་ཤེས་དགོས། ཐེག་པ་ལ་མཐོ་སྙེག་བྱེད་པ་ནི་རྨང་
མེད་པའི་ཐོག་ཁང་རྩིག་པ་དང་འདྲའོ། །རྡོ་རྗེ་སློབ་དཔོན་མཚན་ཉིད་དང་
ལྡན་པ་ཞེས་པས། ལྔ པ ན པ ཁྲུང་འབྲི་དང་ལ ཆད་མ་བ ས་པའི། །རྡོ་རྗེ་
འཛིན་པའི་གཙོ་ཞེ་ག ་ ་ ་ ༌ ས་ ལྟ༌ དེ་ཉིད་ཉི་ཤུ་ཚ ་ ་ པའི་རྡོ་རྗེ་སློབ་
དཔོན་ཞིག་དགོས་མོད་དེ་དུ འུ - ཀ༽ལ ་ ༌ ༌ ་ ། ཡ་ ས། དེས་ན་
དེ་ལྟ་བུའི་རྡོ་རྗེ་སློབ་དཔོན་ལས་དབང་རྣམ་པ པ་ ་་་
པ་ ཙནིའི་ས་བོན་
འཐེབ་ངེས་པ་ཞིག་ཐོབ། དེ་ནས་རྩ་ལྟུང་བཅུ་པཞི་སྦོམ་པོ་བརྒྱད་ཉེས་ པས་
ཞེ་དྲུག་སོགས་སྲུང་བའི་དམ་ཚིག བཟའ་བའི་དམ་ཚིག་བསྟེན་པའི་དམ་
ཚིག་སོགས་ཚུལ་བཞིན་སྲུང་བ་དང་། ཁྱད་པར་རྩ་ལྟུང་རྣམས་སྲོལ་དང་
བསྡོས་ཏེ་སྲུང་བ་འདི་ཤིན་ཏུ་གལ་ཆེའོ། །དེ་ལྟ་བུའི་དམ་ཚིག་དང་སྡོམ་པ་
སྲུང་བ་གཞིར་བྱས་ནས་སྔགས་ཀྱི་ལམ་དུ་ཞུགས་ཤིང་སྒོམ་ན་སྙིགས་དུས་ཀྱི་
ཚེ་ཐུང་གཅིག་ལ་འཚང་རྒྱ་བར་ནུས་ལ། དམ་སྡོམ་རྣམས་ཡལ་བར་དོར་
ནས་བསྐལ་བའི་བར་དུ་སྒོམ་ལ་འབད་ཀྱང་ལམ་གྱི་རྟོགས་པ་རྒྱུད་ལ་སྐྱེ་མི་
ནུས་ཏེ། དམ་ཚིག་སྡོམ་པ་མེད་པ་ལ། །ཉམས་རྟོགས་སྐྱེས་པ་གཅིག་ཀྱང་
མེད། །ཅེས་གསུངས་པ་ལྟར་གཙོ་བོ་དམ་ཚིག་སྡོམ་པ་སྲུང་བ་འདི་ཤིན་ཏུ་
གལ་ཆེ་བ་ཡིན། དལ་འབྱོར་ཚང་བའི་མི་ལུས་འདི་གནས་སྐབས་དང་
མཐར་ཐུག་གང་ལ་བལྟོས་ཀྱང་ཤིན་ཏུ་དོདོན་ཆེ་བས། རྟེན་བཟང་བོ་འདི་
འདྲ་ཐོབ་བཞིན་དུ་འཇིག་རྟེན་ཕྱི་མའི་དེ་སྒྲུབ་པའི་ཕྱིར་དུ་སྙིང་བོ་མ་་་་་
ལེན་པར། ཚེ་འདི་ཁོ་ནའི་ཟས་ངོ། ས་གནས་མལ་དང་དགྲ་འདུལ་གཉེན་
18()



སྐྱོང་ལ་སོགས་པ་རྩོལ་སྒྲུབ་ཀྱིས་དུས་འདའ་བར་བྱེད་པ་ནི་དུད་འགྲོའི་བྱ་་་་
སྤྱོད་དང་མཚུངས་པས། མི་ལུས་ཐོབ་ཀྱང་དུད་འགྲོ་དང་ཁྱད་མེད་པ་སློབ་
དཔོན་ཙནྡྲ་གོ་མིའི་སློབ་སྤྲིངས་ལས་གསུངས། རྣལ་འབྱོར་གྱི་དབང་ཕྱུག་
དཔལ་ལྡན་དགོན་པ་བའི་ཞལ་ནས། ད་རེས་ཕྱུགས་ལས་བྱེ་བྲག་འབྱེད་
པའི་དུས་ཡིན་ནོ་གསུངས་ཏེ། ད་རེས་ཏེ་ང་ཚོར་མིའི་ལུས་རྟེན་ཐོབ་པའི་
སྐབས་འདི་ནི་ཕྱུགས་ཏེ་དུད་འགྲོ་དང་མི་གཉིས་ཁྱད་པར་འབྱེད་བའི་དུས་
ཡིན་ལ། རྒྱུ་མཚན་ནི། འཇིག་རྟེན་ཕྱི་མའི་དོན་བསམ་ཞིང་སྒྲུབ་པ་སྟེ་ཐ་ན་
ཕྱི་མའི་མངོན་མཐོ་ལྷ་མིའི་གོ་འཕང་ཙམ་ཞིག་འཐོབ་ངེས་པའི་རྒྱུ་ཕུན་སུམ་
ཚོགས་པ་ཞིག་སྒྲུབ་ནའང་མིའི་ལུས་རྟེན་ལ་མ་བརྟེན་པར་དུད་འགྲོས་ཕྱི་་་་
མའི་དོན་གཏན་ནས་སྒྲུབ་མི་ཤེས་པས་སོ། །ཚེ་འདི་ཁོ་ན་མ་གཏོགས་བསམ་
རྒྱུ་དང་དྲན་རྒྱུ་སྒྲུབ་རྒྱུ་གཞན་ཅི་ཡང་མེད་ན་ནི་དུད་འགྲོ་དང་མཚུངས་པ་
ཡིན་ནོ། །དགེ་བཤེས་དོལ་བའི་ཞལ་ནས། དལ་འབྱོར་གྱི་མི་ལུས་ཐོབ་ནས་
ཕྱི་མ་ཕན་ཆད་ཀྱི་ཚིས་མི་བྱེད་པར། ཚེ་འདི་ཡི་ཚིས་གཅིག་པུ་བྱེད་ན་དུད་
འགྲོ་དང་ཁྱད་མེད་པ་ཡིན། ནན་ཏར་ཚེ་འདི་སྐྱོང་བ་ལ་མི་བས་དུད་འགྲོ་
རླབས་ཆེ་བ་མང་དུ་ཡོད་ཅེས་གསུངས་པ་སྟེ། དལ་འབྱོར་ཚང་བའི་མིའི་
ལུས་རྟེན་ཐོབ་ནས་ཚེ་ཕྱི་མ་ཕན་ཆད་ཀྱི་བྱ་བ་མི་སྒྲུབ་པར། ཚེ་འདི་ཁོ་ནའི་
བྱ་བ་ཤ་སྟག་སྒྲུབ་ན་ནི་དུད་འགྲོ་དང་ཁྱད་མེད་ཡིན། ནན་ཏར་ཏེ་མཐར་
ག ཏུགས་ན་དུད་འགྲོའི་འགྲན་ཡ་ཡང་མི་འོང་སྟེ། ཚེ་འདི་སྐྱོང་བ་ལ་མི་བས་
དུད་འགྲོ་རླབས་ཆེ་བ་མང་དུ་ཡོད་པ་ཡིན། དཔེར་ན་བྱི་བ་ལ་མཚོན་ན་
181



རང་ཉིད་འཚོ་བྱེད་ཀྱི་ཐབས་སྣ་དགུ་འཛོམས་པ་བཞིན་ནོ། །དེས་ན་ང་ཚོས་
དུད་འགྲོའི་སྤྱོད་པ་ལས་ཁྱད་པར་ཅི་ཐོན་བྱ་དགོས་སོ། །སྐབས་འདིར་
རྟོགས་ལྡན་པ་འདི་དག་གི་གསུང་ཁུངས་སུ་འདྲེན་དོན་ནི་འདི་རྣམ་པས་་་་
གཞན་གྱིས་བཤད་མ་ཤེས་པ་ཞིག་གསུང ས་པ་དང་གསུང་གི་ཉམས་འགྱུར་
གཞན་ལས་ཁྱད་པར་དུ་འཕགས་པ་སོགས་ཀྱི་སྒོ་ནས་དྲངས་པ་མ་ཡིན་པར།
ཉམས་མྱོང་གི་གདེང་ཐོབ་པ་ལས་བྱུང་བའི་གསུང་ཡིན་པས་ན། ཆ་གཅིག་
ནས་བྱིན་རླབས་ཆེ་བ་དང་ཆ་གཞན་ཞིག་ནས་གསུང་གི་ནུས་པའང་ཧ་ཅང་
ཆེ་བས་སོ། །དེས་ན་འདི་ནི་ང་ཚོ་ཕལ་བ་རྣམས་ལས་རིག་པ་བཟང་
ཤོས་དང་སྨྲ་མཁས་པ་ཙམ་ཞིག་གིས་ཚིག་མཛེས་མཛེས་ཙམ་བཤད་པ་དང་
གཏན་མི་འདྲ་བར། འདི་ནི་བློ་སྦྱོང་བའི་ཐབས་ཤ་སྟག་ཡིན་ཙ་ན། དཔེ་
ཆའི་སྟེང་དུ་གསུངས་པའི་ཚིག་དོན་ཙམ་མི་གོ་རྒྱུ་ཆེན་པོ་མེད་མོད། བློ་སྦྱོང་
ལ་ལྟ་སྲོལ་དང་སྦྱོང་སྲོལ་ནི་རང་རང་གི་མྱོང་ཐོག་ལ་བཀལ་ཞིང་རང་གི་་་་་
བསམ་པ་དང་བསྡུར་ནས་སྒོ་གསུམ་གྱི་བྱ་བ་དང་བསྡུར་སྦྱོང་བྱ་དགོས་ཏེ།
དཔེར་ན་རིག་གནས་གསར་བརྗེའི་སྐབས་སུ། དག་ཐེར་བྱ་ཚུལ་གྱི་ཡིག་ཆ་
ཟེར་བ་ཞིག་ཁྲོམ་ཚོགས་ཀྱི་དབུས་སུ་བསྒྲགས་རྗེས། སྐྱོན་འདི་ལྟ་བུ་ཁྱེད་ཀྱི་
སྟེང་ན་ཡོད་དམ་མེད། ངའི་སྟེང་ན་ཡོད་དམ་མེད་ལྟ་བུ་སོགས་ཟེར་ནས་རེ་
རེ་ལ་སྦྱར་ནས་དཔྱད་པ་དང་ཆ་འདྲ་བར། འདི་བློ་སྦྱོང་གི་ཚིག་རེ་རེ་ནས་
རང་གི་མྱོང་ཐོག་ལ་སྦྱར་ཏེ་བློ་སྦྱོང་དགོས་སོ། །ང་རང་ཚོར་ད་ལྟའི་ལུས་
རྟེན་འདི་ལྟ་བུ་ཞིག་ཐོབ་པ་ནི་རང་གིས་ཚེ་རབས་སྔོན་མ་རྣམས་སུ་འདི་་་་་
182



་
་
་
དང་མཐུན་པའི་རྒྱུ་བསགས་པ་ལས་བྱུང་བ་ཡིན་ཏེ། དཔེར་ན་ང་རང་ལ་
མཚོན་ན་མི་ལུས་ཙམ་ལས་དལ་འབྱོར་ཚང་བའི་མི་ལུས་ཐོབ་པ་ག་ལ་ཡིན་
མོད། འདིར་ཐོབ་ཡོད་པའི་དབང་དུ་བཏང་ནས་བཤད་ན། ངས་ཐོབ་པའི་
དལ་འབྱོར་གྱི་མི་ལུས་འདི་གང་ལ་བརྟེན་ནས་བྱུང་བ་ཡིན་ཞེ་ན། རྒྱུ་མེད་
ལས་བྱུང་བ་མ་ཡིན་པར་རྒྱུ་ལས་བྱུང་བ་ཡིན་ལ། རྒྱུ་དེ་ཡང་རང་ ་་ང་
མཐུན་པའི་རྒྱུ་ལས་བྱུང་བ་ལས། རང་དང་མི་མཐུན་པའི་རྒྱུ་ལས་འབྱུང་མི་
སྲིད་པས། རང་གིས་ཚེ་རབས་སྔོན་མ་རྣམས་སུ་དགེ་བའི་བཤེས་གཉེན་
ཞིག་དང་མཇལ། བསོད་ནམས་རླབས་པོ་ཆེ་བསགས། ཚུལ་ཁྲིམས རྣམ་
པར་དག་པས་གཞིར་བཟུང་། སྦྱིན་སོགས་ཕ་རོལ་ཏུ་ཕྱིན་པ་དྲ ༌ , ས་
གྲོགས་བྱས། སྨོན་ལམ་དྲི་མ་མེད་པས་མཚམས་སྦྱར་བ་སོགས་རྒྱུ་་ ་ ། མ་
ཚོགས་པ་སྔོན་དུ་སོང་བའི་འབྲས་བུ་ད་ལྟ་གྲུབ་སྟེ། ས་སྟེང་ཐམ། ས ་ ད་
བཞིན་གྱི་ནོར་བུས་གང་བ་ཞིག་རྙེད་པ་ལས་ཀྱང་ལྷག་པའི་དལ་འབྱོ ཡ ་་༌་
ལུས་རྟེན་བཟང་བོ་འདི་འདྲ་ཐོབ་པ་འདི་ཚེ་འདིའི་འཚོ་ཐབས་བ ་ ་ ཐ ༌ ས་
ཁོ་ན་ལ་གཡེང་ནས་སྟོང་ལོག་གམ་སྟོང་ཟད་དུ་བཏང་བ་སྟེ། རང་ལ་ཕན་
པའི་ཕྱོགས་སུ་མ་བཀོལ་བར་རང་ལ་གནོད་པའི་ཕྱོགས་སུ་བཀོལ་ནས་རྒྱུད་
ན། དཔེར་ན་དབུལ་བོ་དབུལ་རྐྱང་ཞིག་གིས་རིན་ཆེན་གསེར་གྱི་གཏེར་ཁ་
ལས་གསེར་མང་བོ་རྙེད་ཀྱང་དེ་ལས་ཁེ་གང་ཡང་ལོངས་མ་སྤྱད་པར་པོ ར ་
བ་དང་འདྲའོ། །ཡང་དཔེར་ན་རིན་པོ་ཆེའི་གླིང་དུ་སོང་ནས་རིན་པོ་ཆེ་སྣ་
གཅིག་ཀྱང་མ་བླངས་པར་ལག་སྟོང་ཏུ་ཕྱིར་ལོག་པ་རྣམས་ཀྱིས་ཀྱང་དཔེར་
་
འ
，
་



s
，
མི་ཕོད་པའམ་མཚོན་མི་ནུས་པ་དང་དེ་ལས་བརྒྱ་འགྱུར་གྱིས་མི་ཚད་ཞིག་་་
ཕངས་ཆེའོ་སྙམ་དུ་གཞན་ལའང་སྐུལ་དགོས་ཤིང་གཙོ་བོར་རང་གིས་རང་
ལ་ཡང་དང་ཡང་དུ་སྐུལ་དགོས་སོ། །དགེ་བའི་བཤེས་གཉེན་པོ་ཏོ་བའི་ཞལ་
ནས། ངེད་ཀྱི་སྤྲས་ཀྱི་བ་འོ་ཐང་ན་ཆུ་མེད་པས་ལོ་ཡག་ཙམ་མི་འོང་། ལྷང་
ཟན་བཟའ་པས། ལན་ཅིག་ཕ་སྤྱད་གསུམ་གྱིས་སྨེའུ་ཟན་བྱས་པས། བུ་ཆུང་
ཤོས་སྤྱང་ཤས་ཆེར་རེ་བ་ཞིག་གིས་ཁོ་རང་གི་ཟན་སྐལ་རྒྱབ་ཏུ་སྦས་ནས། །
ཕ་དང་ཕུ་བོའི་ཟན་ལས་ཟོས་པས། ཁོ་རང་གི་ཟན་རྒྱབ་ནས་ཁྱིས་ཁྱེར་
ནས་ངུས། ཁྱོད་ཟན་ཁྱིས་ཁྱེར་བ་ལ་ངུའམ་མ་ངུ་བྱས་པས། བརྒྱ་ལམ་ལན་
ག མྱ ས ་གི་སྨེའུ་ཟན་དེ་ཁོ་ན་ཁྱིས་ཁྱེར་བ་ཟེར་རོ། །དེ་བཞིན་དུ་རང་ཅག་
ཀྱང་ ་ “ ན་སོང་གསུམ་དུ་གཏན་དུ་འཁྱམས་བཞིན་དུ་བསྡད་བསྡད་པ་ཞིག་
དལ་འབྱོར་ཐོབ། བསྟན་པ་དང་འཕྲད་པའི་ཆོས་ཉོན་མོངས་པའི་ཁྱི་ལ་མ་
སྐུར་ཅིག་ཅེས་གསུངས་པ་སྟེ། དོན་ནི། སྔོན་དགེ་བཤེས་པོ་ཏོ་བ་ཆེན་པོའི་
འཁྲུངས་ཡུལ་ན་སྤུས་ཀྱི་བ་འོ་ཐང་ཞེས་པའི་ས་ཆ་ཞིག་ཡོད་པ་དེར་ཆུ་ཧ་་་་
ཅང་དཀོན་པའི་དབང་གིས་ལོ་ཏོག་བཟང་བོ་ཞིག་མི་འོང་བས། ལྷང་ཟན་
ཏེ་ཟས་ངན་ཤོས་བཟའ་དགོས་པར་འདུག ཉིན་གཅིག་ལ་ཕ་སྤྱད་དེ་ཕ་བུ་
གསུམ་གྱིས་སྨེའུ་ཟན་ནམ་ནས་ཀྱི་རྩམ་པ་བཟའ་རྒྱུ་རྙེད་དེ་ཟོས་པས། བུ་
ཆུང་བ་ཤིན་ཏུ་སྤྱང་བོ་ཟས་རེ་འདོད་ཆེ་ཤོས་ཅན་དེས་ཁོ་རང་གི་ཟན་སྐལ་
ལུས་རྒྱབ་ཏུ་སྦས་ནས་རྗེས་སུ་བཟའ་བར་འདོད་དེ། ཕ་དང་ཕུ་བོ་གཉིས་ཀྱི་
ཟན་སྐལ་ལས་ཟོས་པས། སྐབས་དེར་ཁོ་རང་གི་ཟན་སྐལ་རྒྱབ་ནས་ཁྱི་ཞིག་
：24



གིས་ཁྱེར་ཏེ་བཟས་པས་ཁོ་ངུས་པ་ན། ཕས་བུ་ཆུང་ལ། ཁྱེད་རང་ཟན་སྐལ་
ཁྱིས་ཁྱེར་བ་ལ་དུ་བ་ཡིན་ན་ད་མ་ངུ་ཞིག་བྱས་པས། བུ་དེས་ཕ་ལ། བརྒྱ་
ལམ་སྟེ་སྟེས་དབང་གིས་ཐེངས་གཅིག་ལ་བཟའ་རྒྱུ་བྱུང་བའི་ནས་རྩམ་དེ་་་་
ཁྱིས་ཁྱེར་སོང་བས་ངས་བཟོད་པར་ནུས་སམ་ཟེར་བ་དང་འདྲ་བར། རང་
ཅག་རྣམས་ཀྱང་ངན་སོང་གསུམ་གྱི་གནས་ནི་རང་གི་གནས་གཞི་ལྟ་བུ་ཡིན་
པ་ལ། ད་ལྟ་སྟེས་དབང་སྟབས་ལེགས་ཀྱིས་དལ་འབྱོར་གྱི་རྟེན་བཟང་
འཐོབ། རྒྱལ་བའི་བསྟན་པ་དང་མཇལ་ཡོད་པའི་སྐབས་འདིར་ཉོན་མོངས་
པའི་ཁྱི་ལ་མ་བསྐུར་བ་སྟེ་སེམས་ཉོན་མོངས་པའི་དབང་དུ་མི་གཏོང་བར་་་་
རྟེན་འདི་ལ་སྙིང་བོ་ཅི་ལོན་གྱིས་ཤིག་ཅེས་གསུངས་པ་ལྟར་རོ། །དེ་ལྟར་
དལ་འབྱོར་དོན་ཆེ་བ་བསམས་ནས། དལ་བའི་རྟེན་ལན་གཅིག་ཐོབ་པ་
འདི་དོན་མེད་དུ་མི་གཏོང་བར་སྙིང་བོ་བླང་བའི་ཕྱིར་བཤེས་གཉེན་དམ་པ་
བསམ་སྦྱོར་དག་པས་ཚུལ་བཞིན་དུ་བསྟེན་ནས། དེས་བསྟན་པའི་ཐེག་པ་
མཆོག་གི་གདམས་པའི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་ཉམས་སུ་བླང་
བར་བགྱིའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་
ཞེས་གསོལ་བ་ཤུགས་དྲག་ཏུ་གདབ་བོ། །འདིར་དལ་བའི་རྟེན་ལན་གཅིག་
ཐོབ་པ་ཞེས་པའི་ལན་གཅིག་ནི་ལན་འདི་ཁོ་ན་མ་གཏོགས་གཏན་ནས་ཐོབ་
མ་མྱོང་བའི་དོན་མ་ཡིན་པར། ང་རང་ཚོས་ངན་འགྲོའི་ལུས་རྟེན་བླངས་པ་
གྲངས་མེད་པ་དང་། བདེ་འགྲོའི་ལུས་རྟེན་བླངས་པ་ཤིན་ཏུ་ཉུང་། དལ་
འབྱོར་གྱི་ལུས་རྟེན་ཐོབ་པ་དེ་བས་ཀྱང་ཆེས་ཤིན་ཏུ་ཉུང་བས་ན། ངན་
185



འགྲོའི་ལུས་བླངས་པ་ལ་བལྟོས་ཏེ་ལན་གཅིག་ཐོབ་པ་ལྟ་བུའི་ཚོད་དུ་འདུག་
པས་ན་དེ་ལྟར་གསུངས་སོ། །
གསུམ་པ། དལ་འབྱོར་རྙེད་དཀའ་བར་བསམས་ནས་བྱང་ཆུབ་ཀྱི་
སེམས་སྒོམ་པ་ལ་སྐུལ་བ་ནི། དེ་ལས། སྤྱི་བོར་བླ་མ་ལྷ་སྒོམ་བཞིན་པའི་ངང་
ནས། ཞེས་པ་ནས། སྨོན་ལམ་ཚུན་ཆད་ཀྱིས་འབད་པར་བྱའོ། །ཞེས་པའི་
བར་གསུངས་ཏེ། དལ་འབྱོར་ཚང་བའི་མི་ལུས་ཐོབ་ཡོད་པའི་སྐབས་་དིར་
ལུས་རྟེན་བཟང་བོ་འདི་ལ་བརྟེན་ནས་སྙིང་བོ་དམ་པ་ཞིག་ལོན་པ་དང༌། །
མ་མཐའང་ངན་འགྲོའི་སྐྱེ་སྒོ་ཆོད་པ་ཙམ་ཞིག་མ་བྱུང་ན། ཕྱིས་སུ་འདི་འདྲ་
བའི་རྟེན་བཟང་ཤིན་ཏུ་རྙེད་དཀའ་སྟེ། འདུལ་བ་ལུང་ལས། ངན་འགྲོ་ནས་
ཤི་འཕོས་ཏེ་དེར་སྐྱེས་པ་ནི་ས་ཆེན་པོའི་རྡུལ་དང་། །དེ་ནས་བདེ་འགྲོར་
སྐྱེས་པ་ནི་ཐུབ་པའི་ཕྱག་སེན་གྱི་རྩེ་མོས་བཞེས་པའི་རྡུལ་དང་འདྲ་ཞིང་།
བདེ་འགྲོ་གཉིས་ནས་ཤི་འཕོས་ཏེ་ངན་འགྲོར་འགྲོ་བ་ནི་ས་ཆེན་པོ་དང་།
དེ་ནས་བདེ་འགྲོར་སྐྱེས་པ་ནི་ཐུབ་པའི་ཕྱག་སེན་གྱི་རྩེ་མོས་བཞེས་པའི་་་་་
རྡུལ་དང་འདྲ་བར་གསུངས་པ་སྟེ། དོན་ནི། སྔོན་སྟོན་པ་བཅོམ་ལྡན་འདས་
ཉིན་གཅིག་ས་རྡུལ་ཆེ་ས་ཞིག་ནས་བཞུགས་ཏེ་ཕྱག་ས་ལ་རེག་ནས་ཕྱག་་་་་
སེན་གྱི་རྩེ་མོ་ལ་ཆགས་པའི་ས་རྡུལ་ལ་དཔེ་སྦྱར་ཏེ་གསུངས་པ་སྟེ། ངན་
འགྲོ ་ནས་ཤི་འཕོས་ཏེ་ཕྱིར་ངན་འགྲོའི་གནས་སུ་སྐྱེས་པ་ནི་ས་ཆེན་པོ་་་་་་་
འདིའི་སྟེང་གི་རྡུལ་གྲངས་དང་མཉམ་ལ། ངན་འགྲོ་ནས་ཤི་འཕོས་ཏེ་བདེ་
འགྲོར་སྐྱེས་པ་ནི་ཐུབ་པའི་ཕྱག་སེན་གྱི་རྩེ་མོས་བཞེས་པའི་རྡུལ་གྲངས་དང༌
：36



འདྲ་བར་ཤིན་ཏུ་ཉུང་ཞིང་། བདེ་འགྲོ་གཉིས་ཏེ་ལྷ་མིའི་གོ་འཕང་ཐོབ་
སྟེ་དེ་ནས་ཤི་འཕོས་ཏེ་ངན་འགྲོར་འགྲོ་བ་ནི་ ས་ཆེན་པོའི་རྡུལ་གྲངས་དང་
མཚུངས། དེ་ནས་ཕྱིར་བདེ་འགྲོར་སྐྱེས་པ་ནི་ཐུབ་པའི་ཕྱག་སེན་གྱི་རྩེ་མོས་
བཞེས་པའི་རྡུལ་གྲངས་དང་འདྲ་བར་གསུངས་པས། སྤྱིར་འགྲོ་བ་རིགས་
དྲུག་གི་ནང་ནས་བདེ་འགྲོའི་རྟེན་ཐོབ་པ་ཤིན་ཏུ་དཀོན་པ་ནི་ང་ཚོས་་་་་་་
བལྟས་ནའང་ཤེས་ཐུབ་སྟེ། དཔེར་ན་དམྱལ་བ་དང་ཡི་དྭགས་གཉིས་ནི་
དངོས་སུ་མཐོང་མི་ཐུབ་ཀྱང་དུད་འགྲོ་ནི་དངོས་སུ་མཐོང་ཐུབ་པས། དུད་
འགྲོ་དང་མི་གཉིས་ཀྱི་མང་ཉུང་གི་ཁྱད་པར་ནི་དཔེར་ན་དབྱར་དུས་ཀྱི་་་་་
ཤིང་སྡོང་གཅིག་གི་སྟེང་གི་འབུའི་གྲང ས་ནི་རྒྱལ་ཁབ་ཆེན་པོ་ཞིག་གི་མི་་་་་
གྲངས་ལས་ཆེས་ཤིན་ཏུ་མང་བར་འགྱུར་བ་མངོན་སུམ་གྱིས་གྲུབ་པས་ན།
བདེ་འགྲོའི་ནང་ནས་ཀྱང་དལ་འབྱོར་ཚང་བའི་རྟེན་འདི་འདྲ་ཐོབ་པ་ཤིན་
ཏུ་དཀོན་ནོ། །དལ་འབྱོར་ཚང་བའི་རྟེན་དེ་ལྟར་རྙེད་དཀའ་བའི་རྒྱུ་མཚན་
ཅི་ཡིན་སྙམ་ན། རྒྱུ་མེད་པའི་འབྲས་བུ་ཞིག་གཏན་ནས་མི་སྲིད་ཅིང་།
དངོས་པོ་ཡིན་ན་རང་གི་རྒྱུ་ལས་སྐྱེས་པས་ཁྱབ་པའི་ཕྱིར་རོ། །རྒྱུ་དེ་ཡང་
དཔེར་ན་ངས་ཟ་མ་ཟོས་ནས་ཕོ་བ་འགྲང་བ་དེས་ཁྱོད་ལ་མི་ཕན་པ་དང་།
ཁྱོད་ཀྱིས་ཟོས་པས་ངའི་ཕོ་བ་མི་འགྲང་བ་བཞིན། གཞན་གྱིས་བསགས་
པའི་ལས་ཀྱིས་རང་ལ་མི་ཕན་པས། རང་གི་ངོས་ནས་རྒྱུ་ཞིག་བསྒྲུབ་དགོས་
ལ། འོ་ན་བསྒྲུབ་བྱའི་རྒྱུ་དེ་གང་ཞེ་ན། སློབ་དཔོན་ཀླུ་སྒྲུབ་ཀྱིས། སྦྱིན་པས་
ལོངས་སྤྱོད་ཁྲིམས་ཀྱིས་བདེ། །ཞེས་གསུངས་པ་སྟེ། ལོངས་སྤྱོད་ཕུན་སུམ་
187



ཚོགས་པ་ཞིག་འདོད་ན་སྦྱིན་པ་གཏོང་དགོས་པ་དང་། བདེ་འགྲོའི་རྟེན་
ཕུན་སུམ་ཚོགས་པ་འཐོབ་པར་འདོད་ན་མི་དགེ་བཅུ་སྤོང་གི་ཚུལ་ཁྲིམས་་་་
བསྲུང་དགོས་པར་གསུངས། མི་དགེ་བཅུ་སྤོང་གི་ཚུལ་ཁྲིམས་རྣམ་པར་དག་
པ་སྲུང་བ་ནི་དལ་འབྱོར་ཚང་བའི་ལུས་རྟེན་འདི་འཐོབ་པའི་རྒྱུ་ཡིན་མོད།
དེ་གཅིག་པུས་མི་ཆོག་གི་ལྷན་ཅིག་བྱེད་རྐྱེན་འཛོམས་དགོས་ཏེ། དཔེར་ན་
ཞིང་ལ་ལོ་ཏོག་འབྱུང་བ་ལ་རྒྱུ་ས་བོན་གཅིག་པུས་མི་ཆོག་པར་ཆུ་ལུད་དྲོད་
གསུམ་སོགས་འཛོམས་དགོས་པ་ལྟར། ལུས་རྟེན་འདི་འཐོབ་པ་ལའང་།
རྒྱུའི་གཙོ་བོ། མངོན་མཐོའི་རྒྱུ་ནི་ཚུལ་ཁྲིམས་ལས་གཞན་མེད། །ཅེས་
པ་ལྟར་ཚུལ་ཁྲིམས་རྣམ་དག་སྲུང་བའི་སྟེང་དུ་དཀོན་མཆོག་ལ་མཆོད་པ་་་་
འབུལ་བ་དང་དབུལ་ཕོངས་ལ་སྦྱིན་པ་གཏོང་བ། བཟོད་པ་སྒོམ་པ། བརྩོན་
འགྲུས་རྩོམ་པ་ལ་སོགས་པ་བསོད་ནམས་རླབས་པོ་ཆེས་གྲོགས་བྱ་དགོས།
དགེ་བ་ནི་རྟ་ལྟ་བུ་དང་སྨོན་ལམ་ནི་སྲབ་ལྟ་བུ་ཡིན་ཙ་ན། དགེ་བའི་རྟ་ལ་
སྨོན་ལམ་གྱི་སྲབ་ཀྱིས་ཁ་ལོ་མ་བསྒྱུར་ན་གར་འགྲོ་ཆ་མ་འཚལ་བས། སྨོན་
ལམ་དྲི་མ་མེད་པས་མཚམས་སྦྱོར་བ་སོགས་རྒྱུ་རྐྱེན་མང་དུ་འཛོམས་དགོས་
ལ། རྒྱུ་རྐྱེན་དེ་ལྟ་བུ་ཞིག་འཛོམས་དགོས་ན་རང་སྟེང་ལ་སྦྱོར་དགོས་པས།
རང་གིས་ཚེ་འདིར་དེའི་རྒྱུ་ཕུན་སུམ་ཚོགས་པ་བསྒྲུབས་ཡོད་དམ་མེད། །
བ སྒྲུབས་ཡོད་ན་ལོ་ཟླ་ཚེས་ཞག་ཅི་ཙམ་གྱི་རིང་ལ་བསྒྲུབས་ཞེས་ཡར་དེད་
པ་ན། འདི་འདྲ་ཞིག་ལ་བསྒྲུབས་ཡོད་ཅེས་ལོ་ཟླ་ཚེས་གྲངས་ངེས་ཏིག་
ཅིག་འཇོག་དཀའ་བས་ཕྱི་མ་ལ་དལ་འབྱོར་གྱི་རེ་བ་མེད་པ་ལྟ་བུར་སྣང་།
188



་་པ།
།།
།
འདིར་ཚུལ་ཁྲིམས་རྣམ་དག་ཞེས་པ་ནི་གཙོ་བོ་མི་དགེ་བཅུ་སྤོང་གི་ཚུལ་་་་་་
ཀློམས་ལ་གོ་དགོས་ཞིང་། སྡོམ་པ་གསུམ་ག་ཁས་བླངས་པ་ཞིག་ཡིན་ན་སྡོམ་
པ་ག དུམ ་ ག་ མིག་འབྲས་བཞིན་སྲུང་དགོས་ལ། འོན་ཀྱང་དེ་དག་ཕར་ཟད་
ཐ་ན་དགེ་བསྙེན་གྱི་སྡོམ་པ་ཙམ་ཡང་བླངས་མེད་པ་ཞིག་ཡིན་རུང་མི་དགེ་
བཅུ་སྤོང་གི་ཚུལ་ཁྲིམས་བསྲུངས་ནས་རང་གི་ལུས་ངག་ཡིད་གསུམ་ལ་དྲན་
ཤེས་ནར་མར་བསྟེན་ཞིང་ལྟ་རྟོག་བཟང་པོ་ཞིག་བྱེད་དགོས། ལུས་ངག་
གཉིས་ནི་ཅུང་རགས་པས་སྲུང་སླ་མོད་ཡིད་ཀྱི་སྒོ་སྡོམ་པ་ནི་ཤིན་ཏུ་དཀའ་
བ་རང་རང་གི་མྱོང་ཚོར་ལ་སྦྱར་བས་ཀྱང་ཤེས་སོ། །རང་གིས་ཁས་བླངས་
པའི་བཅས་མཚམས་ལས་ཅུང་ཟད་ཀྱང་མི་གཡེལ་བ། དཔེར་ན་བསྙེན་
རྫོགས་པ་ཞིག་ལ་མཚོན་ན་ཐ་ན་ཉེས་བྱས་ཕྲ་མོ་ཙམ་གྱིས་མ་གོས་ཤིང་།
གལ་ཏེ་གོས་ནའང་དེ་མ་ཐག་ཕྱིར་བཅོས་ཀྱི་སྒོ་ནས་དག་པར་བྱས་ཏེ་སྡིག་
ལྟུང་དང་ཞག་ཏུ་མི་འགྲོགས་པ་ཞིག་དགོས། ང་རང་ལྟ་བུར་མཚོན་ན་
ཚེ་གང་བོའི་ནང་ཉིན་གཅིག་ཀྱང་འདི་ལྟ་བུ་ཞིག་འཁྱོངས་མེད་པ་ཡིན་པས།
འབྲས་བུ་དལ་འབྱོར་གྱི་ལུས་རྟེན་བཟང་བོ་འཐོབ་རྒྱུ་ནི་ཤིན་ཏུ་དཀའ་འོ། །
སྤྱིར་དལ་འབྱོར་ཚང་བའི་ལུས་རྟེན་ཐོབ་པ་ཤིན་ཏུ་ཉུང་ལ། དེ་མང་ཉུང་
གང་ཡང་རུང་། གཞན་གྱི་ལུས་རྟེན་བཟང་པོ་ཇི་འདྲ་མང་ཡང་རང་ལ་ཕན་
པ་གཏན་ནས་མེད་དེ། དཔེར་ན་རང་གི་མིག་གིས་རང་གི་བགྲོད་ལམ་
མཐོང་བ་སོགས་ལ་༌་༌ཡང་གལ་ཏེ་རང་ལ་མིག་མེད་ན་གཞན་གྱི་མིག་ཇི་
འདྲ་མང་ཡང་ ་ རང ་ , ༡ ་ ང་ལམ་མཐོང་བ་ལ་ཅུང་ཟད་ཀྱང་མི་ཕན་པ་་་་
18)



ཟེའ
བཞིན་ནོ། །དེ་ལྟར་བསམ་ཞིང་བརྒྱ་ལ་ཅུང་ཟད་རེ་འ ངས་ནའང ་རྣཙ། སྦྱིན
ལ་འཇིགས་སྐྲག་གི་སེམས་ཀྱིས་དེ་མ་ཐག་ཏུ་ཕྱིར་བཅོས་ཀྱིས་དག་པར་བྱ།
དེའི་རྣམ་སྨིན་ལ་འཇིགས་ སྐྲག་གི་བློ་སྐྱེ་དགོས་ན་ངེས་པར་དུ་ལས་འབྲས་
ལ་ཡིད་ཆེས་ཀྱི་དད་པ་བརྟན་པོ་སྐྱེ་དགོས་ཏེ། ལས་འབྲས་ལ་ཡིད་ཆེས་མེད་
པར་དེ་ལྟ་བུའི་བློ་སྐྱེ་ཐབས་མེད་དོ། །རང་རེ་རྣམས་ནི་དམ་སྡོམ་ལེན་རྒྱུ་
ཡོད་ཚད་པོ་བླངས་ཀྱང་ཉམས་ལེན་གྱི་ཆ་ནས་སྡོམ་པ་སྣ་གཅིག་ཙམ། ་འ ང་་་་
ཉིན་གཅིག་གི་རིང་ལ་རྣམ་པར་དག་པ་ཞིག་བསྲུངས་ཐུབ་སོང་ཞེས་ གདེང
ཁེལ་བ་ཞིག་དཀའ་བས། དལ་འབྱོར་གྱི་ལུས་རྟེན་ཐོབ་པ་ཤིན་ཏུ་ད ཀའ ་འོ་
སྙམ། སོ་ཐར་བྱང་སེམས་གསང་སྔགས་གང་གི་བསླབ་བྱ་ཡིན་ཡང་ལུག་
ཞིང་ནང་དུ་དེད་པ་བཞིན་ཐམས་ཅད་ཆལ་ཆོལ་དུ་སོང་སྟེ་འདིའི་ཐད་ནས་
ཉམས་ལེན་རྣམ་པར་དག་པ་ཞིག་བྱུང་ཡོད་སྙམ་པའི་བློ་བདེ་ཞིང་གཙང་
སེང་ངེ་བ་གཅིག་ཀྱང་འཇོག་དཀའ། བསླབ་བྱ་ལས་འདས་པའི་ཉེས་པ་ལ་
ནི་འདི་མ་བསགས་དང་མ་བྱས་ཟེར་ཐུབ་པ་ཞིག་འཇོག་དཀའ་ཞིང་མི་སྲིད་
པ་ལྟ་བུ་ཞིག་ཏུ་འདུག མདོར་ན་ང་ཚོ་སྡོམ་པ་གསུམ་ག་ཁས་བླངས་པ་
ཞིག་གིས་རང་གིས་རང་ལ་བརྟགས་ཚེ་བྱར་རུང་བ་གཅིག་ཀྱང་མི་བྱེད་དེ་་་་
སྡོམ་པ་སྣ་གཅིག་ཀྱང་ཉིན་གཅིག་གི་རིང་ལའང་གཙང་སེང་ངེ་བ་བསྲུངས་
སོ་སྙམ་པའི་བློ་ཙམ་ཡང་སྐྱེ་དཀའ་ཞིང་མི་རུང་བ་མ་བྱས་པ་གཅིག་ཀྱང་་་་་
མེད། དགེ་བ་ཅུང་ཟད་ཅིག་བསྒྲུབས་སྙམ་པ་རེ་ཡོང་བའང་། གཞན་གྱི་
ལད་མོ་ཙམ་བྱེད་པ་དང་ཚུལ་འཆོས་ཏེ་གཞན་གྱི་ ར་པ་ ་སྔར་མཛེས་མཛེས་ལྟ་
190



བུའི་ཚོད་དུ་སོང་ནས་ཐར་པ་དང་ཐམས་ཅད་མཁྱེན་པའི་གོ་འཕང་འཐོབ་
པའི་ཆེད་དུ་དམིགས་པ་ནི་ཕར་ཞོག མཐའ་ན་འཇིག་རྟེན་ཕྱི་མར་མངོན་
མཐོ་ལྷ་མིའི་གོ་འཕང་རྣམ་པར་དག་པ་ཞིག་འཐོབ་པའི་ཆེད་དུ་བསྒྲུབས་་་་
པའང་སྲིད་པ་ཙམ་དུ་སོང་འདུག རང་གི་བསམ་པ་ཚེ་འདིའི་བདེ་བ་དང་
སྙན་གྲགས་མངའ་ཐང་ལོངས་སྤྱོད་རྒྱས་པ་ཙམ་གྱི་ཆེད་དུ་དམིགས་ནས་་་་་
དགེ་བ་ལྟར་སྣང་གི་ལས་ཅི་བྱས་ཀྱང་དོན་ངོ་མ་ཕལ་ཆེར་མི་དགེ་བ་ཤ་སྟག་
ཏུ་སོང་འདུག་པས། ད་ལྟ་སྟེ་ཉི་མ་དེ་རིང་དང་དུས་ཚོད་ད་ལྟའི་ཡན་ཆོད་
དུ་རང་གི་དལ་འབྱོར་གྱི་མི་ལུས་འདི་དོན་མེད་སྟོང་ཟད་དུ་བཏང་སོང་། །
དེ་ལྟར་ན་ད་ཕྱིན་ཆད་རང་ལ་ལོ་གཅིག་གམ་ལོ་ཕྱེད་ཀྱི་ཚེ་མ་གཏོགས་མེད་
ཀྱང་འདྲ། དེའི་རིང་ལ་རང་གིས་རང་མ་བསླུས་པ་ཞིག་བྱེད་པ་ཤིན་ཏུ་གལ་
ཚེ་བ་དང༌། དེ་ཡང་ཉི་མ་དེ་རིང་ནས་འགོ་འཛུགས་པ་ཞིག་གལ་ཆེ་བས།
བསྙེན་བཀུར་སྙན་གྲགས་སོགས་ཚེ་འདིའི་བསམ་སྦྱོར་ངན་པ་ཐམས་ཅད་་་་
བློས་བཏང་ནས་འཇིག་རྟེན་ཕྱི་མའི་དོན་བསྒྲུབ་ཕྱིར་ཉིན་མཚན་གཡེལ་བ་
མེད་པར་དགེ་སྦྱོར་ལ་འབད་པར་བྱའོ་སྙམ་དུ་ཁས་ལེན་དམ་བཅའ་བྱེད་་་་
པའམ་སྙིང་རུས་བསྐྱེད་དགོས་པ་ཡིན། འདིའི་མཚན་གཞི་ནི་དགེ་བཤེས་
སྤྱན་སྔ་བ་ལྟ་བུ་ཞིག་དགོས་པ་སྟེ། དགེ་བ ཤེས་སྤྱན་སྔ་བས་ཉིན་པར་
མ་ཟད་མཚན་མོའང་གཏན་ནས་མི་གཟིམ་པར་ཉིན་མཚན་ཀུན་ཏུ་ཐུགས་
དམ་ཉམས་ལེན་མཛད་ནས་བཞུགས་པ་ལ། དགེ་བཤེས་རྣལ་འབྱོར་བ་ཤེས་
རབ་རྡོ་རྗེའི་ཞལ་ནས། བུ་སྐབས་སུ་ཁམས་བག་རེ་མ་བསངས་ན་ཁམས་
191



ལོག་འོང་ཉེན་ཡོད་གསུངས་པས། དེ་ལྟར་ལགས་ཏེ་དལ་འབྱོར་རྙེད་དཀའ་
བ་འདི་བསམ་ཙ་ན། གཉིད་ལོག་ལོང་རང་མི་གདའ་ལགས་གསུངས།
འདིར་བུ་ཞེས་ཉེ་བའི་ཚིག་གིས་བོས་ནས། ཉམས་ལེན་ལ་ཐུན་མཚམས་
མེད་པར་འབད་པ་ཧ་ཅང་དྲགས་མི་རུང་སྟེ། འབད་པ་ཐལ་ཆེ་ན་ནི་
ཁམས་ལོག་པ་སྟེ་རླུང་ནད་ལྟ་བུ་བྱུང་ནས་སྐུ་མི་བདེ་བ་ཡོང་ཉེན་ཡོད་པས།
ཁམས་བསངས་ཉུང་ཙམ་རེ་བྱེད་ན་བཟང་ཞེས་གསུངས་པ་ལ། རྣལ་འབྱོར་
བས་ཁྱེད་ཀྱིས་གསུངས་པ་བདེན་མོད། འོན་ཀྱང་ངས་དལ་འབྱོར་གྱི་མི་
ལུས་འདི་ཤིན་ཏུ་ཐོབ་དཀའ་བའི་ཚུལ་བསམ་པ་ན། གཉིད་ལོག་པའི་རང་
དབང་ངམ་ཁོམ་མི་གདའ་ཞེས་ཞུས། འདི་ལྟ་བུའི་བསམ་པ་རྒྱུད་ལ་སྐྱེས་པ་
ན་བློ་སྦྱོང་གི་ཉམས་ལེན་ལག་ཏུ་ཐེབས་པ་ཡིན་མོད། འདི་ནི་ཧ་ཅང་སྒྲུབ་
དཀའ་བའི་གནས་ཤིག་སྟེ། ང་རང་ལྟ་བུར་མཚོན་ན་དཔེ་ཆའི་སྟེང་གི་རྗོད་
བྱེད་ཀྱི་ཚིག་རྣམས་རྗེས་ཟློས་ཙམ་བྱེད་པ་ལས། རང་གི་ལག་ལེན་དུ་ཐེབས་
པ་ཕར་ཞོག་ཐ་ན་རྗེས་སུ་ཡི་རང་ཙམ་ཡང་བྱེད་དཀའ་བའི་ཚོད་དུ་འ དུག།
དེའི་རྒྱུ་མཚན་གྱིས་དལ་འབྱོར་གྱི་རྟེན་བཟང་བོ་འདི་ལན་གཅིག་ཐོབ་་་་་
པའི་སྐབས་འདིར་གཉིད་ཀྱི་དབང་དུ་གཏོང་བ་དང་སྙོམ་ལས་ཏེ་ལེ་ལོ་དོན་
མེད་ཀྱི་དབང་དུ་དུས་ཚོད་སྐར་མ་གཅིག་གི་ཡུན་ཚད་ཀྱང་མི་གཏོང་བར་་་་་
སྙིང་བོ་ཅི་ལོན་བྱ་དགོས་ཞེས་རང་གིས་རང་ལ་ཞེ་དམ་བཅའ་བའམ་རང་
གི་བསམ་པ་ལ་བསླབ་བྱ་གཏོང་དགོས་པ་ཡིན། དལ་འབྱོར་ལ་སྙིང་བོ་ལེན་
པ་ལ་ལེན་ཚུལ་གྱི་ཐབས་རབ་འབྲིང་ཐ་གསུམ་སོགས་ལམ་གྱི་རིམ་པ་མང་
192



བོ་ཡོད་ནའང་། དེ་དག་ལས་སྙིང་བོ་ལེན་ཚུལ་མཆོག་ཏུ་གྱུར་པ་ནི་ཐེག་པ་
མཆོག་གི་ལམ་གྱི་སྙིང་བོའམ་སྲོག་ཤིང་ངམ་རྟེན་གཞི་ལྟ་བུ་ནི་བདག་གཞན་
མཉམ་བརྗེའི་བྱང་ཆུབ་ཀྱི་སེམས་རིན་པོ་ཆེ་སྒོམ་པ་འདི་ཉིད་ཡིན་པས།
རང་ལ་ནུས་ཤུགས་སམ་སྟོབས་རྩལ་ཅི་ཡོད་ཐམས་ཅད་གཅིག་ཏུ་བསྡུས་་་་་
ནས་འབད་རྩོལ་བྱ་བ་སྟེ་ངས་འབད་བརྩོན་བྱ་རྒྱུ་ཡིན་ཞེས་ཞེ་དམ་འཆའ་་་་
དགོས་ལ། འདི་ལྟ་བུའི་བསམ་པ་སྐྱེ་བ་ནི་བླ་མའི་བྱིན་རླབས་དང་ཚོགས་
བསགས་སྒྲིབ་སྦྱོང་ལ་རག་ལས་ཏེ། ཚོགས་བསགས་སྒྲིབ་སྦྱོང་དང་བླ་མའི་
བྱིན་རླབས་ཀྱིས་རྒྱབ་ཁྱོག་ན། དེ་ལྟ་བུའི་བསམ་པ་སྐྱེ་སླ་བར་རྒྱལ་བའི་
གསུང་རབ་ལས་གསུངས། དེ་ལས་ལྡོག་ན་རྒྱུད་ལ་སྐྱེ་མི་སྲིད་དེ་རྐྱེན་མ་ཚང་
བར་རྒྱུ་གཅིག་པུས་རང་འབྲས་འབྱུང་མི་ནུས་པ་ཆོས་ཉིད་ཡིན། དེས་ན་
བྱང་ཆུབ་ཀྱི་སེམས་རིན་པོ་ཆེ་བསྒོམས་ཏེ་དལ་འབྱོར་ལ་སྙིང་བོ་ལེན་ནུས་་་
པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་
གདབ་བོ། །དེ་ལྟར་དལ་འབྱོར་དོན་ཆེ་བ་དང་རྙེད་དཀའ་བའི་ཚུལ་བསམ་
པའི་ཆོས་སྐོར་འདི་ནི་བྱང་ཆུབ་ལམ་གྱི་རིམ་པའི་རྨང་གཞི་ཡིན་པས། དཔེ་
སྣ་ཚོགས་དང་དམིགས་པ་སྒོ་དུ་མ་ནས་བསམས་ཏེ། རང་གི་སེམས་ཅི་ཁུལ་
བྱས་ཏེ་བསམ་པ་གྱོང་བོ་འདི་མཉེན་ལ་འབབ་གང་ཐུབ་བྱ་དགོས། དེ་ལྟར་
འབད་རྩོལ་དྲག་པོ་བྱས་ནས་བསྒོམས་ནའང་མྱོང་བ་མ་ཐོན་ན། བསྐྱུར་མི་
འཇོག་པར་དེ་རྒྱུད་ལ་སྐྱེ་བའི་ཐབས་གང་བཟང་བསྟེན་པ་སྟེ་ལྷ་དང་བླ་མ་
དབྱེར་མེད་དུ་གསོལ་བ་འདེབས་པ། དེའི་གེགས་སྡིག་ལྟུང་སྦྱོང་བ། དལ་
193



འབྱོར་དོན་ཆེ་བ་དང་རྙེད་དཀའ་བ་སྟོན་པའི་བཀའ་དང་དགོངས་འགྲེལ་
དྲི་མ་མེད་པ་རྣམས་ལ་ཡང་དང་ཡང་དུ་ལྟ་བ་དང་། དམིགས་རྣམ་ཡང་
དང་ཡང་དུ་ཡིད་ལ་བྱེད་ཅིང་ནམ་ཞིག་ན་ལམ་གྱི་གཞི་རྩ་དལ་འབྱོར་རྙེད་
དཀའ་དང་དོན་ཆེན་བསམ་པ་འདི་དག་ལ་རྩོལ་མེད་ཀྱི་མྱོང་བ་ཐོན་འོང་་་་
སྙམ་དུ་ཐ་ན་སྨོན་ལམ་འདེབས་པ་ཚུན་ཆད་ཀྱིས་ཀྱང་འབད་པར་བྱའོ། །
དེ་བཞིན་དུ་ང་ཚོས་ཉིན་རེ་བཞིན་མགོ་དགེ་བའི་བཤེས་གཉེན་བསྟེན་ཚུལ་
ནས་མཐར་མི་སློབ་ཟུང་འཇུག་གི་བར་གྱི་ལམ་གྱི་རྟོགས་པ་མཐའ་དག་རྒྱུད་
ལ་སྐྱེ་བའི་སྐལ་བ་ཅན་དུ་འགྱུར་བར་སྨོན་ལམ་ཚུན་ཆད་ཀྱིས་ཀྱང་བག་་་་་
ཆགས་འཇོག་གང་ཐུབ་བྱེད་པ་ཤིན་ཏུ་གལ་ཆེའོ། །
གསུམ་པ། མཇུག་ཏུ་ཇི་ལྟར་བྱ་བ་ནི། དགེ་བ་རྣམས་གནས་སྐབས་
དང་མཐར་ཐུག་གི་སྨོན་གནས་རྣམས་སུ་འདུན་པ་དྲག་པོས་བཟང་སྤྱོད་་་་
སྨོན་ལམ་དང་སྨོན་ལམ་བདུན་ཅུ་བ། ཐོག་མཐའ་བར་དགེའི་སྨོན་ལམ་
སོགས་བསྔོ་སྨོན་རྣམ་དག་གི་རྒྱས་འདེབས་པ་སོགས་སྔར་བཤད་པ་ལྟར་་་་་་
བྱའོ། །
གཉིས་པ། ཐུན་མཚམས་སུ་ཇི་ལྟར་བྱ་ཚུལ་ནི། གོང་དུ་བཤད་པ་
བཞིན་ཐུན་གྱི་ངོ་བོའི་གནས་སྐབས་ཙམ་མ་ཡིན་པར་ཐུན་མཚམས་སུའང་
སྐབས་སུ་བབ་པའི་ཐུན་གྱི་ངོ་བོ་ལ་ཇི་ལྟར་བསྐྱངས་པའི་དམིགས་པ་དེ་་་་་་
ཡང་དང་ཡང་དུ་དྲན་པ་དང་། དེའི་མཐུན་རྐྱེན་སྒོ་དུ་མ་ནས་སྒྲུབ་པ་དང་
འགལ་རྐྱེན་སྒོ་དུ་མ་ནས་སྦྱོང་གང་ཐུབ་བྱས་ན་ལམ་ལ་བོགས་ཐོན་པ་ཁྱབ་
19 ༔



ཆེ་ལ། དེ་ལྟར་མ་ཡིན་པར་ཐུན་དངོས་གཞིའི་སྐབས་སུ་ཉམས་ལེན་ཤུགས་
དྲག་པོ་བྱས། ཐུན་མཚམས་སུ་སེམས་རྒྱ་ཡན་དུ་བཏང་ན་སྐྱེད་ཤིན་ཏུ་ཆུང་
སྟེ། དཔེར་ན་གཙུབ་ཤིང་གཙུབས་པའི་མེ་བཞིན་ཞེས་གསུངས་པ་ལྟར་
གཙུབ་ཤིང་གཉིས་རྒྱུན་མི་འཆད་དུ་བརྡར་ན་མེ་འབྱུང་ལ། རྒྱུན་མི་མཐུད་
པར་ཅུང་ཟད་བརྡར་ཏེ་མཚམས་བཞག་དེ་ནས་སླར་རེ་གཉིས་བརྡར་ཏེ་་་་
བཞག་པ་ལྟར་བྱས་ན་ལོ་བརྒྱའི་རིང་ལ་གཙུབས་ཀྱང་མེ་འབྱུང་མི་སྲིད་པ་་་་
བཞིན་ནོ། །མཐར་གཏུགས་ན་དེ་ཐམས་ཅད་བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེ་བའི་ཐབས་སུ་གང་འགྱུར་ཅི་འགྱུར་བྱ་དགོས་སོ། །
གཉིས་པ། སྔོན་འགྲོའི་ཆོས་བཞི་བསམ་ཚུལ་ལས་འཆི་བ་མི་རྟག་པ་
བསམས་ནས་བྱང་ཆུབ་ཀྱི་སེམས་སྒོམ་པར་སྐུལ་བ་ལ་གཉིས། ཐུན་གྱི་ངོ་བོ་
ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །
དང་བོ་ཐུན་གྱི་ངོ་བོ་ལ་ཇི་ལྟར་བྱ་བའི་ཚུལ་ལ་སྦྱོར་དངོས་མཇུག་་་་་་
གསུམ་ལས། དང་བོ་སྦྱོར་བའི་ཆོས་དྲུག་ནི་སྔར་བ ཤད་པ་ལྟར་ཡིན་ལ།
གཉིས་པ་དངོས་གཞི་ནི། དེ་ལས། དེ་ཡང་ང་འཆི་སྙམ་པ་ཙམ་ཞིག་
བསྒོམས་པས། ཞེས་པ་ནས། གསོལ་བ་ཤུགས་དྲག་ཏུ་གདབ་བོ། །ཞེས་པའི་
བར་བྱུང་། དོན་ནི། ང་རང་ནམ་ཞིག་ལ་འཆི་རྒྱུ་ཡོད་པ་ཡིན་སྙམ་པ་ཙམ་
བསྒོམས་པས་བློའི་འཁུལ་དེ་ཙམ་ཆེ་བ་མི་ཡོང་བས། རྒྱུ་མཚན་དུ་མའི་སྒོ་
ནས་བསམ་དགོས་ལ། དེ་ལ་ཐོག་མར་འཆི་བ་དྲན་པ་མ་བསྒོམས་པའི་ཉེས་
དམིགས་དང་བསྒོམས་པའི་ཕན་ཡོན་རྣམས་བསམ་དགོས་པ་ལ། མ་
195



བསྒོམས་པའི་ཉེས་དམིགས་བསམ་པ་ནི། དཔེར་ན་ང་རང་ལྟ་བུར་མཚོན་
ན། ཆོས་རྣམ་དག་ཅིག་སྒྲུབ་རྒྱུ་ཞེ་ཐག་པ་ནས་དྲན་མི་ཐུབ་པ་འདི་ནི་འཆི་
བ་མ་དྲན་པ་འདིས་ལན་པ་ཡིན། གལ་ཏེ་འཆི་བ་སྙིང་ཐག་པ་ནས་དྲན་
པ་ཞིག་བྱུང་ན་ད་ལྟ་ང་རང་ཚོའི་ལུས་ངག་ཡིད་གསུམ་བག་མེད་དུ་བཏང་
ནས་ཚེ་དོན་མེད་སྟོང་ཟད་དུ་གཏོང་བའི་སྤྱོད་ངན་འདི་འདྲ་ཡོང་མི་སྲིད་
ལ། ད་ལྟ་ང་རང་ལྟ་བུ་ཚེ་འདི་ཁོ་ན་ལ་ཞེན་ཆགས་པའི་དབང་གིས་རྒྱུ་ནོར་
གསོག་གང་ཐུབ་བྱས་ཏེ། ཕྱིས་སུ་རང་ལྟོགས་པ་དང་འཁྱགས་པ། ཁས་ཞན་
པ་སྟེ་མི་གྲས་ན་མེད་པར་གཞན་གྱི་ཁ་འོག་ལག་འོག་ལ་ལྷུང་བའམ། གཏམ་
ངན་འཕོག་པར་འགྱུར་བ་དང་། དགྲ་འདུལ་མི་ཐུབ་ཅིང་གཉེན་སྐྱོང་མི་
ཐུབ་པ་སོགས་ཀྱི་རེ་དོགས་ཀྱི་བསམ་ངན་གྲངས་མེད་ཅིག་སྐྱེས་ནས་ཡོང་བ་
འདི་ཐམས་ཅད་ཀྱང་འཆི་བ་དྲན་པའི་བློ་མ་སྐྱེས་པའི་དབང་གིས་ཡིན་པ་་་
དང་། སྡིག་ལྟུང་ཇི་སྙེད་ཅིག་གསོག་པ་ཐམས་ཅད་ཀྱང་ཚེ་འདིར་སྡོད་པའི་
བསམ་པ་འདི་ཁོ་ནས་བྱས་པ་ཡིན་ནོ། །འདིར་སྡིག་ལྟུང་གཉིས་ལ་ཁྱད་པར་
ཡོད་དེ། རང་བཞིན་གྱི་ཁ་ན་མ་ཐོ་བ་ནི་སྡིག་ལྟུང་གཉིས་ཀ་ཡིན་ལ། བཅས་
པའི་ཁ་ན་མ་ཐོ་བ་ནི་ལྟུང་བ་ཡིན་གྱི་སྡིག་པ་མིན་ནོ། །སྤྱིར་ཐོས་བསམ་སྒོམ་
གསུམ་ཇི་ལྟར་རྒྱ་ཆེན་བྱས་པ་དེ་ལྟར་རང་གི་བསམ་པའང་དེ་བཞིན་ཇེ་་་་་
བཟང་དང་ཇེ་འཇམ་ལ་འགྲོ་དགོས་མོད། ང་ཚོས་ཐོས་བསམ་པ་ཞིག་གི་
མིང་བཟུང་ནས་ཐོས་བསམ་ཇི་འདྲ་མང་བོ་བྱས་ན་དེའི་ཚོད་ཀྱིས་ཞེ་སྡང་
དང་ཕྲག་དོག་སོགས་དེ་ཙམ་ཇེ་ཆེར་སོང་ན་ཤིན་ཏུ་ཐ་ཆད་དེ། ལྷ་བདུད་
196



དུ་བབས་པ་ལྟར་ཆོས་ཉོན་མོངས་པའི་གྲོགས་སུ་སོང་བ་ཡིན། དཔེར་ན་
རང་གིས་བསྟེན་པའི་སྨན་ནད་འཇོམས་བྱེད་དུ་མ་སོང་བར་ནད་རྒྱས་བྱེད་
ཀྱི་དུག་ཏུ་སོང་བ་ལྟ་བུའོ། །ཡང་དཔེར་ན་སྙུང་གནས་སྲུང་མཁན་ཞིག་ལ་
མཚོན་ནའང་། ལོ་མང་བོའི་རིང་ལ་སྙུང་གནས་བསྲུངས་ཤིང་ཁ་ཏོན་དགེ་
སྦྱོར་ཇི་འདྲ་མང་བོ་ཞིག་བྱས་ནའང་བསམ་པའི་སྟེང་ནས་འདོད་ཆགས་་་་
དང་ཞེ་སྡང་། ང་རྒྱལ། ཕྲག་དོག་ལ་སོགས་པའི་མགོ་ནོན་པ་ཕར་ཟད། དེ་
ལས་ལྡོག་སྟེ་དེ་དག་གི་ཤུགས་ཇེ་དྲག་ཏུ་སོང་བ་ལྟ་བུ་ཞིག་བྱུང་བ་ནི། ང་མི་
འཆི་མི་འཆི་སྙམ་པའི་རྟག་འཛིན་གྱི་བློ་ངན་འདིས་ལན་པ་ཡིན། དེ་བཞིན་
དུ་ཡོན་ཏན་གོང་མ་རྣམས་སྐྱེ་བའི་སྒོ་འགོག་བྱེད་ཀྱང་རྟག་འཛིན་འདི་ཡིན།
རང་རྒྱུད་ཉེས་ལྟུང་གི་འདམ་དུ་འཕེན་བྱེད་ཀྱང་རྟག་འཛིན་གྱི་བློ་ངན་་་་་
འདིས་བྱས་པ་ཡིན་ནོ། །མདོར་ན་དེ་རིང་ཡང་ང་མི་འཆི་སྙམ་པའི་རྟག་
འཛིན་གྱི་བློ་ངན་འདི་ལ་ཐུག་ཡོད་དེ། རང་གི་ལུས་འདི་ཡུན་རིང་དུ་གནས་
པ་དང་སྲོག་འདི་ཡུན་རིང་དུ་འཚོ་བ་ཡིན་སྙམ་པའི་རྟག་འཛིན་འདིས་ཐོག་
མ་མེད་པ་ནས་ད་ལྟའི་བར་དུ་བསླུས་ཤིང་བྲིད་བྲིད་པ་སྟེ་མགོ་སྐོར་བཏང་
བཏང་ནས། རང་གི་ཡུལ་དང་གཉེན་ཉེ་དུ་རྒྱུ་ནོར་ལོངས་སྤྱོད་དང་བཅས་
པ་ལ་ཆགས་ཞེན་དྲག་པོ་སྐྱེས། དེ་ལ་གེགས་བྱས་པའམ་བྱེད་དུ་དོགས་པ་ལ་
སྡང་བ་དྲག་པོ་དང༌། དེ་དག་གི་ཉེས་དམིགས་ལ་རྨོངས་པའི་གཏི་མུག་སྟེ།
དཔེར་ན་རྒྱལ་བའི་གསུང་རབ་ལ་ཐོས་བསམ་ཅུང་ཙམ་བྱས་པ་ཞིག་ཡིན་ན།
གཞུང་ལས་གསུངས་པའི་ཚིག་དོན་རྣམས་མི་གོ་བ་དང་བཤད་མི་ཤེས་པ་་་་
197



ཅང་མེད་མོད། གཞུང་ལས་གང་གསུངས་མཐའ་དག་རང་གི་རྒྱུད་དང་
མ་འདྲེས་པར་ཁ་སེམས་གོ་ལྡོག་ནས་འགྲོ་བ་འདི་ལ་གཏི་མུག་ཟེར་བ་ཡིན།
རང་རྒྱུད་དང་ཅུང་ཟད་ཙམ་ཡང་མ་འདྲེས་པར་ཁ་བཤད་སྐམ་པོ་ཙམ་གྱིས་
ཅི་ཡང་མི་ཕན་ཏེ། རྭ་ལོ་ཙཱ་བ་ཆེན་པོས། བཀའ་སྡེ་སྣོད་མཁྱེན་རྒྱ་ཆེ་ན་
ཡང་། །དོན་ཤེས་ནས་ཉམས་སུ་མ་བླངས་ན། །ཁས་བ ཤད་པ་མཁས་ཀྱང་ནེ་
ཙོ་འདྲ། །འཆི་དུས་སུ་ཆོས་མེད་འབྱུང་ཉེན་ཡོད། །ཅེས་གསུངས་ཏེ། རྒྱལ་
བའི་བཀའ་སྡེ་སྣོད་གསུམ་གྱི་བརྗོད་བྱའི་དོན་མཐའ་དག་ཇི་ལྟ་བ་བཞིན་་་་་
གཟིགས་པའི་མཁྱེན་རྒྱ་ཆེ་ནའང༌། དེའི་དོན་ཤེས་བཞིན་ཏུ་རང་རྒྱུད་ལ་
སྦྱར་ཏེ་ཉམས་སུ་མ་བླངས་ན། ཁ་ནས་ཇི་ལྟར་འཆད་མཁས་ཀྱང་བྱ་ནེ་ཙོས་
མ་ཎི་འདོན་པ་ཙམ་དུ་སོང་བས། ཕྱིས་སུ་འཆི་བ་རང་ཐོག་ལ་འབབ་དུས་
ཆོས་མེད་དུ་སོང་སྟེ་ཚེ་འདི་བ་པ་སྡིག་པོ་ཆེ་ཞིག་ཤི་བ་དང་འདྲ་བ་ལས་་་་་
ཁྱད་ཆོས་ཕུན་སུམ་ཚོགས་པ་ཞིག་ཐོན་རྒྱུ་གཏན་ནས་མེད་དོ། །རྒྱུ་ནོར་རྙེད་
པ་དང་གཞན་གྱིས་གོང་བཀུར་དང༌། མཁས་ཤིང་བཙུན་པ་དང་དཔའ་
བོ་ལ་སོགས་པའི་མིང་གྲགས་ཅུང་ཟད་རེ་བྱུང་ཡང་དེ་དག་གིས་ང་རྒྱལ་བ་
དང་། གཞན་གྱི་ཕུན་ཚོགས་ལ་མི་བཟོད་པའི་ཕྲག་དོག་དང་འགྲན་སེམས་
ལ་སོགས་པའི་ཉོན་མོངས་ཐམས་ཅད་རྟག་འཛིན་གྱི་བློ་ངན་འདིའི་དབང་
གིས་ངམ་ངམ་ཤུགས་ཀྱིས་སྐྱེ་ལ། འདོད་ཆགས་ཞེ་སྡང་གཏི་མུག་ང་རྒྱལ་
ཕྲག་དོག་སྟེ་ཉོན་མོངས་དུག་ལྔ་བོ་འདི་དག་གིས་རང་གི་ལུས་ངག་ཡིད་་་་་
གསུམ་མི་དགེ་བའི་ལས་ཁོ་ནའི་ཕྱོགས་སུ་བཀོལ་ཏེ་དལ་འབྱོར་དོན་མེད་དུ་
198



བཏང་ནས། ཕྱི་མར་ངན་སོང་མུ་མཐའ་མེད་པ་ཚེ་ཚད་ཤིན་ཏུ་རིང་ཞིང་
སྡུག་བསྔལ་ཧ་ཅང་ཚ་དྲག་པ་དང༌། ངན་འགྲོ་ནས་ངན་འགྲོར་བརྒྱུད་དེ་སྐྱེ་
བར་བྱས་པས་ན། ཁ་ཙམ་ཚིག་ཙམ་མ་ཡིན་པར་སྙིང་ཐག་པ་ནས་ཆོས་རྣམ་
དག་ཅིག་བསྒྲུབ་སྙམ་པའི་བསམ་པ་ཞིག་བསྐྱེད་དགོས། དེ་ལྟ་བུའི་བསམ་
པ་ཞིག་ཡོད་ན་སྤྱིར་འདི་ཙམ་ལ་ཡང་ཕན་ཡོན་མཐའ་ཡས་པ་ཡོད་མོད།
ཐོག་མར་གལ་ཆེ་བ་ནི་ཚེ་འདི་ལ་ཆགས་པའི་རྟག་འཛིན་ལས་དགྲ་ཆེན་པོ་
ཞིག་མེད་པས་རྟག་འཛིན་གྱི་མགོ་གནོན་པ་དང་སྤོང་བར་བྱེད་པ་འདི་ཤིན་
ཏུ་གལ་ཆེ་བའོ། །འདིར་གསུངས་པའི་ཚིག་དོན་རྣམས་ནི་མི་གོ་བ་ཅང་མེད་
མོད་ཤེས་པ་ཙམ་གྱིས་མི་ཆོག་སྟེ། རྗེ་བཙུན་མི་ལ་རས་པས། ཟན་གོ་བས་མི་
ཕན་ཟ་དགོས། གསུངས་པ་ལྟར་ཟ་མའི་བཟང་ངན་དང་རྣམ་གྲངས་སོགས་
ཁ་ནས་བཤད་ཤེས་པ་དེས་ལྟོ་བ་མི་འགྲང་ལ། ཟ་མ་དེ་དངོས་སུ་ཟོས་ན་ད་
གཟོད་ལྟོ་འགྲང་བ་བཞིན་གང་གསུངས་པའི་ཆོས་མཐའ་དག་རང་གི་རྒྱུད་
དང་འདྲེས་ངེས་ཤིག་ཤིན་ཏུ་གལ་ཆེ། ཆོས་དེ་རང་རྒྱུད་དང་འདྲེས་ངེས་
ཤིག་མ་བྱུང་ན་དོན་མ་བྱུང་བ་ཡིན་ནོ། །བཀའ་གདམས་པའི་དགེ་བའི་
བཤེས་གཉེན་ཆེན་པོ་ཞང་བཙུན་ཡེར་བ་བའི་ཞལ་ནས། སྔ་དྲོ་མི་རྟག་པ་མ་
དྲན་ན་ཉི་མ་ཕྱེད་པར་ཚེ་འདི་བར་ཆ། ཉི་མ་ཕྱེད་ན་མི་རྟག་པ་མ་དྲན་ན་
དགོང་པར་ཚེ་འདི་བར་ཆ། ཚེ་འདི་བར་སོང་ན་ཅི་བྱས་ཆོས་སུ་མི་འགྲོ་
གསུངས། ཚེ་འདི་བ་བར་གྱུར་ན་དགྲ་འདུལ་གཉེན་སྐྱོང་བདེ་སྐྱིད་སྙན་
གསུམ་འབྱུང་བ་སོགས་མ་གཏོགས་བསམ་རྒྱུ་མེད་པས། ཆོས་ཀྱི་གཟུགས་
199



བརྙན་གང་བྱས་ཀྱང་ཆོས་སུ་མི་འགྲོ་བར་གསུངས་སོ། །དགེ་བཤེས་པོ་ཏོ་
བའི་ཞལ་ནས། འཆི་བ་མ་དྲན་པར་ཚེ་འདི་ལ་ཆགས་པ་ནི་བེའུ་རྟོད་ཕུར་
ལ་བཏགས་པ་དང་འདྲ་བས། ཅི་བྱས་ཆོས་ཀྱི་ལམ་དུ་མི་འགྲོ། ཞེས་
གསུངས་ཏེ། འཆི་བ་མི་རྟག་པ་མ་དྲན་པར་ཚེ་འདི་ཁོ་ན་ལ་ཆགས་པ་ནི་
དཔེར་ན་བེའུ་འདོགས་བྱེད་ཀྱི་རྟོད་ཕུར་ལ་བཏགས་པ་དང་མཚུངས་པར། །
ཅི་བྱས་ཀྱང་ཆོས་ཀྱི་ལམ་དུ་མི་འགྲོ་ལ། ཚེ་འདིའི་སྣང་ཞེན་གྱི་དབང་དུ་
སོང་བས་ཆོས་ལྟར་སྣང་ཅི་བྱས་ཀྱང་ཆོས་སུ་མི་འགྲོ། ཕྱིའི་བལྟས་ཚོད་ལ་
དེས་ཆོས་ཤ་སྟག་སྒྲུབ་བཞིན་ཡོད་སྙམ་པའི་བཟོ་ལྟ་ཡོད་ནའང་། དོན་
དངོས་སུ་ཆོས་ཀྱི་དྲི་ཙམ་ཡང་མི་བྲོ་བ་ཡིན་ཏེ། ཆོས་སུ་འགྲོ་མིན་ནི་རྩ་བ་
བསམ་པའི་ཀུན་སློང་ལ་རག་ལས་པ་ལས་ཕྱི་ལུས་ངག་གི་རྣམ་འགྱུར་ཙམ་
གྱི་སྟེང་ན་ཡོད་པ་མ་ཡིན་པས་སོ། །དགེ་བཤེས་དོལ་བའི་ཞལ་ནས། འོ་
སྐོལ་ཐམས་ཅད་ཚེ་འདིའི་རྟོད་ཐག་མ་གྲོལ་བས་གང་དུ་རྒྱུགས་ཀྱང་བརྡེག་
འཆོས་པ་ལས་མི་འོང་གསུང་ངོ༌། །དོན་ནི། འོ་སྐོལ་ཏེ་ང་ཚོ་ཚང་མ་ཚེ་
འདིའི་རྟོད་ཐག་མ་གྲོལ་བ་སྟེ། དཔེར་ན་རྟ་དང་བེའུ་ལ་སོགས་པའི་སྐྱེ་དང་
རྐང་ལག་ལ་ཐག་པ་བརྒྱབ་ནས་རྩྭ་ཐོག་ཏུ་ཕུར་བུར་བཏགས་ཏེ་མ་གྲོལ་ན་
གང་དུ་རྒྱུགས་ཀྱང་བརྡེག་འཆོས་པ་སྟེ་འདོགས་ཐག་ལ་ཐོགས་ཏེ་ས་ལ་་་་་་
འགྱེལ་བ་ལས་འོས་མེད་པ་བཞིན་ནོ། །ཞེས་འཆི་བ་མི་རྟག་པ་མ་བསམས་
པའི་ཉེས་དམིགས་བསྟན་ཏོ། །
འཆི་བ་དྲན་པའི་ཕན་ཡོན་ནི། འཆི་བ་སྙིང་ཐག་པ་ནས་དྲན་ན་ཉེས་
200



ལྟུང་ཐམས་ཅད་རང་ཤུགས་ཀྱིས་འགག་འགྲོ་བ་རང་གི་ཉམས་མྱོང་ངམ་་་་་
ཡིད་དཔྱོད་ཀྱིས་ཀྱང་ཤེས་ནུས་ལ། ཡོན་ཏན་ཐམས་ཅད་སྤུངས་པ་བཞིན་
རང་འཁྲུངས་སུ་འགྱུར་ཏེ། སྙིང་ཐག་པ་ནས་འཇིག་རྟེན་ཕྱི་མར་འགྲོ་
བའི་ངང་ཚུལ་དྲན་ན་ངན་འགྲོའི་རྒྱུ་སྡིག་ལྟུང་སྤོང་བ་ངང་ངམ་ཤུགས་ཀྱིས་
འབྱུང་བ་དང་། ཕྱི་མ་བདེ་འགྲོ་འཐོབ་ཆེད་དུ་ཚུལ་ཁྲིམས་སྲུང་བ་དེ་ཡང་
རང་བཞིན་གྱིས་འབྱུང་ལ། འཁོར་བ་མཐའ་མེད་ཀྱི་སྡུག་བསྔལ་ལས་ཐར་
པའི་ཕྱིར་ལམ་བསླབ་པ་གསུམ་ལ་སློབ་པའི་འདུན་པ་འབྱུང་བ། མ་རྒན་
སེམས་ཅན་རྣམས་ཀྱང་རྟག་འཛིན་གྱི་དབང་གིས་སྡུག་བསྔལ་བར་བསམས་
པ ས་སྙིང་རྗེ་ཆེན་པོ་སྐྱེ་བ་དང༌། ཆོས་ཐམས་ཅད་ལ་རང་དབང་བའི་བདག་
མེད་པར་རྟོགས་པའི་ལྟ་བ་མྱུར་དུ་རྒྱུད་ལ་སྐྱེ་བ་སོགས་ས་ལམ་ཐམས་ཅད་
ཀྱི་སྒོ་དབྱེ་བར་འགྱུར་རོ། །དགེ་བཤེས་པོ་ཏོ་བ་ཆེན་པོའི་ཞལ་ནས། ངེད་
ཀྱི་སྣང་སེལ་མི་རྟག་པ་སྒོམ་པ་འདི་རང་ཡིན་ཏེ་ཉེ་འབྲེལ་དང་ཡོ་བྱད་ལ་་་་་
སོགས་པ་ཚེ་འདིའི་སྣང་བ་ཀུན་བསལ་ནས་རང་གཅིག་པུ་གཉིས་སུ་མེད་་་་
པར་ཚེ་ཕ་རོལ་ཏུ་ཕྱད་ཀྱིས་འགྲོ་བར་ཤེས་ཙ་ན། ཆོས་མིན་པ་ཅིས་ཀྱང་
བྱར་མེད་སྙམ་ནས་ཚེ་འདི་ལ་མ་ཆགས་པ་ཞིག་གདོད་འོངས་པ་ཡིན། འདི་
བློ་ལ་མ་སྐྱེས་ཀྱི་བར་དུ་ཆོས་ཐམས་ཅད་ཀྱི་ལམ་འགགས་ནས་འདུག་པ་་་་་
ཡིན་གསུང་ངོ༌། །དོན་ནི། ངེད་ཀྱི་སྣང་སེལ་ཏེ་མུན་པ་སེལ་བྱེད་ཀྱི་སྒྲོན་མེ་
ལྟ་བུ་དེ་གང་ཡིན་ཞེ་ན། འཆི་བ་མི་རྟག་པ་སྒོམ་པ་འདི་རང་ཁོ་ན་ཡིན་ཏེ།
གཉེན་ཉེ་འབྲེལ་དང་ནོར་ལོངས་སྤྱོད་ཡོ་བྱད་ལ་སོགས་པ་ཚེ་འདིའི་སྣང་་་
201



ཤས་ཐམས་ཅད་བསལ་ནས་རང་གཅིག་པུ་གཉིས་སུ་མེད་པའམ་གྲོགས་་་་་
མེད་པར་ཚེ་ཕ་རོལ་ཏུ་ཕྱད་ཀྱིས་འགྲོ་བ་སྟེ་ཐ་ན་ལྷན་ཅིག་ཏུ་སྐྱེས་པའི་ཤ་་་
རུས་ཡན་ཆད་ཀྱང་དོར་ནས་རྣམ་པར་ཤེས་པ་གཅིག་པུ་ཚེ་ཕ་རོལ་དུ་ཕྱད་
ཀྱིས་ཏེ་རྒྱུགས་པའམ་ཐོགས་པ་མེད་པར་འགྲོ་དགོས་པ་འདི་ཡིད་ལ་དྲན་ན།
ཆོས་མ་གཏོགས་མཁོ་བ་དང་སྒྲུབ་རྒྱུ་གཞན་ཞིག་མེད་སྙམ་སྟེ་ཚེ་འདི་ལ་མ་
ཆགས་པའམ་སྣང་ཞེན་ལྡོག་པ་ཞིག་གདོད་འོངས་པ་ཡིན། འཆི་བ་མི་རྟག་
པའི་བློ་འདི་མ་སྐྱེས་ཀྱི་བར་དུ་ཆོས་ཐམས་ཅད་ཀྱི་ལམ་སྟེ་ལམ་གོང་མའི་་་་་
རྟོགས་པ་རྒྱུད་ལ་སྐྱེ་བ་འགགས་ནས་འདུག་པ་ཡིན་གསུངས། དེས་ན་ང་
ཚོར་ཤིན་ཏུ་མཁོ་ཆེ་བ་ནི་ལམ་འོག་མའི་སྐབས་འདི་ན་ཡོད་དེ། དཔེར་
ན་དལ་འབྱོར་རྙེད་དཀའ་དང་དོན་ཆེ་བ་འཆི་བ་མི་རྟག་པ་རྣམས་བསམས་
པས་བློ་སྣ་འགྱུར་བ་ཞིག་བྱུང་ན། འདིའི་དབང་གིས་ལམ་གོང་མ་རྣམས་
དྲངས་ནས་འོང་བས། འཆི་བ་མི་རྟག་པ་དྲན་པ་འདི་བློ་སྣ་ཆོས་ལ་འཇུག་
པའི་སྐུལ་བྱེད་ཙམ་དུ་གོ་ན་ཤིན་ཏུ་མི་རུང་ངོ་། །འོ་ན་དལ་འབྱོར་རྙེད་
དཀའ་དང་འཆི་བ་མི་རྟག་པ་སོགས་ནི་ཆོས་ལ་སྐུལ་བྱེད་ཡིན་ཚུལ་ནི་དང་
བོ་ས་བཅད་ལེན་པའི་སྐབས་སུ་ཡང་དལ་འབྱོར་ལ་སྙིང་བོ་ལེན་པའི་ཕྱིར་
དུ་སྐུལ་བ་དང་ཞེས་གསུངས་པ་མ་ཡིན་ནམ་ཞེ་ན། དེ་ནི་ཆོས་ལ་ཐོག་མར་
སྐུལ་བྱེད་ཡིན་ཏེ། འདི་ནི་རྒྱུན་གྱི་ཉམས་ལེན་དང་ལམ་གྱི་ཐོག་མཐའ་བར་
གསུམ་ཀུན་ཏུ་ངེས་པར་གལ་ཆེ་བར་ངེས་པ་རྙེད་དགོས་སོ། །དེ་ཡང་
ཡིན་ཏེ་ཐོག་མར་ཆོས་ལ་འཇུག་པ་ན་ཡང་འདིས་སྐུལ་ནས་འཇུག་དགོས་ལ།
202



བར་དུ་ཉམས་ལེན་གོང་འཕེལ་དུ་འགྲོ་བའང་འདིས་བྱེད། མཐར་རང་
འབྲས་མངོན་དུ་འགྱུར་བྱེད་ཀྱང་འདིས་བྱེད་པ་ཡིན་ནོ། །དེ་ཡང་སྔོན་སྟོན་
པ་བཅོམ་ལྡན་འདས་མངོན་པར་རྫོགས་པར་སངས་རྒྱས་པའི་ཚུལ་མཛད་་་
ནས་གདུལ་བྱ་ཐུན་མོང་བའི་སྣང་ངོར་བཀའ་དང་བོ་བདེན་བཞིའི་ཆོས་་་་
འཁོར་བསྐོར། བདེན་པ་བཞིའི་ཐོག་མ་ནི། འདི་ནི་སྡུག་བསྔལ་འཕགས་
པའི་བདེན་པའོ་ཞེས་སྡུག་བདེན་གསུངས། སྡུག་བསྔལ་བདེན་པའི་ཁྱད་
ཆོས་ནི་མི་རྟག་སྡུག་བསྔལ་སྟོང་བ་བདག་མེད་པ་བཞི་བོ་འདི་ཡིན་ལ། འདི་
དག་ལས་ཀྱང་མི་རྟག་པ་ཐོག་མར་གསུངས་པ་རེད། མཐའ་མ་མྱ་ངན་ལས་
འདས་པའི་ཚུལ་མཛད་པའི་དུས་སུའང་སྟོན་པ་ཐུགས་རྗེ་ཅན་རྩྭ་མཆོག་་་་
གྲོང་དུ་ཤིང་ས་ལཱའི་སྡོང་བོ་གཉིས་ཀྱི་བར་དུ་སིངྒ་ཉལ་སྟབས་ཀྱིས་གཟིམས་
ཏེ་འདུས་བྱས་ཐམས་ཅད་མི་རྟག་པའོ། །ཞེས་གསུངས་པ་ནི་གསུང་གི་
མཐའ་མ་ཡིན་ནོ། །སྔོན་སྲིད་པ་ཐ་མའི་གང་ཟག་སྟེ་འཕགས་ལམ་ཐོབ་ཁ་
མའི་གང་ཟག་རྣམས་ལ་ཡང་མི་རྟག་པ་བསྟན་ནས་ཆོས་ལ་བསྐུལ། ལམ་
སྒོམ་པའི་ཚེ་ཡང་མི་རྟག་པ་ཡིད་ལ་བྱས་ནས་སྒོམ་ཚུལ་གོང་ནས་གསུངས་
པ་ལྟར་དང་། འབྲས་བུ་ཐོབ་པའི་ཚེའང་མི་རྟག་པའི་ངང་ཚུལ་མངོན་དུ་
བྱས་ནས་འབྲས་བུ་ཐོབ་པ་ཤ་སྟག་ཡིན་པར་གསུངས། དེར་མ་ཟད་སྔགས་
ཀྱི་རྣལ་འབྱོར་བས་ཀྱང་ཉིན་རེ་བཞིན་སྔགས་བླ་མེད་ཀྱི་ལམ་བསྐྱེད་རིམ་་་་
དང་རྫོགས་རིམ་གྱི་རྟོགས་པ་རྒྱུད་ལ་སྐྱེས་པ་ཞིག་ཡིན་ནའང་ཉིན་རེ་བཞིན་
རྣལ་འབྱོར་སྒོམ་པའི་སྐབས་སུའང་དལ་འབྱོར་དོན་ཆེ་རྙེད་དཀའ་དང་་་་་་་
203



འཆི་བ་མི་རྟག་པའི་ཚུལ་རྣམས་བསམ་དགོས་ཏེ། རྗེ་ཐམས་ཅད་མཁྱེན་
པས་བདེ་མཆོག་སྨོན་ལམ་གྱི་ནང་དུ་འོངས་པའི་དལ་འབྱོར་དོན་ཆེ་རྙེད་་་་་
དཀའ་དང༌། །འཇིག་པར་སླ་དང་ངན་འགྲོའི་སྡུག་བསྔལ་དང་། །ཞེས་
གསུངས་པའི་ཕྱིར་ན། འདི་སྔོན་འགྲོའི་ཆོས་ཙམ་དུ་མི་གཟུང་བར་ཐོག་
མཐའ་བར་གསུམ་ཏུ་དགོས་ལུགས་ལ་ངེས་པ་ཐོབ་པར་བྱའོ། །
འཆི་བ་དྲན་པ་དངོས་གཞི་སྒོམ་ཚུལ་ནི། ལུས་རྟེན་ཅི་འདྲ་ཞིག་བླངས་
ཀྱང་ངེས་པར་འཆི་བ་འོང་སྟེ། མི་འཆི་བ་ཞིག་མི་སྲིད་ལ། ཡུལ་གང་དུ་
བསྡད་ཀྱང་འཆི་བ་ལས་མི་ཐར། གནས་གང་དུ་བྲོས་ཀྱང་འཆི་བདག་ལས་
མི་ཐར་ཏེ། བར་སྣང་ལ་མེད་རྒྱ་མཚོའི་ནང་ནའང་མེད། །རི་བོ་རྣམས་
ཀྱི་གསེབ་ཏུ་བཞུགས་ཀྱང་མིན། །ཞེས་གསུངས་པ་ལྟར་དང་། ཟས་
གོས་གནས་མལ་སྨན་དཔྱད་རིམ་གྲོ་ལ་སོགས་ཀྱིས་སྒོ་ཀུན་ནས་གསོས་ཤིང་
བསྐྱངས་ནའང་འཕྲལ་རྐྱེན་ཙམ་ཟློག་པ་ལས་འཆི་བ་གང་གིས་ཀྱང་ཟློག་མི་
ནུས་པར་ངེས་པར་འཆི་དགོས་པ་མངོན་སུམ་དུ་མཐོང་བ་ལྟར་ཡིན། རང་
ཅག་རྣམས་ད་ལྟ་གསོན་པའི་གནས་སྐབས་འདི་ལ་འཇིག་རྟེན་ཕྱི་མར་མི་་་་
འགྲོ་བར་སྡོད་པར་སེམས་པ་ནི་འཆི་བ་མི་རྟག་པ་མ་བསམ་པས་ལན། མི་
རྟག་པ་ལ་འགྱུར་བའི་མི་རྟག་པ་དང་འཇིག་པའི་མི་རྟག་པ་དང་འབྲལ་་་་་
བའི་མི་རྟག་པ་གསུམ་ཡོད་པ་ལས་སྐབས་འདིར་འགྱུར་བའི་མི་རྟག་པའི་་་་
ཚུལ་བསམ་པ་སྟེ། ང་ཚོ་ནི་སྐད་ཅིག་མ་གཅིག་ལའང་སོ་ན་མི་སྡོད་པར་
འཇིག་པ་ནི་འཇིག་རྟེན་གྱི་ཆོས་ཉིད་ཡིན་པའི་ཚུལ་འདི་བསམ་དགོས་པ་་་་
204



དང་། རང་ཅག་རྣམས་མའི་མངལ་ནས་སྐྱེས་ཙམ་ཉིད་ནས་སྐད་ཅིག་ཙམ་
ལ་ཡང་ངལ་གསོ་ལོང་མེད་པར་འཆི་བདག་གི་དྲུང་དུ་འགྲོ་བཞིན་པ་ཡིན་་་་
པར་གསུངས་པ་རྣམས་ཀྱི་དོན་རང་རང་གི་མྱོང་བས་བརྟགས་ནའང་ཤེས་
པར་འགྱུར་མོད། འདིར་དེ་ཙམ་གྱིས་མི་ཆོག་པར་གཙོ་བོ་རང་གི་རྒྱུད་དང་
འདྲེས་ངེས་ཤིག་བྱེད་པ་དང་། མྱོང་བ་ཐོན་པ་ཞིག་ཡོང་བ་ངེས་པར་གལ་
ཆེ་ལ། དེ་ལས་ལྡོག་སྟེ་རང་རྒྱུད་དང་མ་འདྲེས་པར་དབུལ་བོས་ཕྱུག་པོའི་
ནོར་བགྲང་བ་དང་ཕར་ལྟད་མོར་ལྟ་བ་ཙམ་ཞིག་གིས་ཅི་ཡང་མི་ཕན་ནོ། །
ང་ཚོ་འགྲོ་བ་མི་ལ་མཚོན་ན། ལོ་བཞི་བཅུར་སླེབས་པ་ཞིག་ཡིན་ཚེ་ཚེ་ཕལ་
ཆེར་འདས་ཟིན་པ་རེད། ཚེ་ལྷག་ཅུང་ཙམ་རེ་ཡོད་ཀྱང་མྱུར་དུ་འཛད་པ་ལ་
དཀའ་ཚེགས་མེད་དེ། དཔེར་ན་རི་མཐོན་པོའི་རྩེ་ནས་རྦད་རྡོ་ཞིག་མར་
ལྟུང་བ་ན་རྒྱུན་མི་འཆད་དུ་སྡོད་ཐབས་མེད་པར་ཐུར་དུ་མར་བབས་ཏེ་ས་
ལ་ལྷུང་བར་དཀའ་ཚེགས་མེད་པ་ལྟ་བུ་དང༌། ཡང་རི་གཟར་གྱི་ཁ་ནས་ཆུ་
ཐུར་དུ་འབབ་པ་ལྟ་བུ་དང་། ཆུ་ཀླུང་དྲག་པོའི་རྒྱུན་འགྲོ་བ་ལྟ་བུ་སྟེ་དཔེ་
གསུམ་གྱི་སྒོ་ནས་བསྟན་ཏོ། །འདིར་དཔེ་གཅིག་གིས་བསྟན་པས་ཆོག་མོད།
དཔེ་གསུམ་བཀོད་པའི་དགོས་པ་ཅི་ཞེ་ན། དེ་ནི་དཔེ་སྣ་ཚོགས་ཀྱིས་
ང་ཚོར་སྐད་ཅིག་ཙམ་ལའང་ངལ་གསོ་མེད་པར་འཆི་བདག་གི་དྲུང་དུ་འགྲོ་
བའི་ངང་ཚུལ་བསམས་ན་ཡིད་འགྱུར་གྱི་མྱོང་བ་ཐོན་པའི་དགོས་པ་ཁྱད་་་་
པར་ཅན་ཡོད་དོ། །དེའི་རྒྱུ་མཚན་གྱིས་ཚེ་འདིའི་དོན་མེད་བསླུ་བྲིད་དེ་
ཚེ་འདིའི་འཚོ་ཐབས་བདེ་ཐབས་ལ་སོགས་པ་སྙིང་བོ་མེད་པའི་དབང་དུ་མི་
205



གཏོང་བར་ཆོས་རྣམ་དག་ཅིག་ད་ལྟ་ཉིད་དུ་བྱ། དེ་ཡང་དམ་པའི་ཆོས་ལ་
བརྗོད་བྱ་རྗོད་བྱེད་གང་གི་དབང་དུ་བཏང་ནའང་ནང་གསེས་ཀྱི་དབྱེ་བ་མང་
དུ་ཡོད་ཀྱང་ད་ལྟ་ནི་དེ་དག་ཐམས་ཅད་ཀྱི་སྙིང་བོ་བསྡུས་པའམ་གཅེས་བསྡུས་
བྱེད་པའི་དུས་ཡིན་ཏེ། མཉམ་མེད་ཇོ་བོ་ཆེན་པོས། ཚེ་ནི་ཡུན་ཐུང་ཤེས་བྱའི་
རྣམ་པ་མང་། །ཚེ་ཡི་ཚད་ཀྱང་ཅི་ཙམ་མི་ཤེས་པས། །ངང་བས་ཆུ་ལས་འོ་མ་ལེན་
པ་ལྟར། །རང་གི་འདོད་པ་དང་དུ་བླང་བར་བྱ། །ཞེས་གསུངས་པ་ལྟར་རོ། །འོ་ན་
སྙིང་བོ་བསྡུ་བའི་དུས་ཡིན་ན་བསྡུ་བྱའི་སྙིང་པོ་གང་ཞེ་ན། དེ་ནི་ཐེག་པ་ཆེན་
པོའི་ལམ་གྱི་སྲོག་ཤིང་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཡིན་པས། །
དེ་སྒོམ་པ་ལ་སྙིང་ཐག་པ་ནས་འབད་པར་བྱའོ། །དོན་དམ་བྱང་ཆུབ་ཀྱི་སེམས་
དང་ཀུན་རྫོབ་བྱང་ཆུབ་ཀྱི་སེམས་ལས་འདིར་ཕྱི་མ་གཙོ་བོར་བསྟན་པ་དང་།
སྒོམ་པ་ལའང་དཔྱད་སྒོམ་དང་འཇོག་སྒོམ་གཉིས་ལས་འདིར་དཔྱད་སྒོམ་གཙོ་
བོར་བསྟན་པ་ཡིན་པས། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ་ཞེས་རང་གི་སྤྱི་བོར་བཞུགས་པའི་སྐྱབས་གནས་ཀུན་འདུས་ཀྱི་ངོ་བོ་བླ་
མ་ལྷ་ལ་བྱིན་རླབས་ཞུ་དགོས་སོ། །
ནམ་འཆི་ངེས་མེད་བསམ་པ་ནི། སྤྱིར་སྒྲ་མི་སྙན་པ་དང་ལྷ་ལ་སོགས་པ་
རྐྱེན་དབང་དུ་མ་ཐེབས་པ་ལ་ཚེ་ལ་ངེས་པ་ཡོད་མོད། རང་ཅག་འཛམ་བུ་གླིང་
བའི་ཚེ་ལ་ངེས་པ་མེད་དེ། དུས་མ་ཡིན་པའི་འཆི་རྐྱེན་ཤིན་ཏུ་མང་བས་གློ་བུར་
ཉིད་དུ་མི་འཆི་བའི་གདེང་གང་ཡང་མེད། འདིར་དུས་མིན་ཞེས་པའི་དུས་ཡིན་
པ་དང་མ་ཡིན་པའི་ཚད་གང་ལ་འཛིན་ཞེ་ན། ཚེའི་འཕེན་པ་ཟད་ནས་འཆི་བ་
206



ནི་དུས་ཀྱི་འཆི་བ་དང་འཕེན་པ་མ་ཟད་པར་གློ་བུར་བའི་རྐྱེན་གྱིས་འཆི་བ་ནི་
དུས་མ་ཡིན་པའི་འཆི་བ་ཡིན་ནོ། །མདོ་ལས་དུས་མ་ཡིན་པའི་འཆི་རྐྱེན་དགུ་
གསུངས་པ་ནི་མཚོན་པ་ཙམ་ཞིག་སྟེ་དུས་མིན་གྱི་འཆི་རྐྱེན་ལ་མང་དུ་ཡོད་དོ། །
དེས་ན་རང་ཅག་རྣམས་རླུང་དམར་འཚུབས་པའི་ནང་ན་གནས་པའི་མར་མེ་་
བཞིན་འཆི་རྐྱེན་མང་བོ་ཚོགས་པའི་ནང་དུ་གནས་ཡོད་པའི་རྒྱུ་མཚན་གྱིས། ཚེ་
ཡུན་རིང་དུ་གནས་འདོད་ནའང་། དེའི་ཐོག་ཏུ་ཁེལ་མི་ཁེལ་ངེས་པ་མེད་དོ། །དེ་
ཡང་དུས་མ་ཡིན་པའི་འཆི་བ་རྣམས་སྨན་བཅོས་དང་རིམ་གྲོ་སོགས་ལ་བརྟེན་
ནས་ཟློག་པའི་ཐབས་ཡོད་མོད། དུས་ཀྱི་འཆི་བ་ནི་དེ་རྣམས་ཀྱིས་ཟློག་ཐབས་
མེད་པ་ཡིན། འདི་ལ་ཞིབ་ཆ་དགོས་ཏེ་སྤྱིར་དུས་ཀྱི་འཆི་བ་ནི་རིམ་གྲོ་སོགས་
ཀྱིས་ཀྱང་ཟློག་མི་ཐུབ་པ་ཡིན་མོད། འོན་ཀྱང་འཆི་བླུ་ཚེ་སྒྲུབ་ལྟ་བུ་གསང་
སྔགས་ཟབ་མོའི་ཐབས་ལ་བརྟེན་ནས་དུས་ཀྱི་འཆི་བ་ཡང་སྲིང་ཐུབ་ལ། དེ་ལྟར་
ཚེ་སྲིང་བ་པོའམ་ཚེ་སྒྲུབ་བྱེད་མཁན་གྱི་གང་ཟག་དེའི་ནུས་སྟོབས་ལ་རག་ལས་
པས་ན། ད་ལྟ་ཚེ་སྒྲུབ་འདོན་མཁན་མང་ཡང་ཚེ་སྲུང་མི་ཐུབ་པར་འདུག་པ་ནི་
ཆོས་ལ་ནུས་པ་མེད་པ་མ་ཡིན་ལ། དེ་འདོན་མཁན་ནམ་སྒྲུབ་མཁན་གྱི་གང་
ཟག་ལ་ནུས་པ་དེ་མ་ཚང་བའི་དབང་གིས་རེད། དེའི་རྒྱུ་མཚན་གྱིས་ཆོས་ཐེག་
པ་ཆེན་པོའི་ཆོས་ཡིན་པས་མི་ཆོག་གི་ཆོས་དེ་ལག་ཏུ་ལེན་མཁན་གྱི་གང་ཟག་་
ལ་ཚང་རྒྱུའི་ནུས་པ་རྣམས་ཚང་བ་དེ་གལ་ཆེ་བ་ཡིན། འོ་ན་ཚང་རྒྱུ་ནུས་པ་དེ་
གང་ཡིན་ཞེ་ན། གཙོ་བོར་བྱང་ཆུབ་ཀྱི་སེམས་རིན་པོ་ཆེ་དང་སྟོང་ཉིད་རྟོགས་
པའི་ལྟ་བ། དམ་ཚིག་དང་སྡོམ་པ་ཚུལ་བཞིན་དུ་སྲུང་བ་རྣམས་ཡིན་ལ། འདི་
2(j7



དག་འཛོམས་པ་ཤིན་ཏུ་དཀའ་བའི་དབང་གིས་ང་ཚོས་ཞི་རྒྱས་དབང་དྲག་གི་
ལས་གང་བསྒྲུབས་ཀྱང་རྒྱུད་ལས་གསུངས་པ་ལྟར་གྱི་ཕན་ཡོན་དེ་མིག་མཐོང་།
ལག་ཟིན་དུ་ཐོན་དཀའ་བའང་འདི་ལ་རག་ལས་པ་ཡིན་ཏེ། བསྒྲུབ་བྱའི་ཆོས་
དང་སྒྲུབ་པ་པོ་གང་ཟག་གཉིས་མ་རན་པའམ་མ་འཚམ་པའི་རྐྱེན་གྱིས་ཡིན།
དཔེར་ན་མེ་མདའ་ལྟ་བུའི་མཚོན་ཆ་ཞིག་བཀོལ་བའི་དབང་དུ་བཏང་ནའང་
མཚོན་ཆ་བཟང་བ་ཙམ་གྱིས་མི་ཆོག་གི། དེ་འཕེན་མཁན་གྱི་མི་ལ་དེའི་རྩལ་
རྫོགས་པ་ཞིག་དགོས་པ་ལྟ་བུའོ། །འདིར་ནམ་འཆི་ངེས་མེད་བསམ་པ་ནི། རང་
གིས་རང་ལ་སྐྱག་སྐུལ་བའི་དོན་མ་ཡིན་པར། ནམ་འཆི་ངེས་མེད་ཀྱི་ཚུལ་འདི་
ལ་བསམས་ན་གཟོད་ཚེ་འདིའི་སྣང་ཤས་ལྡོག་ནས་འཇིག་རྟེན་གྱི་ཕུན་ཚོགས་་
ལ་མ་ཆགས་པ་ཞིག་འོང་བ་མ་ཟད། ཆོས་རྣམ་དག་ཅིག་འོང་བ་ལ་ཐེ་ཚོམ་མི་
དགོས་པས། འཆི་བ་མི་རྟག་པ་དང་ནམ་འཆི་ངེས་མེད་བསམ་པ་ཤིན་ཏུ་གལ་
ཆེ་ཞེས་གསུང་དོན་ཡང་གནད་འདི་ལ་ཐུག་ཡོད་དོ། །ཡང་འདིར་འཆི་བ་དྲན་
པ་ཞེས་པ་ནི་ནམ་ཞིག་གི་ཚེ་ང་འཆི་བ་ཡིན་སྙམ་པ་དང་ཡང་ན་འཆི་བ་འདི་་་
རང་ཐོག་ལ་བབས་ཚེ་རང་གི་གཉེན་ཉེ་འབྲེལ་དང་ནོར་ལོངས་སྤྱོད་ཚང་མ་་་
ལོངས་སྤྱོད་དབང་མེད་པ་དང་གཉེན་ལ་འགྲོགས་དབང་མེད་པར་འབྲལ་་་་་
དགོས་སྙམ་དུ་སེམས་སྡུག་བྱེད་པ་ནི་སྐབས་འདིའི་འཆི་བ་དྲན་པའི་བློ་མ་ཡིན་
ཏེ། འདི་ལྟ་བུ་ནི་དུད་འགྲོའི་རྒྱུད་ན་ཡང་ཡོད་ལ། དཔེར་ན་བོང་བུ་ལམ་བགྲོད་
དཀའ་སར་དེད་ཀྱང་མི་འགྲོ་བ་ནི་རང་འཆི་བར་སྐྲག་ནས་མ་སོང་བ་དང༌། ཆུ་
ཆེན་པོ་ལ་མི་བརྒལ་བའང་རང་ཆུས་ཁྱེར་ཏེ་འཆི་བར་དོགས་ནས་མ་བརྒལ་བ་
208



ཡིན་ནོ། །འདི་ལྟ་བུའི་སྐྱག་པ་ཞིག་རྒྱུད་ལ་ཡོད་ཀྱང་ཅི་ཡང་མི་ཕན་ནོ། །ང་ཚོ་
འཆི་བར་སྐྲག་དགོས་ཞེས་པའི་དོན་ནི། ཆོས་མ་བྱས་ཤིང་ཐོག་མ་མེད་པ་ནས་
བསགས་པའི་སྡིག་ལྟུང་རྣམས་མ་བཤགས། ངན་སོང་དུ་སྐྱེད་བྱེད་ཀྱི་ལས་
རྣམས་མ་སྦྱངས། ཕྱིན་ཆད་མཐོ་རིས་ཡོན་ཏན་བདུན་ལྡན་གྱི་རྟེན་བཟང་
འཐོབ་པའི་རྒྱུ་ཚོགས་མ་བསྒྲུབས་ཤིང་མ་གྲུབ། ཚེ་རབས་ཕྱི་མ་ལ་དལ་འབྱོར་
ཚང་བའི་མི་ལུས་ཐོབ་པའི་གདེང་ཅི་ཡང་མེད་པར་འཆི་དགོས་པའི་ཚུལ་དེར་
འཇིགས་ཤིང་སྐྲག་དགོས་པ་དང་། དེ་ཡང་བྱང་ཆུབ་ཀྱི་སེམས་རིན་པོ་ཆེ་རྒྱུད་
ལ་སྐྱེ་བའི་ཐབས་སུ་བསྒྱུར་ཏེ། ང་ཚོས་སྡིག་པ་ཚབས་ཆེན་བསགས་ཡོད་པ་
རྣམས་ཀྱང་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་བསྐྱེད་པ་ཙམ་ཞིག་གིས་ཀྱང་
སྡིག་ལྟུང་དག་ཅིང་ཚོགས་རླབས་པོ་ཆེ་འགྲུབ་པར་འགྱུར་ལ། གཞན་སྟོང་
གསུམ་རིན་ཆེན་གསེར་གྱིས་གང་བའི་མཆོད་པ་བྱས་པ་བས། བྱང་ཆུབ་ཀྱི་
སེམས་བཅོས་མ་ཙམ་ཞིག་གིས་ཀུན་ནས་བསླངས་ཏེ་དུད་འགྲོ་ལ་ཟན་ཆངས་་
གཅིག་སྦྱིན་པ་བསོད་ནམས་རླབས་ཆེ་བར་སྤྱོད་འཇུག་སོགས་ལས་གསུངས་པ་
ལྟར་རོ། །དེས་ན་ཆོས་ཀྱི་མཆོག་ནི་བྱང་ཆུབ་ཀྱི་སེམས་རིན་པོ་ཆེ་ཡིན་པས།
སེམས་རིན་པོ་ཆེ་འདི་སྒོམ་པ་ལ་སྐྱེས་བུའི་རྩལ་ཅི་ཡོད་ཀྱིས་འབད་པར་བྱའོ་་་
ཞེས་རང་གིས་ཡིད་དམ་འཆའ་དགོས་པར་མ་ཟད། དེ་ལྟར་སྒོམ་ནུས་པ་དང་
བསྒོམས་ནས་རྒྱུད་ལ་སྐྱེ་བ་གང་ཡིན་ཡང་བླ་མ་ལྷག་པའི་ལྷའི་བྱིན་རླབས་ལ་་་
རག་ལས་པ་ཡིན་ཏེ། ཉམས་ལེན་ཞེས་པ་ནི་རང་གིས་བྱང་ཆུབ་ཀྱི་སེམས་ལ་
སོགས་པའི་དོན་ཡིད་ལ་དཔྱད་འཇོག་གིས་སྒོམ་པ་དེ་ཡིན་ཞིང་དེའི་ལྷན་ཅིག་
209



བྱེད་རྐྱེན་ནི་བླ་མ་དང་ལྷག་པའི་ལྷ་དབྱེར་མེད་དུ་མོས་ནས་གསོལ་བ་འདེབས་
པ་དང་བསགས་སྦྱང་ལ་འབད་པ་གཉིས་ཡིན་པས། དེ་ལྟར་བྱེད་ནུས་པར་བླ་མ་
ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲུག་ཏུ་གདབ་བོ། །
འཆི་བའི་ཚེ་དམ་པའི་ཆོས་མ་གཏོགས་གཞན་དང་པོའི ག ་ ་ ་མི་ང་ན་ ང་ འི ་
ཚུལ་ནི། འཆི་བའི་ཚེ་གཉེན་ཉེ་དུ་ཇི་ཙམ་གྱིས་མཐའ་བསྐོར་ཀྱང་སུ་ཡང་རྗེས་
སུ་མི་འབྲང་། ནོར་གྱི་ཕུང་བོ་ཇི་སྙེད་ཅིག་ཡོད་ཀྱང་རྡུལ་ཕྲན་ཙམ་ཞིག་ཁྱེར་
དབང་མེད། མའི་མངལ་ནས་ལྷན་ཅིག་སྐྱེས་པའི་ཤ་རུས་འདི་ཡང་འདོར་
དགོས་ན་གཞན་ལྟ་ཅི་སྨོས། ཞེས་རང་གི་བསམ་པ་བཅོས་པའི་ཐབས་བསྟན།
ད་སྔ་ཡན་ཆད་མ་འཆི་བར་ཡོད་པ་ནི་བླ་མ་དཀོན་མཆོག་གི་ཐུགས་རྗེ་རང་་་་་
ཡིན་འདུག རང་ལ་མི་འཆི་བའི་གདེང་ཅི་ཡང་མེད་པས། དེ་རིང་གི་ཉི་མ་འདི་
ནུབ་རེག་བར་དུའང་འཆི་ཉེན་ཡོད་པས་འཆི་གྲབས་ཏེ་ཚེ་ཕྱི་མར་འགྲོ་ན་འགྲོ་
ཆོག་ཆོག་གི་ཆས་ཀ་ལྟ་བུ་གྲ་སྒྲིག་བྱ་དགོས་པའི་དུས་ལ་བབ་འདུག འོ་ན་འཆི་
བའི་གྲ་སྒྲིག་ཇི་ལྟར་བྱ་ཞེ་ན། འཆི་གྲབས་ནི་ཚེ་འདིའི་བསམ་སྦྱོར་ཐམས་ཅད་
ཚེ་འདི་ཉིད་གཙོ་བོར་བཟུང་ནས་འཚོ་བའི་མཐུན་རྐྱེན་སྒྲུབ་པའི་བསམ་པ་་་་
དང་ལག་ལེན་རྣམས་དོར་ནས། ཉི་མ་རེ་རེ་བཞིན་དུ་བྱང་ཆུབ་ཀྱི་སེམས་རིན་
པོ་ཆེ་ལ་མ་མཐའ་ཡང་ལན་རེ་བཞིན་བློ་སྦྱངས་ནས་ཚེ་གང་བོར་རྒྱུན་ལྡན་དུ་
འབད་པ་བྱས་ན་བག་ཆགས་ཡག་པོ་ཞིག་ཐེབས་ངེས་ཡིན་པས། བྱང་ཆུབ་
ཀྱི་སེམས་རིན་པོ་ཆེ་ལ་བག་ཆགས་ཅི་ཐེབས་ཀྱི་ངང་ནས་འཆི་ཐུབ་པ་ཞིག་བྱ་་
དགོས། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་
210



བ་ཤུགས་དྲག་ཏུ་གདབ་བོ། །
གསུམ་པ། མཇུག་ཏུ་ཇི་ལྟར་བྱ་བའི་ཚུལ་ནི། དགེ་བ་གང་བྱས་ཀྱང་བསྔོ་
སྨོན་རྣམ་དག་གི་རྒྱས་མ་བཏབ་ཚེ། དཔེར་ན་ཆུ་ ཕོ་ལ་སྤུངས་ཀྱིས་ཁ་ལོ་མ་བསྒྱུར་
བར་གང་འདོད་དུ་བཞག་ན། ཁོ་རང་གར་འགྲོ་འདིར་འགྲོ་མེད་པ་ཞིག་ཏུ་
འགྱུར་པས། གོང་དུ་བཤད་ཟིན་ལྟར་བསྔོ་སྨོན་རྣམ་དག་གི་རྒྱས་འདེབས་བྱ་
དགོས་སོ། །
གཉིས་པ། ཐུན་མཚམས་སུ་ཇི་ལྟར་བྱ་བའི་ཚུལ་ནི། མི་རྟག་པ་སྟོན་པའི་
གསུང་རབ་དགོངས་འགྲེལ་དང་བཅས་པར་ལྟ་བ་དང་། དྲན་ཤེས་དང་ལྡན་
པའི་སྒོ་ནས་དབང་བོའི་སྒོ་སྡོམ་པ་སོགས་སྔར་བཞིན་དང་། དེ་ཐམས་ཅད་ཐུན་
གྱི་དངོས་གཞི་མ་ཟད། ཐུན་མཚམས་ཀྱི་བྱ་བ་ཡང་བྱང་ཆུབ་ཀྱི་སེམས་རིན་པོ་
ཆེ་སྦྱོང་བའི་ཡན་ལག་ཏུ་འགྱུར་བར་བྱེད་པ་གལ་ཆེ་བ་ཡིན་ནོ།།
གསུམ་པ། སྔོན་འགྲོའི་ཆོས་བཞི་བསམ་པ་ལས་ལས་འབྲས་བསམས་པའི་
སྒོ་ནས་བྱང་ཆུབ་ཀྱི་སེམས་སྒོམ་པ་ལ་སྐུལ་བ་ལ་གཉིས། ཐུན་གྱི་ངོ་བོ་ལ་ཇི་ལྟར་
བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་བོ་ལ་སྦྱོར་དངོས་
མཇུག་གསུམ་ལས། དང་བོ་སྦྱོར་བའི་ཆོས་དྲུག་ནི་སྔར་བཞིན་ཡིན་ལ། གཉིས་པ་
དངོས་གཞི་ལ་གསུམ། ངན་འགྲོའི་སྡུག་བསྔལ་བསམས་ནས་བྱང་ཆུབ་ཀྱི་སེམས་
སྒོམ་པ་ལ་སྐུལ་བ་དང་། དཀོན་མཆོག་གསུམ་ལ་སྐྱབས་སུ་འགྲོ་བའི་སྒོ་ནས་
བྱང་ཆུབ་ཀྱི་སེམས་སྒོམ་པ་ལ་སྐུལ་བ་དང༌། ལས་འབྲས་ནམ་ཡང་བསླུ་བ་མེད་
པའི་ཚུལ་བསམས་ནས་བྱང་ཆུབ་ཀྱི་སེམས་སྒོམ་པ་ལ་སྐུལ་བའོ། །
211



དང་བོ། ངན་འགྲོའི་སྡུག་བསྔལ་བསམས་ནས་བྱང་ཆུབ་ཀྱི་སེམས་སྒོམ་པ་
ལ་སྐུལ་བ་ནི། དེ་ལས། སྤྱི་བོར་བླ་མ་ལྷ་སྒོམ་བཞིན། །ཞེས་པ་ནས་གནད་ཤིན་ཏུ་
ཆེའོ་ཞེས་པའི་བར་གསུངས་ཏེ། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་
ནས་འདི་ལྟར་བསམ་དགོས་ཏེ། རྙེད་པར་དཀའ་ཞིང་རྙེད་ན་དོན་ཆེ་བའི་དལ་
འབྱོར་གྱི་ལུས་རྟེན་འདི་མྱུར་དུ་འཇིག་ཅིང་ཞིག་པའི་འོག་ཏུ་ཡང་རྣམ་ཤེས་ནི་
ནམ་མཁའ་ལ་སྤྲིན་དེངས་པའམ་མར་མེ་ཤི་བ་ལྟར་རིག་པ་རྒྱུན་ཆད་ཅིག་་་་་་
གཏན་ནས་མ་ཡིན་ལ། སེམས་ཙམ་པས་རིགས་ཆད་ཅིག་འདོད་པ་དེ་ནི་གནས་
སྐབས་ཀྱི་རིགས་ཆད་ཙམ་ལས་མཐར་ཐུག་གི་རིགས་ཆད་མི་འདོད་དེ། མཐར་
ཐུག་གི་རིགས་ཆད་ཅིག་ནང་བ་སངས་རྒྱས་པས་ཁས་མི་ལེན་པའི་ཕྱིར་རོ། །
རྣམ་པར་ཤེས་པ་ནི་ཐོག་མ་མེད་པ་ནས་ད་ལྟའི་བར་དང་ད་ལྟ་ནས་སངས་་་་
རྒྱས་རེག་གི་བར་དུ་རྒྱུན་མ་ཆད་པར་སྐྱེ་བ་ལེན་དགོས། འོ་ན་སྐྱེ་བ་སྔ་ཕྱི་བརྒྱུད་
པའི་རྣམ་པར་ཤེས་པ་དེ་གང་ཡིན་ཞེ་ན། སྔགས་ལུགས་ལྟར་ན་མི་ཤིགས་པའི་
རླུང་སེམས་ཕྲ་མོ་དེ་ལ་གོ་དགོས་པར་གསུངས། རྣམ་ཤེས་དེ་སྐྱེ་ས་ངན་འགྲོ་
དང་བདེ་འགྲོ་གཉིས་ལས་མ་འདས་ཤིང་། དེ་གཉིས་ལས་གང་དུ་སྐྱེ་རྒྱུ་ནི་རང་
ལ་རང་དབང་མེད་པར་ལས་གྱི་གཞན་དབང་ཅན་ཡིན་ཙ་ན། ལས་དཀར་ནག་
གམ་ལས་དགེ་སྡིག་གིས་ཇི་ལྟར་འཕངས་པ་བཞིན་དུ་སྐྱེ་བ་ལེན་དགོས། རང་
ཅག་གིས་ཐོག་མ་མེད་པ་ནས་ད་ལྟའི་བར་ལས་ནག་པོའམ་སྡིག་པའི་ལས་་་་་་
བསགས་པ་ཚད་མེད་ལ། ཚེ་འདིའི་དབང་དུ་བཏང་ནའང་ཚེ་གང་བོའམ་ལོ་ཟླ་
ཞག་སོགས་རིམ་གྱིས་དེད་ཚེ་ལས་ནག་པོ་བསགས་པ་ཚད་མེད་པ་ནི། དཔེར་ན་
212



མི་དགེ་བ་བཅུ་ཁོ་ནའི་སྟེང་ནས་དཔྱད་ཀྱང་ཉིན་གཅིག་གི་ཡུན་དུའང་དགེ་བ་
བཅུ་བོ་ཆ་ཚང་བར་བསྲུངས་ཡོད་ཅེས་པ་ཞིག་དྲན་དཀའ་བས། ལས་ནག་པོ་
ལས་དཀར་པོ་བསགས་པ་ཤིན་ཏུ་ཉུང་ངོ་། །བློ་སྦྱོང་ནི་རང་སྟེང་ལ་སྦྱོར་བའམ་
རང་ཐོག་ལ་བཀལ་ནས་བསམ་བློ་གཏོང་དགོས་པ་ལས། ཕར་ལྟད་མོར་ལྟ་བ་
ཙམ་དུ་སོང་ན་བློ་སྦྱོང་གི་དོན་མ་གོ་བ་ཡིན་ནོ། །དེ་ལྟར་ལས་ནག་པོ་བསགས་
པ་ཚད་མེད་པའི་རྒྱུ་མཚན་ཅི་ཞེ་ན། རང་ཅག་རྣམས་ལ་ཐོག་མེད་ནས་ཉོན་
མོངས་ལྷན་སྐྱེས་སུ་གྲུབ་ཡོད་པ་དང་ཉོན་མོངས་པའི་དབང་གིས་ལས་ནག་པོ་
བསགས་པ་ཆོས་ཉིད་ཡིན་ལ། ལས་དཀར་བོ་བསགས་པ་ནི་དཔེར་ན་རྡོ་ཕ་བོང་
ཞིག་ལུང་བའི་མཐིལ་ནས་རི་བོའི་རྩེ་ལ་འཁྱེར་བ་ལྟར་འབད་བརྩོན་ཆེན་པོ་ལ་
བརྟེན་ནས་སྒྲུབ་དགོས་པ་དང་། ལས་ནག་པོ་ནི་རི་བོའི་རྩེ་ནས་ཕ་བོང་ཐུར་དུ་
གཏོང་བ་དང་འདྲ་བར་འབད་རྩོལ་ལ་བརྟེན་མི་དགོས་པ་ལྟ་བུའོ། །ནག་པོའི་
ལས་ཕྲ་མོ་རེས་ཀྱང་ངན་སོང་དུ་འཕེན་པར་བྱེད་དེ། དཔེར་ན་འབུ་ཕྲ་མོ་ཞིག་
བསད་པའི་ཉེས་པ་དེ་དེ་མ་ཐག་ཏུ་མ་བཤགས་པར་བཞག་ན་ནི་ཉིན་རེ་ལས་་
ཉིན་རེར་གོང་འཕེལ་དུ་འགྲོ་བས་ནང་གི་རྒྱུ་འབྲས་ཀྱི་འཕེལ་ཁ་ལྟ་བུ་ཞིག་ཕྱིའི་
རྒྱུ་འབྲས་ལ་མེད་པ་ལྟ་བུ་ཡིན་ཏེ། དཔེར་ན་བཟའ་ཤིང་ཞིག་ལ་མཚོན་ན་ཤིང་
འབྲས་ཀྱི་སྙིང་བོ་ཤིན་ཏུ་ཆུང་ངུ་དེ་ཙམ་ས་ལ་བཏབ་པ་ལས་མྱུ་གུ་འབུས། དེ་
ནས་རིམ་གྱིས་རྒྱས་ཏེ་ཤིང་སྡོང་ཆེན་པོར་འགྱུར་བ་བཞིན་དུ་ནག་པོའི་ལས་ཕྲ་
མོ་ཞིག་ཡིན་ནའང་དེ་མ་ཐག་བཤགས་པ་མ་བྱས་པར་ཅི་མི་སྙམ་པར་བཞག་ན་
ཤིང་སྡོང་སྐྱེ་བ་བཞིན་ཉིན་རེ་ཞིང་ཇེ་འཕེལ་དུ་འགྲོ་བས་ན། འགྲོ་ས་ངན་འགྲོ་
213



ལས་མ་འདས་པའི་ཚུལ་འདི། རང་གིས་རང་ལ་རྩིས་བརྒྱབ་སྟེ་སྐྱེས་པ་ནས་
བཟུང་ད་ལྟའི་བར་ལོ་ཟླ་ཉི་མ་རེ་རེ་བཞིན་ཡར་འདེད་བྱས་ན་མི་དགེ་བཅུ་་་་
སྤོང་གི་ཚུལ་ཁྲིམས་གཙང་སིང་ངེ་བ་ཞིག་ཉིན་འདི་ལ་བསྲུངས་ཐུབ་བྱུང་སྙམ་
པ་ཞིག་ངེས་པར་དཀའ་བའི་ཚོད་དུ་འདུག ཚེ་འདིའི་ཆེད་དུ་དམིགས་ནས་
དགེ་བ་ལྟར་སྣང་གང་བྱས་ཀྱང་ལས་དཀར་བོར་འགྱུར་བ་མིན་ནོ། །ཚེ་འདིར་
ལོངས་སྤྱོད་རྒྱས་པ་དང་ཚེ་རིང་བ་དང་ནད་གདོན་སེལ་བ་ལྟ་བུ་སོགས་་་་་་་
དམིགས་ནས་མར་མེ་འབུམ་ཕྲག་དུ་མ་ཕུལ་ཀྱང་དཀར་བོའི་ལས་སུ་མི་འགྲོ་སྟེ།
ཀུན་སློང་མ་དག་པ་ཡིན་པའི་ཕྱིར་རོ། །དེས་ན་ལས་གང་བྱས་ཀྱང་དཀར་བོའི་
ལས་སུ་འགྲོ་མི་འགྲོ་དང་། དཀར་བོའི་ལས་སུ་སོང་བའི་དབང་དུ་བྱས་ནའང་
ཐེག་པ་ཆེ་ཆུང་གང་གི་ཆོས་སུ་འགྲོ་བ་སོགས་ནི་གཙོ་བོ་ཀུན་སློང་གི་འཁྱེར་སོ་
ལ་རག་ལས་པ་ཡིན། དེའི་རྐྱེན་གྱིས་ཚེ་འདི་ཁོ་ནའི་དོན་ལ་དམིགས་ནས་མ་ཎི་
དུང་ཕྱུར་འགའ་བཏོན་ནའང་། དེ་ནི་ངག་ཀྱལ་དུ་འགྲོ་བའམ་ཡང་ན་ངག་ཀྱལ་
གྱི་སྒོ་ཁེགས་ཙམ་ཡིན་ཞེས་པའི་གསུང་ཚུལ་ཡོད་ལ། འོན་ཀྱང་ཞིང་ཁྱད་པར་
ཅན་གྱི་མཐུ་ལ་བརྟེན་པ་འགའ་རེར་དགེ་བ་ཆེན་པོ་འབྱུང་བས་ན། མཐའ་
གཅིག་ཏུ་ཁྱབ་མཐའ་ཡང་གཅོད་མི་རུང་བ་སོགས་བསམ་པར་བྱ་བའི་གནས་་
མང་ངོ༌། །དམ་པ་གོང་མ་རྣམས་ཀྱི་རྣམ་ཐར་དུ་དམྱལ་བ་ཚ་དམྱལ་སོགས་
ཀྱི་སྡུག་བསྔལ་སྒོམ་པའི་སྐབས་སུ་ཕར་ལྟད་མོ་ལྟ་བ་ཙམ་མ་ཡིན་པར་རང་ཉིད་
ཚ་དམྱལ་དུ་སྐྱེས་ཟིན་པ་དང་སྐྱེ་བཞིན་པའི་ངང་ཚུལ་བསམས་ནས་བསྒོམ་ན།།
ནུས་པ་ཐོན་པ་ལ་དགོས་པ་ཆེ་བར་དགོངས་ནས། སྤོས་ལ་མེ་བསྒོས་ཏེ་རང་གི་
མ་
214



ལུས་ལ་རེག་ཅིང་བསྲེགས་ནས་སྤོས་མེའི་ཚ་བའི་སྡུག་བསྔལ་འདི་ཙམ་ཡང་་་་
བཟོད་པར་མི་ནུས་ན་ཚ་དམྱལ་གྱི་སྡུག་བསྔལ་བཟོད་པར་ག་ལ་ནུས་ཞེས་མྱོང་
འདོན་བྱེད་པ་དང་། ཡང་དགུན་དུས་ནམ་ཟླ་ཤིན་ཏུ་གྲང་བའི་དུས་སུ་ལུས་
གཅེར་བུར་སྒོ་ཕྱི་ནས་བསྡད་དེ་དགུན་གྱི་གྲང་ངར་འདི་ཙམ་ཡང་མི་བཟོད་ན་
གྲང་དམྱལ་གྱི་སྡུག་བསྔལ་བདག་གིས་ཇི་ལྟར་བཟོད་ཅེས་བསམ་པའི་ཚུལ་ནི་་
སྒྲུབ་ཁང་དགེ་ལེགས་རྒྱ་མཚོ་ཚང་གི་རྣམ་ཐར་ན་བཞུགས། སྤྱིར་ངན་འགྲོའི་
སྡུག་བསྔལ་སྒོམ་ཞིང་ཤེས་པར་བྱེད་པ་ལ་དེའི་ཚེ་ཚད་སྒོམ་པ་སོགས་གལ་ཆེ་སྟེ།
སྡུག་བསྔལ་མེད་པར་ངེས་འབྱུང་མེད། །དེ་བས་སེམས་ཁྱོད་བརྟན་པར་གནོས། །
ཞེས་གསུངས་པ་ལྟར་སྡུག་བསྔལ་མེད་ན་ངེས་འབྱུང་སྐྱེ་མི་སྲིད་པས། ངན་
འགྲོའི་སྐྱེ་སྒོ་གཅོད་པ་ལའང་ངན་འགྲོའི་སྡུག་བསྔལ་བསམ་དགོས། ངེཨ་ན་
ངན་འགྲོའི་སྡུག་བསྔལ་བསམས་ནས་ངན་འགྲོ་ལ་ངེས་འབྱུང་སྐྱེ། དེ་ལ་ཡིད་
འབྱུང་སྐྱེས་ན་དེའི་སྐྱེ་སྒོ་འགོག་པའི་ཕྱིར་ཆོས་སྒྲུབ་བློ་ངེས་པར་འབྱུང་། ངན་
འགྲོའི་སྡུག་བསྔལ་མ་བསམ་པར་སྐྱབས་འགྲོ་རྣལ་མ་ཞིག་ཡོང་ཐབས་མེད་དེ། །
སྐྱེས་བུ་ཆུང་ངུའི་སྐྱབས་འགྲོའི་དབང་དུ་བྱས་ནའང་། ངན་སོང་གསུམ་གྱི་སྡུག་
བསྔལ་ལ་འཇིགས་ཤིང་དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་་་
པར་ཡིད་ཆེས་ཀྱི་དད་པ་དེ་ངེས་པར་དགོས་ཏེ། འཇིགས་ན་སྐྱབས་འཚོལ།
ཕོངས་ན་གཉེན་དྲན། ཞེས་པ་ལྟར། འཇིགས་པ་མེད་ན་སྐྱབས་འཚོལ་འདོད་ཀྱི་
བློ་སྐྱེ་མི་སྲིད་དེ། བློ་དེ་སྐྱེ་བའི་གཞི་མེད་པའི་ཕྱིར་རོ། །དེས་ན་སྐྱེས་བུ་ཆེན་པོ་
བས་ཀྱང་འཁོར་བ་སྤྱིའི་སྡུག་བསྔལ་བསྒོམ་དགོས་ན། སྐྱེས་བུ་ཆུང་ངུ་ལས་དང་
）



བོ་བ་ཡིན་ཚེ་ངན་འགྲོའི་སྡུག་བསྔལ་སྒོམ་པ་འདི་ཧ་ཅང་གལ་ཆེན་ཡིན་སྟབས།
དགོན་སྡེ་སོ་སོའི་འདུ་ཁང་གི་སྒོ་འགྲམ་གྱི་ལོགས་རིས་ལ་སྲིད་པའི་འཁོར་ལོ་ཆ་
ལྔ་བ་འབྲི་བ་དེ་ཡང་ངེས་འབྱུང་སྐྱེ་བའི་ཆེད་ཡིན་པ་དང་། སྔོན་དུས་སུ་རྒྱ་ནག་
གི་གྲོང་ཁྱེར་ཆེན་པོ་རྣམས་སུ་གཤིན་རྗེ་ལྷ་ཁང་བཞེངས་ནས་དེའི་ནང་དུ་་་་་་
དམྱལ་བའི་རྣམ་པ་འབུར་མའི་ལུགས་སུ་རྒྱ་ཆེར་བཟོས་པ་རྣམས་ཀྱང་ལས་་་་
དང་པོ་བ་རྣམས་ལ་སློབ་གསོ་གཏོང་བ་སྟེ་ལས་འབྲས་བརྩི་སྲུང་བྱེད་དགོས་པ་
དང་ངན་འགྲོའི་སྡུག་བསྔལ་ལ་འཇིགས་པ་སྐྱེ་བའི་སླད་དུ་ཡིན་པ་ཤེས་པར་་་་་
བྱའོ། །མགོན་པོ་ཀླུ་སྒྲུབ་ཀྱིས། རབ་ཏུ་ཚ་ཞིང་གྲང་བ་ཡི། །དམྱལ་བ་ཉི་མ་གཅིག་
བཞིན་དྲན། །བཀྲེས་སྐོམ་དག་གིས་རིད་པ་ཡི། །ཡི་དྭགས་དག་ཀྱང་དྲན་པར་
བྱ། །རྨོངས་པའི་སྡུག་བསྔལ་རབ་མང་བའི། །བྱོལ་སོང་བལྟ་ཞིང་དྲན་པར་བྱ། །
དེའི་རྒྱུ་རྣམ་སྤང་བདེ་རྒྱུ་སྤྱད། །ཐོབ་དཀའ་འཛམ་གླིང་མི་ཡི་ལུས། །དེ་ཐོབ་དུས་
སུ་ངན་སོང་རྒྱུ། །རབ་ཏུ་བསྒྲིམས་ཏེ་གཅད་པར་བྱ། །ཞེས་གསུངས་པ་སྟེ། རབ་
ཏུ་ཚ་བ་དང་གྲང་བའི་དམྱལ་བའི་སྡུག་བསྔལ་ཉི་མ་རེ་རེ་བཞིན་དྲན་པ་དང་།
དེར་མ་ཟད་རྣམ་པ་ཀུན་ཏུ་བསམས་ནས་དེ་ལ་ཡིད་འགྱུར་གྱི་མྱོང་བ་མ་ཐོན་་
གྱི་བར་དུ་བསམ་པར་བྱེད་པ་ཤིན་ཏུ་གལ་ཆེ། དེ་ལྟར་བསམ་དགོས་པའི་རྒྱུ་
མཚན་ནི་དམྱལ་བའི་སྡུག་བསྔལ་བསམ་ན་དེ་ལ་འཇིགས་ཤིང་སྐྲག་པའི་བློ་སྐྱེ་
ལ། དེ་མ་བསམས་ན་འཇིགས་སྐྲག་སྐྱེ་ཐབས་མེད་པས་ན་དམྱལ་བ་ལ་འཇིགས་
པའི་བློ་དེ་སྐྱེ་བའི་ཆེད་དུའོ། །ཡི་དྭགས་ཀྱི་སྡུག་བསྔལ་ནི་གཙོ་བོ་བཀྲེས་སྐོམ་
གྱིས་མནར་བའི་སྡུག་བསྔལ་ཡིན་པས། བཀྲེས་ཤིང་སྐོམ་པའི་སྡུག་བསྔལ་ཡུན་
216



རིང་དུ་མྱངས་པའི་དབང་གིས་ལུས་རིད་པར་གྱུར་པ་ལ་སོགས་པའི་སྡུག་་་་་་
བསྔལ་ལ་ཡང་ཡིད་འགྱུར་གྱི་མྱོང་བ་མ་ཐོན་གྱི་བར་དུ་བསམ་པར་བྱ་དགོས།
རྨོངས་པའི་སྡུག་བསྔལ་རབ་ཏུ་མང་བོ་མྱོང་བའི་དུད་འགྲོ་བྱོལ་སོང་གི་ངང་་་
ཚུལ་ལ་རང་གི་མིག་གིས་དངོས་སུ་བལྟས་ནས་དེ་དག་གི་སྡུག་བསྔལ་དྲན་པར་
བྱས་ནའང་ཡིད་འགྱུར་བའི་མྱོང་བ་ཐོན་པ་ལ་ཕན་ནུས་ཤིན་ཏུ་ཆེ། དེ་ལྟར་
ངན་སོང་གསུམ་གྱི་སྡུག་བསྔལ་དྲན་པར་བྱས་ནས་དེར་སྐྱེ་པའི་རྒྱུ་རྣམས་རྣམ་
པར་སྤོང་བ་དང་བདེ་འགྲོ་འཐོབ་པའི་རྒྱུ་སྒྲུབ་གང་ཐུབ་བྱ་དགོས། འོ་ན་དེ་
གཉིས་འཐོབ་བྱེད་ཀྱི་རྒྱུ་གང་ཡིན་ཞེ་ན། མི་དགེ་བཅུ་བོ་འཇོལ་ཉོག་ཏུ་སྤྱོད་པ་
ནི་ངན་འགྲོ་འཐོབ་བྱེད་ཀྱི་རྒྱུ་དང་། མི་དགེ་བཅུ་བོ་རྣམ་པར་སྤོང་བ་ནི་བདེ་
འགྲོ་འཐོབ་བྱེད་ཀྱི་རྒྱུ་ཤ་སྟག་ཡིན་པས། ཐོབ་པར་དཀའ་བ་འཛམ་བུ་གླིང་བའི་
མིའི་ལུས་རྟེན་དང་ཁྱད་པར་དུ་དལ་འབྱོར་ཚང་བའི་མིའི་ལུས་རྟེན་ཐོབ་པའི་
སྐབས་འདིར། རང་ཉིད་རབ་ཏུ་བསྒྲིམས་ཏེ་ངན་སོང་དུ་སྐྱེ་བའི་རྒྱུ་མི་དགེ་བཅུ་
བོ་ནུས་པ་རྩལ་སྤྲུགས་སམ་སྟོབས་ཤུགས་ཅི་ཡོད་ཀྱིས་སྤོང་གང་ཐུབ་བྱ། གལ་ཏེ་
དེ་དག་གི་རྒྱུ་མི་དགེ་བཅུ་བོ་མ་སྤངས་ན་དེའི་རྣམ་སྨིན་གྱི་འབྲས་བུ་རང་གིས་
མྱོང་བ་ལས་གཞན་ལ་ཕན་གནོད་གང་ཡང་མི་འབྱུང་ལ། དེང་གི་དུས་འདིར་མི་
ལ་ལས་དགེ་སྡིག་ཡོད་པར་ཁས་ལེན་པ་དང་ལ་ལས་ནི་མེད་པར་འདོད་པ་སྣ་་
ཚོགས་ཡོད་ནའང་། དགེ་སྡིག་ཡོད་པ་ནི་རྒྱུ་འབྲས་ཀྱི་ཆོས་ཉིད་ཡིན་མོད།
འགའ་ཞིག་གིས་དགེ་སྡིག་མེད་པར་འདོད་པ་བཞིན་གཞན་ལའང་དེ་ལྟར་་་་་
བརྗོད་པ་དང་རང་གིས་མི་དགེ་བ་ཤ་སྟག་སྤྱོད་ཅིང་ལོག་པར་ལྟ་བ་ཤ་སྟག་གི་
217



ངང་ནས་མི་ཚེ་སྐྱེལ་བཞིན་འདུག་པ་ནི། བྱེད་པ་པོ་རང་གིས་རང་ལ་གྱོང་
བསྐུར་བ་མ་གཏོགས་དེའི་འབྲས་བུ་གཞན་གྱིས་མྱོང་མི་དགོས་པས། རང་གི་
སྡུག་གྱོང་ཡིན་པ་ཤེས་པར་བྱའོ། །ལས་འབྲས་དང་ཚེ་ཕྱི་མ་མེད་པར་འདོད་
མཁན་རྣམས། སྤྱིར་བསོད་ནམས་ཆུང་བའི་དན་རྟགས་དང་རང་གིས་རང་ལ་
མནར་བ་ཡང་ཡིན་ཏེ། སྤྱོད་འཇུག་ལས། བདེ་བ་འདོད་ཀྱང་གཏི་མུག་པས། །
རང་གི་བདེ་བ་དགྲ་ལྟར་འཇོམས། །ཞེས་གསུངས་པ་ལྟར་བདེ་བའི་འབྲས་
བུ་ཞིག་འདོད་པ་ཡིན་ཡང་རང་ཉིད་བླང་དོར་གྱི་གནས་ལ་རྨོངས་པའི་དབང་
གིས་དགྲ་བོས་བཅོམ་པ་བཞིན་རང་གི་བདེ་བ་རྣམས་རང་གིས་འཇོམས་པར་་
བྱེད་པ་ཡིན་ཏེ། ཁྱོད་ཀྱིས་མི་དགེ་བ་སྤྱད་པའི་འབྲས་བུ་ཁྱོད་རང་གིས་མྱོང་བ་
ལས་ངས་མི་མྱོང་ལ། ངས་མི་དགེ་བ་བྱས་པའི་འབྲས་བུའང་ང་རང་གིས་མྱོང་
བ་ལས་གཞན་གྱིས་མི་མྱོང་སྟེ། དཀར་ནག་གི་ལས་འབྲས་རྣམས་གསོག་པ་
པོ་རང་གིས་མྱོང་བ་ལས་ས་དང་རྡོ་ལ་སོགས་ལ་སྨིན་པ་ནི་གཏན་ནས་མི་སྲིད་
པའི་གནད་འདི་ནི་ཅིས་ཀྱང་ཤེས་དགོས་པའི་གནས་སོ། །དེ་ལྟར་ངན་འགྲོའི་
སྡུག་བསྔལ་ཡང་དང་ཡང་དུ་བསམས་ན་ནི། དེའི་རྒྱུ་སྡིག་པ་སྤོང་འདོད་ཀྱི་བློ་
ངང་གིས་དྲངས་པ་དང་དགེ་བ་སྒྲུབ་འདོད་ཀྱི་བློ་ངམ་ངམ་ཤུགས་ཀྱིས་སྐྱེ་ཡོང་
བས་ངན་འགྲོའི་སྡུག་བསྔལ་སྒོམ་པ་འདི་ཤིན་ཏུ་གནད་ཆེའོ། །སྤྱིར་ནང་བ་
སངས་རྒྱས་པ་ཡིན་མིན་ནི་སྐྱབས་འགྲོ་རྒྱུད་ན་ཡོད་མེད་ཀྱི་སྒོ་ནས་འཇོག་ཅིང་།
སྐྱབས་འགྲོ་ལའང་སྐྱེས་བུ་ཆེ་འབྲིང་ཆུང་གསུམ་དང་སྔགས་ལ་རྒྱུད་སྡེ་བཞིའི་་
སྐྱབས་འགྲོ་འཇོག་ཚུལ་མི་འདྲ་བ་རེ་ཡོད་ནའང་། དེ་ལས་ཆེས་དམའ་རིམ་སྐྱེས་
218



བུ་ཆུང་ངུའི་སྐྱབས་འགྲོའི་དབང་དུ་བཏང་ན་རང་ཉིད་ངན་སོང་གསུམ་གྱི་་་་
སྡུག་བསྔལ་ལ་འཇིགས་པ་དང་འཇིགས་པ་དེ་ལས་སྐྱོབ་པའི་ནུས་པ་དཀོན་་་་
མཆོག་གསུམ་ལ་ཡོད་པར་ཡིད་ཆེས་ཀྱི་དད་པ་དེ་སྐྱབས་འགྲོའི་རྒྱུར་འཇོག་་་་
དགོས་པས། ངན་འགྲོའི་སྡུག་བསྔལ་བསམ་མི་ཤེས་ཤིང་རྣ་ཐོས་ཙམ་ཡང་མེད་
པ། དེའི་ཚུལ་གཏན་ནས་མི་བསམ་པ་ཞིག་ཡིན་ན་སྐྱབས་འགྲོའི་གཞི་མེད་ལ།
གཞི་དེ་མེད་ན་སྐྱབས་འགྲོ་མི་འོང་ཞིང་། སྐྱབས་འགྲོ་མེད་ན་ནང་བ་སངས་
རྒྱས་པའི་གྲས་སུ་ཚུད་པར་མི་འགྱུར། དེའི་རྐྱེན་གྱིས་ང་ཚོས་བློ་ཁ་ནང་དུ་
བསྐོར་ཏེ་ཞིབ་ཏུ་བསམ་ན་ངན་སོང་གསུམ་གྱི་སྡུག་བསྔལ་ལས་སྐྱོབ་པའི་ཕྱིར་
དཀོན་མཆོག་གསུམ་ལ་སྐྱབས་སུ་འགྲོ་བའི་བློ་རང་རྒྱུད་ལ་སྐྱེས་ཡོད་མེད་ཤེས་
པར་འགྱུར། དེའི་ཕྱིར་རང་ནང་བ་སངས་རྒྱས་པའི་གྲས་སུ་ཚུད་པ་ཙམ་ཡང་
དཀའ་བར་གྱུར་པའི་ཚོད་དུ་འདུག་ན། ངན་སོང་གསུམ་གྱི་སྡུག་བསྔལ་བསམ་
པ་འདི་གནད་ཤིན་ཏུ་ཆེ་བ་ཡིན། །
ངན་འགྲོའི་སྡུག་བསྔལ་བསམས་ནས་བྱང་ཆུབ་ཀྱི་སེམས་སྒོམ་པར་སྐུལ་
བ་ལ་གསུམ། དམྱལ་བའི་སྡུག་བསྔལ་བསམས་ནས་བྱང་ཆུབ་ཀྱི་སེམས་སྒོམ་
པར་སྐུལ་བ་དང་། ཡི་དྭགས་ཀྱི་སྡུག་བསྔལ་བསམས་ནས་བྱང་ཆུབ་ཀྱི་སེམས་
སྒོམ་པར་སྐུལ་བ་དང༌། ་དུད་འགྲོའི་སྡུག་བསྔལ་བསམས་ནས་བྱང་ཆུབ་ཀྱི་
སེམས་སྒོམ་པར་སྐུལ་བའོ། །
དང་བོ་ནི། དེ་ལས། སྤྱི་བོར་བླ་མ་ལྷ་སྒོམ་བཞིན་པའི་ངང་ནས། ཞེས་པ་
ནས། རྩལ་ཅི་ཡོད་ཀྱིས་འབད་པར་བྱའོ། །ཞེས་པའི་བར་གསུངས་པ་སྟེ། རང་གི་
219



སྤྱི་བོར་བླ་མ་ལྷ་སྒོམ་བཞིན་པའི་ངང་ནས་འདི་ལྟར་དལ་བརྒྱད་འབྱོར་བཅུ་་་
ཚང་བའི་ལུས་རྟེན་བཟང་བོ་འདི་དེ་རིང་གི་ཉི་མ་འདི་ལ་ཤི་ནས་འཇིག་པར་
མི་འགྱུར་བའི་གདེང་ཚོད་སུ་གང་ལའང་མེད་པས། དེ་རིང་ལྟ་བུ་ལ་ཤི་ནས་
དམྱལ་བར་ལྷུང་ནའང་དེའི་སྡུག་བསྔལ་བཟོད་གླགས་མེད་པ་མང་བོ་ཡོད་དེ།
དཔེར་ན་རྐུ་འཕྲོག་ལ་སོགས་པ་མ་རབས་ཀྱི་སྤྱོད་པ་གང་ན་མང་བའི་ས་དེ་ན་
བཙོན་ཁང་ཡང་དེ་བཞིན་དུ་ཡོད་པ་ལྟར་ད་ལྟའི་འདུག་ས་འདི་ནས་དཔག་་་་
ཚད་སུམ་ཁྲི་ཉིས་སྟོང་གི་འོག་ན་རང་རང་གི་ལས་ཀྱི་དབང་གིས་དམྱལ་བ་ཡང་
སོས་གྲུབ་ཡོད། དེའི་ཚུལ་ནི་ཐུབ་བཀྭན་ཆོས་ཀྱི་ཉི་མའི་སྐུ་ཕྲེང་གོང་མ་གྲུབ་
པའི་དབང་ཕྱུག་ཆེན་པོ་ཐུབ་བཀྭན་ངག་དབང་ཆོས་ཀྱི་རྒྱ་མཚོའི་རྣམ་ཐར་དུ།
ཁོང་གི་མ་ཡུམ་ཚེ་ལས་འདས་ཏེ་ཉིན་འགའི་རྗེས་སུ་ཞག་གཅིག་མཚན་ལམ་་་
བཟུང་བ་སྟེ། རྣལ་འབྱོར་བ་ལ་མཚན་ལམ་འདུན་སྟོབས་ཀྱིས་འཛིན་པ་དང་
རླུང་སྟོབས་ཀྱིས་འཛིན་ཚུལ་གཉིས་ཡོད་པ་ལས། ཁོང་ནི་རྫོགས་རིམ་གྱི་རྣལ་
འབྱོར་བ་ཡིན་པས་རླུང་སྟོབས་ཀྱིས་འཛིན། དཔེར་ན་ང་ཚོ་ཕལ་བ་རྣམས་ལ་
མཚོན་ན་ངས་དོན་འདི་ལ་བསམ་བློ་གཏོང་རྒྱུ་ཡིན་ཞེས་བསམ་བློ་བཏང་བ་་་
དང་འདྲ་བར་རླུང་སྟོབས་ཀྱིས་འཛིན། ཁོང་གིས་དེ་ལྟར་བཟུང་ནས་བརྟགས་
པ་ན། མི་ནག་པོ་ཞིག་འོངས་ནས་ཁྱེད་རང་མ་ལ་མཇལ་འདོད་དམ་ཞེས་དྲིས་
བྱུང་བར། འདོད་ཅེས་ལན་བཏབ། འོ་ན་ད་འགྲོ་ཞེས་ཁོང་ཁྲིད་དེ་དགོན་ལུང་
དགོན་པའི་ཉེ་འདབས་ཀྱི་ས་དོང་གཏིང་ཟབ་པོ་མུན་པ་འཐིབས་པ་ཞིག་ཏུ་་་
ཕྱིན་ནས། འདི་དམྱལ་བའི་གནས་ཡིན་པས་ཁྱེད་ཀྱི་མ་ཡུམ་འདི་རེད་ཅེས་
220



བསྟན། ཁོང་གིས་ཐུགས་དགོངས་ལ་ད་མ་འགྲིག་སྙམ་དུ་ཨ་མའི་ལག་པ་
ལ་འཇུས་ཏེ་ཁྲིད་ནས་དོང་ཁར་སླེབས་པ་ཞིག་རྨིས་བྱུང་ཞེས་གསུངས་འདུག
འདིར་མི་ནག་པོ་དེ་ནི་ཁོང་གི་སྲུང་མ་དཔལ་མགོན་ཕྱག་བཞི་བ་ཡིན་པར་་་་་
གསུངས། དེ་ནས་ལོ་དུ་མ་ཞིག་གི་རྗེས་ནས་ཁོང་གིས་སླར་ཡང་ད་ངའི་མ་དེ་
གང་ན་སྐྱེས་ལགས་སམ་དགོངས་ཏེ་མཚན་ལམ་བཟུང་ནས་བརྟགས་པ་ན། ད་
ལྟའི་པེ་ཅིན་གྱི་ཧུང་ཟི་སྟེ་དགོན་སེར་འདི་སྔོན་དུས་ན་དགོན་པ་ཆེན་པོ་ཞིག་་
ཡིན། དེར་བཞུགས་པའི་པཱ་དགེ་སློང་ཟེར་བ་ཞིག་ཡོད་པ་དེ་བསྟན་ནས་ཁྱེད་ཀྱི་
མ་འདི་རེད་ཅེས་གསུངས། ཕྱིས་སུ་ཁོང་པེ་ཅིན་དུ་ཕེབས་པའི་སྐབས་ཞིག་ལ་པཱ་
དགེ་སློང་ལ་གནང་སྦྱིན་གྱ་ནོམ་པ་ཞིག་གནང་གསུངས། དེས་ན་རྟོགས་ལྡན་གྱི་
གང་ཟག་གིས་སྡིག་ཅན་གཞན་སོགས་ངན་སོང་གི་གནས་ལས་བཙན་ཐབས་་་
ཀྱིས་འདྲེན་ཐུབ་པའང་ཡོད། །སྐབས་འདིར་འདི་ནས་དཔག་ཚད་སུམ་ཁྲི་ཉིས་
སྟོང་གི་འོག་ན་ཞེས་པའི་འདི་སྒྲ་བསྙེགས་ས་ནི་དཔེར་ན་ད་ལྟའི་པེ་ཅིན་དང་་
ཧྲང་ཧེ་ལྟ་བུ་གཞི་ངེས་ཅན་ཞིག་ལ་ངོས་འཛིན་རྒྱུ་མིན་པར། རང་རང་གང་ན་
གནས་པའི་ས་དེར་གོ་ནའང་ཆོག དཔེར་ན། བཙོན་ར་དང་མཚུངས་པར་
ཞིང་ཆེན་དང་རྫོང་སོ་སོ་ན་བཙོན་ར་བཙུགས་ཡོད་པ་ནི་གནས་དེ་དང་དེ་ན་་
མ་རབས་མི་དགེ་བའམ་མི་ལེགས་པ་བྱེད་མཁན་ཡོད་པའི་དབང་གིས་ཡིན། མ་
རབས་ཀྱི་སྤྱོད་ངན་བྱེད་མཁན་གཏན་ནས་མེད་ན་ནི་བཙོན་ར་དགོས་དོན་་་་་
མེད་པ་བཞིན་ནོ། །དེ་ནས་དཔག་ཚད་བཞི་སྟོང་ན་ཐིག་ནག དེ་ནས་བཞི་
སྟོང་ན་བསྡུས་འཇོམས། དེ་ནས་བཞི་སྟོང་ནི་ངུ་འབོད། དེ་ནས་བཞི་སྟོང་ན་ངུ་
221



འབོད་ཆེན་པོ། དེ་ནས་བཞི་སྟོང་ན་ཚ་བ། དེ་ནས་བཞི་སྟོང་ན་རབ་ཏུ་ཚ་བ། དེ་
ནས་བཞི་སྟོང་ན་མནར་མེད་ཡོད་པར་གསུངས། ཚ་དམྱལ་བརྒྱད་པོ་དེ་ཐམས་
ཅད་ཀྱང་འོག་གཞི་ལྕགས་བསྲེགས་ཀྱི་ས་གཞི་མེ་འབར་བ་ཤ་སྟག་དང་། དམྱལ་
སྲུང་འཇིགས་སུ་རུང་བ་མང་བོས་གནོད་པ་ཡ་ང་བ་རྣམ་པ་སྣ་ཚོགས་ཀྱིས་འཚེ་
བ། དམྱལ་བའི་ལུས་ཤིན་ཏུ་ཆེ་ཞིང་ཡ་ང་བ་དམྱལ་སྲུང་རྣམས་ཀྱིས་མཚོན་ཆ་
སྣ་ཚོགས་པས་དུམ་བུ་སྟོང་དུ་གཤག་པ། འགའ་ཞིག་ལྕགས་ཀྱི་རི་བོའི་བར་དུ་
འཚིར་བ། འགའ་ཞིག་ལྕགས་ཀྱི་གཏུན་བུས་བརྡུང་བ། འགའ་ཞིག་ལུས་ལ་ཐིག་
ནག་པོ་བཏབ་ནས་དུམ་བུར་གཤག་པ། འགའ་ཞིག་ལྕགས་ལེབ་མེ་འབར་བས་
ལུས་དཀྲི་བ། འགའ་ཞིག་ལྕགས་བསྲེགས་ཀྱི་སྟེང་དུ་གན་རྐྱལ་དུ་བསྐྱེལ་ནས་ཁྲོ་
ཆུ་འབར་བ་ཁར་ལུགས་པ། འགའ་ཞིག་ལུས་བྱིངས་དང་ལྷག་པར་ལྕེ་རིང་པོ་
ཕྱོགས་བཞིར་བརྒྱངས་ནས། དེའི་སྟེང་དུ་ལྕགས་ཀྱི་ཐོང་གཤོལ་འབར་བས་རྨོ་
བ། འགའ་ཞིག་ལྕགས་ཁང་སྒོ་མེད་མེ་འབར་བའི་ནང་དུ་སྲེག་པ། ལ་ལ་ལྕགས་
ཁང་དེ་འདྲ་ཉིས་རིམ་གྱི་ནང་དུ་བཅུག་སྟེ་སྲེག་པ། འགའ་ཞིག་ལྕགས་ཀྱི་གསལ་
ཤིང་གིས་འཕོངས་ནས་སྤྱི་བོའི་བར་ཕུག་པ། གསལ་ཤིང་ལས་མེ་འབར་བས་
ལུས་ཀྱི་ནང་ནས་སྲེག་པ། འགའ་ཞིག་ལྕགས་ཟངས་ཆེན་པོ་ཁྲོ་ཆུས་གང་བའི་
ནང་དུ་བཅུག་ནས་ཤ་རུས་ཞིག་པར་འཚེད་པ། འགའ་ཞིག་ལུས་ལ་མེ་འབར་བ་
མར་མེའི་སྡོང་བུ་འབར་བཞིན་དུ་ལུས་ཐམས་ཅད་མེ་འབར་བའི་རང་བཞིན་་
དུ་སོང་སྟེ་མེའི་ནང་ནས་འཇིགས་པའི་སྐད་ངན་ལྷང་ལྷང་བ་གྲག་པས་སེམས་
ཅན་དུ་ཤེས་པ་ཙམ་ལས་དམྱལ་བའི་མེ་དང་ལུས་དབྱེར་མེད་ལྟ་བུར་སོང་ནས་
222



སྡུག་བསྔལ་དྲག་ཅིང་རྩུབ་པ་མི་བཟད་པ་དཔེ་བྱ་བར་དཀའ་བ་རྒྱུན་མི་ཆད་་་་
པར་མྱོང་བར་གསུངས། ཚ་དམྱལ་བརྒྱད་པོ་དེའི་མཐའ་སྐོར་ལ། མེ་མ་མུར་གྱི་
འོབས་དང་། རོ་མྱགས་ཀྱི་འདམ་དང་། སྤུ་གྲིའི་ལམ་སོགས་དང་། ཆུ་ཀླུང་རབས་
མེད་ཅེས་བྱ་བའི་ཉེ་འཁོར་བ་བཞི་བཞི་ཡོད་པར་གསུངས། དེ་དག་ཐམས་ཅད་
ཀྱང་སྡུག་བསྔལ་བཟོད་གླགས་མེད་པས་མནར་བཞིན་པའོ། །ཚ་དམྱལ་བརྒྱད་
པོ་དེའི་ཐད་སོ་བྱང་ཕྱོགས་སུ་དཔག་ཚད་ཁྲི་ཕྲག་རེའི་ཕ་རོལ་ན་གྲང་དམྱལ་་་
བརྒྱད་ཡོད་པར་གསུངས་ལ། དེ་ཡང་ས་འདི་ནས་དཔག་ཚད་སུམ་ཁྲི་ཉིས་སྟོང་
གི་འོག་ན་ཆུ་བུར་ཅན། དེ་ནས་དཔག་ཚད་ཉིས་སྟོང་ཉིས་སྟོང་གིས་ཆོད་པ་ན་
ཆུ་བུར་རྡོལ་བ། སོ་ཐམ་ཐམ་པ། ཀྱི་ཧུད་ཟེར་བ། ཨ་ཆུ་ཟེར་བ། ཨུཏྤ་ལྟར་གས་པ།
པདྨ་ལྟར་གས་པ། པདྨ་ལྟར་ཆེས་གས་པ་སྟེ་གྲང་དམྱལ་བརྒྱད་ཡོད་པར་
གསུངས་ལ། གྲང་དམྱལ་བརྒྱད་པོ་དེ་ཐམས་ཅད་ཀྱང་འོག་གཞི་འཁྱག་རོམ་གྱི་
དབུས་སུ་ཆུད་པ། ལོགས་ཐམས་ཅད་གངས་རིས་བསྐོར་བ། སྟེང་ནས་ཁ་བ་བུ་
ཡུག་འཚུབ་བཞིན་པ། མུན་པ་ཤིན་ཏུ་གནག་པས་རང་གི་ལག་པ་རྐྱང་བསྐུམ་
ཡང་མི་མཐོང་བ། འཇིགས་སུ་རུང་བ་ཡ་ང་བའི་གནས་དེར་ལུས་ཤིན་ཏུ་ཆེ་
བ་འཁྱག་རོམ་ནང་ན་གྲང་བའི་སྡུག་བསྔལ་བཟོད་གླགས་མེད་པས་གདུངས་ཏེ།
ལུས་དུམ་བུ་སྟོང་དུ་གས་པ། འཁྱག་རོམ་གྱི་ཁྲོད་ནས་སྲིན་བུ་ལྕགས་ཀྱི་
མཆུ་ཅན་དུ་མས་ལུས་ཕུག་སྟེ་རུས་པ་དང་རྐང་ལ་ཐུག་གི་བར་ཟ་བར་བྱེད་པ་
སོགས་སྡུག་བསྔལ་བརྗོད་ཀྱིས་མི་ལང་བ་མྱོང་བར་མདོ་དྲན་པ་ཉེར་བཞག་་་་་
ལས་གསུངས། འདིར་དམྱལ་བ་མནར་མེད་པ་དང་རྡོ་རྗེ་དམྱལ་བ་གཉིས་ཀྱི་
223



ཁྱད་པར་ནི། རྡོ་རྗེ་དམྱལ་བའམ་རྡོ་རྗེ་ཁབ་རྩེ་དམྱལ་བ་ནི་མནར་མེད་ལས་
ཀྱང་སྡུག་བསྔལ་ཚབས་ཆེ་བར་གསུངས་པ་ཡོད་མོད། རྗེ་བཙུན་བླ་མ་ཙོང་ཁ་
པ་ཆེན་པོའི་གསུང་ན་རྡོ་རྗེ་དམྱལ་བ་ཞེས་པའི་གསུང་ཚིག་གཅིག་ཀྱང་གཏན་
ནས་རྙེད་རྒྱུ་མེད་ཅེས་གཞན་རྣམས་གསུངས་ཀྱང་། བཀའ་གདམས་གོང་མ་
རྣམས་ཀྱི་གསུང་ན་རྡོ་རྗེ་དམྱལ་བ་ཞེས་པའི་གསུང་འདི་མང་དུ་འདུག་གོ །
གཏུན་བུ་ནི་ཇ་སོགས་རྡུང་བྱེད་ཀྱི་རྡོ་གཏན་དང་ཤིང་གཏུན་ནོ། །གསལ་ཤིང་
ནི་རྩེ་མོ་ན་མེ་འབར་བའི་མདུང་གི་མིང་སྟེ་གསལ་ནི་མེའི་དོན་ལ་འཇུག འཚེད་
པ་ནི་ཉ་ལ་སོགས་འཚོད་པའམ་བཙོས་པའི་དོན་ཏེ། བཙོ་བྱ། འཚེད་བྱེད།
བཙོས་ཟིན། ཚོས་ཤིག་ཅེས་པ་ལྟར་གོ་ཆོག འཇིགས་པའི་སྐད་ངན་ལྷང་ལྷང་
གྲག་ཅེས་པའི་སྐད་ངན་འདི་ལྷ་རྣམས་ཀྱི་མངོན་ཤེས་ཀྱིས་མ་གཏོགས་མི་གོ་་་
བར་གསུང་ཚུལ་ཡང་ཡོད། འདིར་དམྱལ་བའི་སྡུག་བསྔལ་བརྗོད་ཀྱིས་མི་ལང་
བར་གསུངས་པ་འདི་ནི་སྟོན་པ་བཅོམ་ལྡན་འདས་ཀྱིས་རྣམ་པ་ཐམས་ཅད་་་་་
མཁྱེན་པའི་ཡེ་ཤེས་ཀྱིས་མངོན་སུམ་དུ་གཟིགས་ནས་གསུངས་པ་ལགས་པས།
འདི་ནི་རྟོག་གེའི་རིགས་པས་སྒྲུབ་པ་དང་ཐག་གཅོད་པའི་གནས་མ་ཡིན་པས་
ངེས་པར་སྟོན་པའི་བཀའ་ཚད་མ་ཁོ་ན་ལ་བརྟེན་ནས་བསྒྲུབ་དགོས་སོ། །དེ་
ཡང་དམྱལ་བའི་སྡུག་བསྔལ་རྣམས་ལ་ལྕི་ཡང་གི་ཁྱད་པར་ཡོད་དེ། ཐིག་ནག་ནི་
ཡང་སོས་ལས་ལྕི་བ་དང་། བསྡུས་འཇོམས་དེ་ལས་ལྕི་བ་སྟེ་ཕྱི་མ་ཕྱི་མ་སྔ་མ་སྔ་
མ་ལས་ལྕི་བ་གྲང་དམྱལ་ལའང་རིགས་འགྲེས། །མདོར་ན་དམྱལ་བའི་གནས་དེ་
ན་ཡིད་དུ་འོང་བའམ་འདོད་པའི་དངོས་པོ་རྡུལ་ཕྲན་ཙམ་ཡང་མེད། བདེ་བའི་
224



གནས་སྐབས་སྐད་ཅིག་ཀྱང་མེད་ལ་སྡུག་བསྔལ་བརྒྱ་ཕྲག་དུ་མས་མནར། ཚ་
དམྱལ་བ་དང་གྲང་དམྱལ་བ་འདི་དག་གི་སྡུག་བསྔལ་ནི་དམྱལ་བ་བ་ཁོ་རང་་་་
གིས་ཉམས་སུ་མྱོང་ན་མ་གཏོགས་གཞན་གྱིས་བརྗོད་པར་མི་ནུས། འགྲོ་བ་མིའི་
སྡུག་བསྔལ་ཐམས་ཅད་ཕྱོགས་གཅིག་ཏུ་བསྡོམས་ཀྱང་དམྱལ་བའི་སྡུག་བསྔལ་
ཕྲ་མོ་ཙམ་གྱི་དོ་ཟླར་ཡང་མི་ཡོང་། ཚ་དམྱལ་བ་རྣམས་ལ་མི་ཡུལ་གྱི་མེས་ལུས་
ལ་སྲེག་པར་བྱེད་པ་ནི་དཔེར་ན་ཚད་པས་གདུང་བ་ལ་ཆུ་གཏོར་བ་ལྟ་བུའི་་་་
བསིལ་ཉམས་ཙམ་ཡོད་པ་ལས་ཚ་བའི་ཉམས་ཡོད་པར་མི་འགྱུར་ཏེ། དམྱལ་
བའི་མེའི་ཚ་ཚད་ནི་ཤིན་ཏུ་ཆེ་བའི་ཕྱིར་རོ། །དེ་འདྲ་བའི་དམྱལ་བའི་གནས་སུ་
ལྷུང་ན་ནི་སྐད་ཅིག་ཙམ་ཡང་བདེ་བའི་སྐབས་མེད་ཅིང་། ཆོས་ཚིག་གཅིག་
སེམས་པ་དང་། དགེ་སེམས་ཕྲ་མོ་རེ་ཡང་སྐྱེ་བར་དཀའ་ན་ཐེག་པ་མཆོག་གི་
ལམ་གྱི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱོང་བའི་གོ་སྐབས་ག་ལ་་་
ཡོད།
དེ་ཡང་དམྱལ་བའི་སྡུག་བསྔལ་བསམ་པའི་སྐབས་འདིར་རང་ཉིད་ཚ་་་་
དམྱལ་དང་གྲང་དམྱལ་གང་རུང་གི་གནས་སུ་སྐྱེས་ཡོད་པའི་ཉམས་བསྒོམས་ན་
ཡིད་འགྱུར་གྱི་མྱོང་བ་ཐོན་པ་ལ་དགོས་པ་ཁྱད་པར་ཅན་ཡོད་པར་གསུངས།
དེས་ན་ད་ལྟ་དལ་འབྱོར་ཕུན་སུམ་ཚོགས་པའི་སྐབས་འདིར་ཐེག་པ་མཆོག་གི་
ལམ་གྱི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་བསྒོམ་པ་ལ་སྐྱེས་བུའི་རྩལ་ཅི་་་་
ཡོད་ཀྱིས་འབད་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་ཤུགས་དྲག་ཏུ་གདབ་བོ། །
225



གཉིས་པ་ཡི་དྭགས་ཀྱི་སྡུག་བསྔལ་བསམས་ནས་བྱང་ཆུབ་ཀྱི་སེམས་སྒོམ་
པར་སྐུལ་བ་ནི། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་འདི་ལྟར་
བསམ་སྟེ། རང་ཉིད་དེ་རིང་ལྟ་བུར་ཤི་ནས་ལས་ངན་པའི་དབང་གིས་ཡི་དྭགས་
ཀྱི་གནས་སུ་ལྷུང་ན་སྡུག་བསྔལ་བཟོད་གླགས་མེད་པ་མྱོང་དགོས་ཏེ། དེ་ཡང་
ཟངས་གོག་མེས་བསྲེགས་པ་ལྟ་བུའི་གནས་དེར་ཡིད་དུ་འོང་བའི་དངོས་པོ་་་་
ཅུང་ཟད་ཀྱང་མེད་ལ། གནོད་པ་རྣམ་པ་མང་བོས་གང་བ། གཅོང་རོང་ཟབ་མོ་
ལ་སོགས་པའི་ཤིན་ཏུ་ཉམ་ང་བའི་གནས་ན། ལྟོ་བ་རི་ཙམ་ལ་མགྲིན་པ་རྟ་རྔ་
ཙམ། རྐང་ལག་འཇག་མ་ཙམ་ཡོད་པ། མགོ་ཤིན་ཏུ་ཆེ་བ། སྐུས་ལུས་ཐམས་ཅད་
ཁེབས་པ། སྡོང་དུམ་མེས་ཚིག་པ་ལྟ་བུ་ཤིན་ཏུ་ཡ་ང་བའི་ལུས་ཅན། རྐང་ལག་
གིས་ལུས་མི་ཐེག་པར་ས་ལ་འདྲེ་ལྡོག་ཅིང་རྒྱུ་བ། ལྔ་བ་ཆེན་པོ་བྲག་རི་འབུར་དུ་
དོད་པ་ལྟ་བུ་ལས་རྣག་ཁྲག་མང་དུ་འཛག་པ། ཁ་ཁབ་མིག་ཙམ་ལས་མེད་པ།
བཀྲེས་སྐོམ་གྱི་སྡུག་བསྔལ་གྱིས་ཆེར་གདུངས་ཏེ་ཁོང་བ་ནས་མེ་འབར་བ། ལོ་
བརྒྱའི་བར་དུ་ཟས་བཙལ་ཀྱང་ཆུ་ཐིགས་ཙམ་ཡང་རྙེད་དཀའ་བ། བརྒྱ་ལ་རྒྱང་
ནས་ཆུ་མཐོང་བ་ན་འཐུང་བར་འདོད་ནས་ཕྱོགས་དེར་ཕྱིན་པ་ན་ཆུ་མེད་པར་
མཚོན་ཆའི་ཆར་བ་འབབ་པ་དང་། འགའ་ཞིག་ལ་སྔོན་ནས་ཆུ་སྔོ་ཐིང་ངེ་
བར་འབབ་ཀྱང་ལས་ངན་ཅན་དེ་སླེབས་མ་ཐག་ཆུ་རྣག་ཁྲག་ཏུ་འགྱུར་བ་དང་།
མཚོན་ཆའི་ཕུང་བོར་འགྱུར་བ་སོགས་ཡ་ང་བ་ཤ་སྟག་ཏུ་འགྱུར་པས། ཆུ་མི་
མྱོང་བའི་ཁར་འཇིགས་པ་དང་གནོད་པ་བརྒྱ་ཕྲག་དུ་མས་གཙེས་ནས་སྡུག་་་་
བསྔལ་བ་དང་། དཔྱིད་དང་དབྱར་དུས་ཚ་བའི་ཚེ་ན་ཟླ་བའི་འོད་ལ་སོགས་པ་
226



རྣམས་ཀྱང་ལས་ངན་ཅན་དེ་ལ་མེ་འོད་ལྟ་བུའི་རེག་བྱ་ཤིན་ཏུ་ཚ་བར་གྱུར་་་་
ནས་ལུས་གདུངས་པ་དང་། དགུན་དུས་གྲང་བའི་ཚེ་ན་ཉི་འོད་ལུས་ལ་ཕོག་
ནུའང་གྲུང་བའི་རེག་བྱར་གྱུར་བས་གྲང་རེག་གིས་ཀུན་ནས་གདུངས་པ་སོགས་
སྡུག་བསྔལ་བརྗོད་ཀྱིས་མི་ལང་བ་མྱོང་དགོས་པར་གསུངས་པས། སྡུག་བསྔལ་
དེ་དག་རང་ཐོག་ཏུ་བབས་ན་ཅི་ཙུག་བྱེད། གནས་དེར་ལྷུང་ན་ནི་སྡུག་བསྔལ་
བཟོད་གླགས་མེད་པས་རྒྱུན་དུ་མནར་ནས་དགེ་སེམས་ཕྲ་མོ་རེ་ཡང་རྒྱུད་ལ་སྐྱེ་
བ་དཀའ་ན། བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱོང་བའི་གོ་སྐབས་ག་ལ་ཡོད།
དམྱལ་བ་དང་ཡི་དྭགས་གཉིས་ལ་སྡུག་བསྔལ་ཚད་མེད་པ་འདི་འདྲ་ཡོད་་་་་་
ནའང་ལས་ཀྱི་འཕེན་པ་མ་ཟད་ཀྱི་བར་དུ་མི་འཆི་ལ། ང་ཚོ་འགྲོ་བ་མི་རྣམས་
རྐྱེན་ཅུང་ཟད་ཙམ་གྱིས་ཀྱང་འཆི་བར་འགྱུར་བ་འདི་ནི་བདེ་འགྲོའི་ཡོན་ཏན་
ནམ་ཁྱད་ཆོས་སུ་བརྗོད་པ་ཡིན། དེས་ན་ཡི་དྭགས་ཀྱི་སྡུག་བསྔལ་བསམ་པ་འདི་
ཡང་ཐེག་པ་མཆོག་གི་ལམ་གྱི་སྙིང་བོ་བྱང་ཆུབ་ཀྱི་སེམས་རིན་པོ་ཆེ་སྒོམ་པ་་་་
དང་རྒྱུད་ལ་སྐྱེ་བའི་ཐབས་སུ་བསྒྱུར་བ་སྟེ། དོན་ལ་ལམ་གྱི་རིམ་པ་ཡོངས་སུ་
རྫོགས་པ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བའི་ཐབས་སུ་བསྒྱུར་དགོས་
པས། དེའི་ཚུལ་ལ་སྐྱེས་བུའི་རྩལ་ཅི་ཡོད་ཀྱིས་འབད་པར་བྱའོ། །དེ་ལྟར་བྱེད་
ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་
གདབ་བོ། །
གསུམ་པ། དུད་འགྲོའི་སྡུག་བསྔལ་བསམས་ནས་བྱང་ཆུབ་ཀྱི་སེམས་སྒོམ་
པར་སྐུལ་བ་ནི། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་འདི་ལྟར་
227



བསམ་སྟེ། རང་ཉིད་དེ་རིང་ལྟ་བུར་ཤི་ནས་ལས་ངན་པའི་དབང་གིས་དུད་
འགྲོའི་སྐྱེ་གནས་སུ་ལྷུང་ན་ནི་སྡུག་བསྔལ་བརྗོད་ལས་འདས་པ་མྱོང་དགོས་ཏེ།
དུད་འགྲོ་བྱིངས་ཏེ་མང་ཆེ་ཤས་ཀྱི་གནས་ནི་རྒྱ་མཚོ་ཆེན་པོའི་ནང་ན་ཆང་གི་་
སྦང་མ་བཞིན་དུ་སྤུངས་ཏེ་གནས། དུད་འགྲོ་ཆེ་བ་ཆུ་སྲིན་ལ་སོགས་པས་ཆུང་
བ་འབུམ་ཕྲག་མང་བོ་དུས་གཅིག་ལ་ཟ་བ་དང་། ཆུང་བ་རྣམས་ཀྱིས་ཆེ་བའི་
ལུས་ཕུག་སྟེ་ཟ་བ་དང༌། མི་ཡུལ་ན་གནས་པའི་དུད་འགྲོ་རྣམས་ནི་གསོད་པ་
དང་། འཆིང་བ་དང་། རྡེག་པ་དང་། ཁུར་གྱིས་ངལ་བ་དང་། སྤུ་འབྲེག་པ་དང་།
རྔོན་པས་འཚེ་བ་དང༌། ནང་ཕན་ཚུན་གཅིག་གིས་གཅིག་ཟ་བ་ལ་སོགས་པ་
སྡུག་བསྔལ་བརྗོད་ཀྱིས་མི་ལང་བ་རང་རེ་རྣམས་ཀྱི་མིག་ལ་སྣང་བ་འདི་བཞིན་
ཡིན་ལ། སྡུག་བསྔལ་གཞན་ལྟ་ཞོག རང་རེའི་མིག་ལ་སྣང་བའི་བོང་བུ་སྒལ་བ་
ཅན་རྒྱབ་ཐམས་ཅད་རྨས་ཁེངས་ཏེ་རྣག་ཁྲག་རྒྱུན་ཆད་མེད་པར་འཛག་ཀྱང་།
ད་དུང་སོས་བདེར་སྐུད་ཅིག་ཀྱང་སྡོད་དབང་མེད་པར། ཁུར་ཤིན་ཏུ་ལྕི་བས་
ནོན། དབྱུག་པ་སོགས་ཀྱིས་བདས་ཏེ་སྡུག་བསྔལ་བཟོད་གླགས་མེད་པ་མྱོང་བ་
འདི་འདྲ་རང་རེའི་ཐོག་ཏུ་བབས་ན་ཅི་ཙུག་བྱེད། ད་ལྟ་རང་རེའི་ལུས་ལ་
ཤུ་འབུར་ཏེ་རྨ་ཕྲ་མོ་རེ་བྱུང་ཡང་དེ་ལ་རེག་ཏུ་མི་བཟོད་པའི་སྡུག་བསྔལ་འདི་
འདྲ་ན། བོང་བུ་དེ་འདྲ་ཞིག་ཏུ་སྐྱེས་ན་ཅི་ཙུག་བྱེད། དེ་འདྲ་ཞིག་མི་འོང་བའི་
རང་དབང་ནི་མེད། གནས་དེ་འདྲ་ཞིག་ཏུ་ལྷུང་ན་ནི་ཆོས་ཚིག་གཅིག་ཀྱང་ཐོས་
པའི་སྐལ་བ་མེད། དགེ་སེམས་ཕྲ་མོ་རེ་ཡང་སྐྱེ་བར་དཀའ་ན་བྱང་ཆུབ་ཀྱི་
སེམས་ལ་བློ་སྦྱོང་བའི་གོ་སྐབས་ག་ན་ཡོད། དེས་ན་ད་ལྟ་དལ་འབྱོར་གྱི་རྟེན་
228



ཐོབ་པའི་སྐབས་འདིར་ཐེག་པ་མཆོག་གི་ལམ་གྱི་སྙིང་བོ་བྱང་ཆུབ་ཀྱི་སེམས་་་
རིན་པོ་ཆེ་བསྒོམ་པ་ལ་སྐྱེས་བུའི་རྩལ་ཅི་ཡོད་ཀྱིས་འབད་པར་བྱའོ། །དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་
ཏུ་གདབ་བོ། །
གཉིས་པ། དངོས་གཞིའི་གཉིས་པ་དཀོན་མཆོག་གསུམ་ལ་སྐྱབས་སུ་འགྲོ་
བའི་སྒོ་ནས་བྱང་ཆུབ་ཀྱི་སེམས་སྒོམ་པར་སྐུལ་བ་ནི། དེ་ནས་རང་གི་སྤྱི་བོར་བླ་
མ་ལྷ་སྒོམ་པའི་ངང་ཞེས་པ་ནས། ཚུལ་བཞིན་དུ་སྲུང་བར་བྱའོ། །ཞེས་པའི་བར་
གསུངས་ཏེ། སྤྱིར་སྐྱབས་འགྲོ་ལ་སྐྱེས་བུ་ཆེ་འབྲིང་ཆུང་གསུམ་གྱི་སྐྱབས་འགྲོ་
སོགས་ཡོད། སྐྱེས་བུ་ཆུང་ངུའི་སྐྱབས་འགྲོ་ནི་རང་ཉིད་ངན་སོང་གསུམ་གྱི་སྡུག་
བསྔལ་ལ་སྙིང་ནས་འཇིགས་ཤིང་དེ་ལས་སྐྱོབ་པའི་ནུས་པ་དཀོན་མཆོག་གསུམ་
ལ་ཡོད་པར་ཡིད་ཆེས་པའི་དད་པ་ཤེས་རབ་གཙོ་འཁོར་དང་བཅས་པའོ། །དེ་
ཡང་སྐྱབས་སུ་འགྲོ་བའི་ཚིག་ནི་སྐྱབས་འགྲོའི་ཚིག་ཡིན་ཡང་། སྐྱབས་འགྲོ་
དངོས་མིན་ཏེ། སྐྱབས་འགྲོ་ལ་སེམས་དང་སེམས་ལས་བྱུང་བ་ཞིག་དགོས་སོ། །
དེས་ན་ངན་འགྲོའི་སྡུག་བསྔལ་བསམ་པ་འདི་ཤིན་ཏུ་གལ་ཆེ་སྟེ། ངན་འགྲོའི་
སྡུག་བསྔལ་གསུངས་པའི་གཞུང་ལ་མ་བལྟས་ཤིང་དེའི་ཚིག་ཙམ་ཡང་རྣ་བས་་
མ་གོ་བར་སྡུག་བསྔལ་ཡིད་ལ་དྲན་རྒྱུ་གང་ཡང་མེད། སྐྱབས་འགྲོའི་རྒྱུ་མ་ཚང་
ན། སྐྱབས་འགྲོ་ཡང་ཡོང་ཐབས་མེད་དོ། །ད་ལྟ་ང་ཚོའི་ས་ཆར་མི་ཤི་ན་འདྲེ་རུ་
སྐྱེས་པར་སྐྲག་པ་ལས་དམྱལ་བ་དང་ཡི་དྭགས་སོགས་སུ་སྐྱེ་པར་དོགས་པ་ཙམ་
ཡང་མེད་པར། མི་ཤི་ན་སྐྱེ་བ་ཕྱི་མར་སླར་ཡང་མིར་སྐྱེ་བར་འགྱུར་སྙམ་དུ་
229



བསམ་པར་འདུག་པས། བསམ་བློ་འདི་ནི་ནོར་འཁྲུལ་ཞིག་རེད། དེས་ན་རྒྱལ་
བའི་གསུང་རབ་ལ་ཐོས་བསམ་གཏན་ནས་བྱས་མ་མྱོང་བའི་ཁྱིམ་པ་ཕོ་མོ་་་་་་
རྣམས་ཕྱི་མ་ངན་འགྲོར་སྐྱེ་བར་དོགས་པ་ཙམ་ཡང་མེད་པ་འདི་རྣམས་ཀྱི་རྒྱུད་
ན་སྐྱབས་འགྲོ་ཡོད་པར་འཇོག་གམ་མེད་པར་འཇོག་བསམ་བློ་ཞིབ་ཏུ་གཏོང་
དགོས་པའི་གནས་ཤིག་གོ །སྤྱིར་འདྲེ་ཟེར་བ་ཞིག་ཡོད་དམ་མེད་ཅེ་ན། དེ་ནི་
ཡོད་པར་ངེས་ཏེ། མི་ཤི་ན་ལྷ་མི་དུད་འགྲོ་དང་ཡི་དྭགས་དམྱལ་བ་སོགས་གང་
རུང་ཞིག་ཏུ་སྐྱེ་དགོས་པ་དེ་བཞིན་དུ་འདྲེ་རུ་སྐྱེ་རྒྱུ་ཡང་ཡོད་དེ། འདྲེ་ཞེས་པ་ནི་
ཡི་དྭགས་ཀྱི་རིགས་ཤིག་ཡིན་ཞིང་། ཡི་དྭགས་ལ་ནང་གསེས་རིགས་མི་འདྲ་བ་
སོ་ལྔ་བགྲང་སྲོལ་ཡོད། དེའི་ནང་ན་རང་རང་གི་ལས་ཀྱི་འཕེན་པ་མི་འདྲ་བའི་
དབང་གིས་ཉམ་ཐག་པ་དང་མཐུ་ཤིན་ཏུ་ཆེ་བ་ཅན་ཡང་ཡོད་པས། གོང་དུ་
ངན་སོང་གསུམ་དུ་ཕྱེ་བའི་ཡི་དྭགས་ནི་ཉམ་ཐག་པའི་སྐོར་དང་། གཞན་ད་ལྟ་
ང་རང་ཚོས་ཡོངས་གྲགས་ལ་གཞི་བདག་ཨ་མྱེས་ག་གེ་མོ་ཞེས་འབོད་པ་རྣམས་
ནི་ཡི་དྭགས་ཀྱི་རིགས་ལས་མཐུ་བོ་ཆེའི་སྐོར་ཡིན། འདྲེ་རུ་སྐྱེས་ནའང་ངན་
འགྲོར་སྐྱེས་པ་ཡིན་ཏེ། ཡི་དྭགས་ཀྱི་སྐྱེས་པ་བླངས་པའི་ཕྱིར་རོ། །དེས་ན་དཀོན་
མཆོག་གསུམ་ལ་སྐྱབས་སུ་འགྲོ་བའི་སྒོ་ནས་བྱང་ཆུབ་ཀྱི་སེམས་སྒོམ་པར་སྐུལ་
བ་ནི། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་འདི་ལྟར་བསམ་སྟེ།
ངན་འགྲོའི་སྡུག་བསྔལ་རྣམས་ལ་བསམས་ནས་འཇིགས་ཤིང་སྐྲག་པའི་བློ་བྱུང་
ན། དེ་ལས་སྐྱོབ་པའི་སྐྱབས་ནི་དཀོན་མཆོག་ཉིད་དུ་ངེས་ཏེ། སློབ་དཔོན་ཟླ་བ་
གྲགས་པས། སངས་རྒྱས་ཆོས་དང་དགེ་འདུན་ནི། །ཐར་པ་འདོད་པ་རྣམས་ཀྱི་
23)



སྐྱབས། །ཞེས་གསུངས་ཏེ། སངས་རྒྱས་དཀོན་མཆོག་དང་ཆོས་དཀོན་མཆོག་
དགེ་འདུན་དཀོན་མཆོག་སྟེ་དཀོན་མཆོག་རིན་པོ་ཆེ་རྣམ་པ་གསུམ་ནི་ཐར་པ་
འདོད་པ་རྣམས་ཀྱི་སྐྱབས་ཡིན་ཞིང་། དེ་ལ་སྐྱབས་སུ་འགྲོ་བ་ལ་རང་ཉིད་
འཁོར་བ་དང་ངན་སོང་གི་སྡུག་བསྔལ་ལ་འཇིགས་པ་དང་། དཀོན་མཆོན་
གསུམ་ལ་དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་པ་གཉིས་ཚང་ན་སྐྱབས་
འགྲོའི་རྒྱུ་ཚང་གི །དེ་གཉིས་ལས་གང་རུང་ཞིག་མ་ཚང་ན་ནི། སྐྱབས་འགྲོའི་རྒྱུ་
མ་ཚང་བས་སྐྱབས་འགྲོ་རྣམ་དག་ཏུ་མི་འགྱུར་ལ། དཔེར་ན་འཇིགས་སྐྱོབ་ལ་
སོགས་པའི་སྐབས་སུ་སྐྱབས་འགྲོ་ཙམ་རེ་ཡོད་པ་ནི། སྐྱབས་འགྲོ་བཏགས་པ་བ་
ལས་དངོས་གནས་པ་མིན་ཏེ། སྐྱབས་འགྲོའི་ངོ་བོ་ཨུ་ཐུ་བ། །རང་ཉིད་ལྷག་པར་
འཇིགས་པ་དང་། །དཀོན་མཆོག་སྐྱོབ་པའི་ནུས་ལྡན་དུ། །ཤེས་ལས་བྱུང་བའི་
དད་པ་ལ། །ཟླ་མེད་བླ་མ་མཆོག་ཁྱོད་བཞེད། །ཅེས་གསུངས་པ་ལྟར་རྒྱུ་གཉིས་
ལྡན་གྱི་སྐྱབས་འགྲོ་ནི་སྐྱབས་འགྲོ་རྣམ་དག་ཡིན་ནོ། །དེ་ཡང་འཁོར་བ་དང་
ངན་སོང་གི་སྡུག་བསྔལ་ལ་འཇིགས་པ་མེད་ན། སྐྱབས་འགྲོ་བྱེད་ཁུལ་བྱས་ཀྱང་
ཚིག་ཙམ་སྟེ། ཚིག་གི་གཡམ་ལ་རྒྱུགས་པའི་ལད་མོ་ཙམ་མ་གཏོགས་སྐྱབས་འགྲོ་
རྣམ་དག་འབྱུང་བའི་གནས་མེད། སྐྱབས་འགྲོ་རྣམ་དག་འབྱུང་མིན་འཁོར་བ་
དང་ངན་སོང་ལ་འཇིགས་པ་སྐྱེས་མིན་ལ་རག་ལས། དེ་ཡང་འཇིགས་པ་ཅི་ཙམ་
ཤུགས་ཆེ་བ་དེ་ཙམ་གྱིས་སྐྱབས་འགྲོ་ཤུགས་ཆེ་བ་དང་། འཇིགས་པའི་བློ་གཏན་
ནས་མེད་པ་ཞིག་ལ་སྐྱབས་འགྲོ་འབྱུང་བའི་གཞི་མེད་དོ། །འོ་ན་ད་ལྟ་ང་ཚོས་
སྐྱབས་འགྲོའི་ཚིག་བརྗོད་པ་རྣམས་སྐྱབས་འགྲོ་མ་ཡིན་ནམ་ཞེ་ན། ངན་སོང་ལ་
231



འཇིགས་པའི་བློ་ཡེ་ནས་མེད་པར་ངག་ནས་ཚིག་བརྗོད་པ་ལ་ཕན་ཡོན་ཙམ་་་
ཡོད་ཀྱང༌། སྐྱབས་འགྲོར་མི་འགྱུར་ཏེ། སྐྱབས་འགྲོའི་རྒྱུ་མ་ཚང་བའི་ཕྱིར་རོ། །རྒྱུ་
མ་ཚང་བ་ཡིན་ཏེ། རང་གིས་འདོད་རྒྱུ་ནི་འཁོར་བའི་ཕུན་ཚོགས་ལ་སྙིང་ཐག་
པ་ནས་ཞེན་ཆགས་དུང་དུང་བ་ཞིག་ཡོད་བཞིན་དུ་འདི་ལས་བསྐྱབ་ཏུ་གསོལ་
ཞེས་ཁ་ནས་ཇི་ལྟར་བརྗོད་ཀྱང་ཚིག་ཙམ་ལས་ཅི་ཡང་མེད་དེ། དོན་དུ་ན་ཁ་ཞེ་
གཉིས་མི་མཐུན་པ་དེ་འདྲ་ལ་དཀོན་མཆོག་གི་བྱིན་རླབས་ག་ལ་འཇུག་སྟེ་་་་་་
གཏན་ནས་འཇུག་མི་སྲིད་དོ། །ཡང་རང་གིས་སྒོ་གསུམ་གྱི་བྱ་བ་ཅི་བྱས་
མཐའ་དག་ཚེ་འདིའི་བསྙེན་བཀུར་སྙན་གྲགས་ཁོ་ནའི་དོན་བྱེད་བཞིན་དུ་ཁ་་
ནས་བདག་འཁོར་བ་ལས་ཐར་པར་མཛད་དུ་གསོལ་ཞེས་གསོལ་བ་བཏབ་ན། །
དཔེར་ན་དམུས་ལོང་གིས་མིག་ལྡན་ལ་མགོ་བསྐོར་བཏང་བ་ལྟ་བུར་འགྱུར། ད་
ལྟ་རང་རེས་ཚུལ་འཆོས་ཀྱི་ན་བཟས་བསྒྲིབས་པ་སྟེ། ཕྱིའི་བཟོ་ལྟ་བཅོས་མ་མིག་
ལ་མཛེས་མཛེས་ཞིག་བྱས་པ་མ་གཏོགས་དོན་དུ་ན་ཨཱ་ཙརྱ་མ་ནུ་དང་མཚུངས་
གསུངས། ཨཱ་ཙརྱ་མ་ནུ་ཞེས་པ་ནི་སྔོན་རྭ་སྒྲེང་དུ་མཉམ་མེད་ཇོ་བོ་ཆེན་པོའི་
སྐུ་འདྲ་བཞེངས་མཁན་གྱི་བཟོ་བོ་མིང་ལ་ཨཱ་ཙརྱ་མ་ནུ་ཞེས་པ་ཞིག་ཡོད་པ་དེ་
ཚེས་བཅོ་ལྔའི་ཟླ་བ་ཤར་བ་ན་དུས་པས། གཞན་ཞིག་གིས་ཁྱོད་ངུ་དོན་ཅི་ཡིན་
ཞེས་དྲིས་པ་ན། བཟོ་བོ་དེས། ད་ལྟ་ངེད་ཀྱི་ཡུལ་ན་ནང་མི་རྣམས་རྩེད་མོ་རྣམ་
པ་སྣ་ཚོགས་རྩེ་བཞིན་ཡོད་པའི་ཚུལ་དེ་དྲན་པར་འདུག་ཟེར། འོ་ན་ཁྱེད་ད་ལྟ་
རང་མྱུར་དུ་འཚང་རྒྱ་བ་དང་རང་གི་བུ་སྨད་དང་འཕྲད་པ་གཉིས་ལས་གང་་་་
འདམ་ཞེས་དྲིས་པ་ན། དེ་ན་རེ། འཚང་རྒྱ་བར་མི་འདོད། བུ་སྨད་དང་འཕྲད་པ་
232



འདམ་ཟེར་རོ། །དེ་བཞིན་དུ་ང་ཚོ་ཚང་མས་ཁ་ནས་དེ་ལྟར་མི་ཟེར་བ་མ་
གཏོགས། སེམས་ཀྱི་ཕུགས་དེ་དང་ཁྱད་པར་ཅི་ཡང་མེད་དེ། བློ་སྦྱོང་ཞེས་པ་ནི་
འདི་ལྟར་རང་གི་སེམས་དང་དམ་པའི་ཆོས་གཉིས་ཀ་སྦྱར་ནས་ཞིབ་སྡུར་བྱེད་
དགོས་པ་ཡིན། །ཚེ་འདིའི་མིག་ཉེ་ཕྲ་མོ་སྟེ་སྡུག་པའི་རྐྱེན་ནམ་ཡང་ན་དགའ་
བའི་རྐྱེན་ཕྲ་མོ་ཙམ་ལ་འཕྲད་ནའང་ཆོས་བློས་གཏོང་ཕོད་པའམ་ཆོས་བློ་ནས་
འདོར་རྒྱུ་ཤིན་ཏུ་སླ་བ་ཡིན། དེ་ཡང་བདེན་ཏེ། དཔེར་ན་རིག་གནས་གསར་
བརྗེའི་སྐབས་སུ་རང་ཅག་ལ་རྒྱལ་བའི་གསུང་རབ་དང་སྐུ་འདྲ་སོགས་རྟེན་་་་་
གསུམ་ཅི་ཡོད་ཐམས་ཅད་མྱུར་དུ་སྲིད་གཞུང་ལ་སྤྲོད་ཤོག གལ་ཏེ་གང་ཡོད་
རྣམས་མ་སྤྱད་ན་རྗེས་སུ་སྐྱོན་འདི་དང་འདི་ཡོད་ངེས་ཡིན་ཞེས་ཚོགས་འདུ་་་་
སོགས་ཀྱི་སྟེང་ནས་བསྒྲགས་པ་ན། རྟེན་གསུམ་ཅི་ཡོད་ཐ་ན་རྒྱལ་བའི་བཀའ་
འགྱུར་རིན་པོ་ཆེ་ཚར་རེ་བཞུགས་ཡོད་པའང་མྱུར་བ་མྱུར་དུ་ཁྱེར་ནས་གཞུང་
ལ་སྤྲོད་དུ་འགྲོ་བ་ལས། སྤྲོད་དུ་མི་འགྲོ་བར་སྦས་བསྐུངས་བྱས་ནས་སྲུང་སྐྱོབ་
བྱེད་མཁན་ཤིན་ཏུ་དཀོན། །དེ་ཡང་གཞུང་ལ་གང་སྤྲད་ཚད་ཀྱི་རྟེན་གསུམ་
གླེགས་བམ་རྣམས་མེར་བསྲེགས་པ་དང་སྐུ་འདྲ་རྣམས་རྡོ་དང་ཐོ་བས་བཅོམ་་
པ་གདོན་མི་ཟ་ལ། དེ་ལྟར་བཟོ་རྒྱུ་ཡིན་པ་ཤེས་བཞིན་ཏུ་སྤྲོད་རྒྱུ་ལ་དཀའ་
ཚེགས་མེད་པ་ང་རང་གིས་ཀྱང་ཧ་ཅང་མང་བོ་ཞིག་དངོས་སུ་མཐོང་བ་ཡིན་་་་
པས། འདི་ནི་ཆོས་བློས་གཏོང་ཕོད་པའི་རྟགས་ཡང་དག་ཡིན། འོན་ཀྱང་སྐབས་
དེར་ཁྱིམ་ཚང་ལ་དངུལ་སྒོར་འགའ་རེ་ཡོད་པ་རྣམས་ལ། སྒོར་མོ་ཡོད་ཚད་མྱུར་
དུ་སྤྱོད་ཤོག་ཅེས་ཇི་ལྟར་བསྒྲགས་ཀྱང་ཇི་དྲག་གང་དྲག་ལ་མ་ཐུག་གི་བར་དུ་་
233



སྤྲོད་ཁར་མི་ཉན་པར་ཐབས་སྣ་ཚོགས་ཀྱིས་བཤོལ་བ་འདིས་ང་ཚོ་ཡང་ཨཱ་ཙརྱ་
མ་ནུ་དང་འདྲ་བ་ཤེས་ཐུབ། །དེའི་རྐྱེན་གྱིས་དམ་པའི་ཆོས་ནི་ཁ་ནས་བཤད་རྒྱུ་
དེ་ཧ་ཅང་ལས་དཀའ་བ་ཞིག་མ་ཡིན་ཡང་། ལག་ལེན་དུ་ཐེབས་པ་ཤིན་ཏུ་
དཀའ་བས་ཆོས་ཡོང་མིན་ནི་ཉམས་ལེན་ལ་རག་ལུས་པ་ཡིན། གཞན་ལྟ་ཞོག་ཐ་
ན་ཡོན་བདག་ཕྱུག་པོ་ཞིག་གིས་གྲོང་ཆོག་ལ་བོས་ཚེ། རང་གིས་དགེ་སྦྱོར་ཟབ་
མོའི་ཉམས་ལེན་ཅི་བྱེད་བཞིན་ཡོད་ཀྱང་དེ་མ་ཐག་བསྐྱུར་ནས་དབུལ་བོས་་་་
གཏེར་རྙེད་པ་ལྟར་དགའ་བ་དང་། སངས་རྒྱས་ཀྱི་གོ་འཕང་དེ་ན་ཡོད་པ་ལྟར་
དགའ་བཞིན་སྤྲོ་བཞིན་ཕྱོགས་དེར་རྒྱུག་ངེས་པ་ཡིན། ཟླ་བ་གཅིག་གི་རིང་
ལ་འཚོ་བ་དཀའ་དཀའ་ཙམ་བྱུང་ནའང་བླ་མའི་དྲུང་ནས་བཀའ་ཆོས་ཅི་འདྲ་
ཟབ་མོ་ཉན་བཞིན་ཡོད་ཀྱང་འདི་ལྟར་ཉན་དཀའ་བ་ཡིན་ཞེས་ཆོས་གྲྭའི་ཁྲོད་
ནས་ཕྱིར་འབུད་རྒྱུར་ཐེ་ཚོམ་སྤུ་ཙམ་ཡང་མེད། །མདོར་ན་རང་རེ་རྣམས་ཀྱི་
སྤྱོད་པ་འདི་ལ་ཞིབ་ཏུ་བརྟགས་ན་འདི་འདྲ་ཤ་སྟག་ཏུ་སྣང་ངོ༌། །
དཀོན་མཆོག་ལ་ཡིད་ཆེས་པའི་དད་པ་ཞིག་མེད་ན་སྐྱབས་འགྲོ་རྣམ་དག་
ཏུ་མི་འགྱུར་ཏེ། རྒྱུ་མཚན་ནི་ཡིད་མ་ཆེས་ན་བློ་འགེལ་བ་མི་འོང་། བློ་མ་ཁེལ་ན་
སྙིང་ནས་སྐྱབས་སུ་སོང་བར་ག་ལ་འགྱུར་ཏེ་མི་འགྱུར་རོ། །སྐྱབས་སུ་སོང་ཞེས་
པ་ནི་དཀོན་མཆོག་ལ་བློ་འཁེལ་བའི་དོན་ཡིན། དེས་ན་ཐོག་མར་གལ་ཆེ་བ་ནི་
སྐྱབས་འགྲོའི་རྒྱུ་གཉིས་ཏེ། རང་ཉིད་འཁོར་བ་དང་ངན་སོང་གི་སྡུག་བསྔལ་ལ་
འཇིགས་པ་དང༌། དེ་ལས་སྐྱོབ་པའི་ནུས་པ་དཀོན་མཆོག་གསུམ་ལ་ཡོད་པར་
ཡིད་ཆེས་ཀྱི་དད་པ་གཉིས་ཡིན་པས། རྒྱུ་འདི་གཉིས་ཀ་ཚང་བ་ལ་འབད་པ་
234



གནད་ཀྱི་འགངས་ཡིན་ནོ། །གང་ལ་སྐྱབས་སུ་འགྲོ་བའི་ཡུལ་ནི་སྟོན་པ་སངས་
རྒྱས་དང་། དེས་བསྟན་པའི་ལུང་རྟོགས་ཀྱི་ཆོས་དང་། ཆོས་དེ་ཚུལ་བཞིན་དུ་
སྒྲུབ་པའི་འཕགས་པའི་དགེ་འདུན་རྣམས་ཁོ་ན་བསླུ་བ་མེད་པའི་སྐྱབས་ཡིན་་
ཏེ། སངས་རྒྱས་ནི་སྐྱབས་སྟོན་པ་པོ་དང་། ལུང་རྟོགས་ཀྱི་ཆོས་ནི་སྐྱབས་དངོས་
དང་། དགེ་འདུན་དཀོན་མཆོག་ནི་སྐྱབས་སྒྲུབ་པའི་གྲོགས་ཏེ་མིག་ལྟོས་བྱེད་ས་
དང་མ་དཔེ་བྱེད་ས་ཡིན། །དེས་ན་འདིར་གཙོ་བོར་སྟོན་པ་སངས་རྒྱས་ཚད་
མའི་སྐྱེས་བུ་ཡིན་པ་དང་མི་སླུ་བ་ཡིན་པར་ངེས་པ་རྙེད་པའི་ཡིད་ཆེས་ཀྱི་དད་
པ་དེ་ཐོག་མར་གལ་ཆེ་བ་ཡིན་ཏེ། སངས་རྒྱས་ལ་ཡིད་ཆེས་རྣམ་དག་ཅིག་བྱུང་
ན། དེས་བསྟན་པའི་ཆོས་ལ་ཡིད་ཆེས་ངང་གིས་འབྱུང་ཞིང་ཆོས་དེ་ཚུལ་བཞིན་
དུ་སྒྲུབ་པའི་འཕགས་པའི་དགེ་འདུན་རྣམས་ལའང་ཡིད་ཆེས་འབྱུང་། དེས་ན་
སྟོན་པ་སངས་རྒྱས་ཚད་མའི་སྐྱེས་བུ་ཡིན་པའི་ངེས་པ་རྙེད་པ་ལ་རྒྱས་པར་བྱས་
ན་ཚད་མ་རྣམ་འགྲེལ་ལ་བརྟེན་དགོས། དེའི་བརྗོད་བྱའི་སྙིང་བོ་ནི་སྟོན་པ་
སངས་རྒྱས་ཚད་མའི་སྐྱེས་བུ་མཐར་ཐུག་ཡིན་པར་བསྒྲུབས་པའམ་གཏན་ལ་་་
ཕབ་ནས་སྟོན་པས་ན་བསྟན་པ་འདི་ཉིད་ཐར་པ་འདོད་པ་རྣམས་ཀྱི་འཇུག་་་
ངོགས་བླ་ན་མེད་པར་བསྒྲུབས་ཡོད་དེ། ཚད་མར་གྱུར་པ་འགྲོ་ལ་ཕན་བཞེད་
པ། །སྟོན་པ་བདེ་གཤེགས་སྐྱོབ། ཅེས་གསུངས་པ་ནི་བསྟན་བཅོས་ལུས་ཀྱི་རྣམ་
གཞག་ལྟ་བུ་ཡིན་པས། སྟོན་པའི་བསྟན་པའི་ལུང་རྟོགས་ཀྱི་ཆོས་ཏེ་ལུང་གི་ཆོས་
ལ་བརྟེན་ནས་རྟོགས་པའི་ཆོས་རྒྱུད་ལ་སྐྱེ་དགོས། གང་ཟག་གང་གི་རྒྱུད་ལ་
བསྐྱེད་བྱ་ནི་རྟོགས་པའི་བསྟན་པ་དང་དེ་སྐྱེད་བྱེད་ནི་ལུང་གི་བསྟན་པ་ཡིན་་་་
235



པས། རྟོགས་པའི་བསྟན་པ་ནི་འབྲས་བུ་དང་ལུང་གི་བསྟན་པ་ནི་དེའི་རྒྱུ་ཡིན།
ཆོས་དེ་ཚུལ་བཞིན་དུ་སྒྲུབ་པའི་འཕགས་པའི་དགེ་འདུན་རྣམས་ཏེ། འདིར་
འཕགས་པའི་དགེ་འདུན་ཡིན་ན་དགེ་འདུན་དཀོན་མཆོག་ཡིན་པས་ཁྱབ་བོ། །
འོ་ན་སོ་སྐྱེ་དགེ་འདུན་རྣམས་དགེ་འདུན་དཀོན་མཆོག་ཨེ་ཡིན་ཞེ་ན། དེ་ནི་
བཏགས་པ་བ་ལས་དགེ་འདུན་དཀོན་མཆོག་དངོས་མིན་ཡང་། དེ་ལ་དགེ་
འདུན་དཀོན་མཆོག་དངོས་ཀྱི་འདུ་ཤེས་བཟུང་ནས་མཆོད་ན་དགེ་འདུན་་་་་
དཀོན་མཆོག་དངོས་ལ་མཆོད་པའི་ཕན་ཡོན་འབྱུང་བ་བཞིན་དུ་སོ་སྐྱེ་དགེ་་་
འདུན་ལ་བརྙས་དམོད་དང་ཁྱད་གསོད་ལ་སོགས་པའི་མ་གུས་པ་བྱས་ན་་་་་་
འཕགས་པའི་གང་ཟག་ལ་མ་གུས་པའི་ཉེས་པའང་འབྱུང་ངེས་པ་ཡིན། དེ་
བཞིན་ལུང་རྟོགས་ཀྱི་དམ་ཆོས་ཀྱང་དེ་དང་མཚུངས་པར། དཔེར་ན་བཀའ་
འགྱུར་དང་བསྟན་འགྱུར་གཉིས་ཀྱི་གླེགས་བམ་ནི་ལུང་རྟོགས་གཉིས་ཀའི་གང་
ཡང་མ་ཡིན་ཏེ། ལུང་གི་ཆོས་ཡིན་ན་རྗོད་བྱེད་ཡིན་དགོས་ལ། རྗོད་བྱེད་ཡིན་ན་
སྒྲའི་སྐྱེད་མཆེད་ཡིན་དགོས། འོན་ཀྱང་བཀའ་བསྟན་གྱི་གླེགས་བམ་ལ་མཆོད་
པ་བྱས་ན་དམ་ཆོས་དངོས་ལ་མཆོད་པ་བྱས་པའི་ཕན་ཡོན་ཐོབ་པས། དེ་ལ་མ་
གུས་པ་བྱས་ན་ཆོས་ལ་བརྙས་དམོད་བྱས་པའི་ཉེས་དམིགས་འབྱུང་ངོ༌། །དེ་
བཞིན་དུ་སྟོན་པའི་འདྲ་སྐུ་སྟོན་པ་དངོས་མིན་ཡང་དེ་ལ་མཆོད་པ་བྱས་ན་སྟོན་
པ་དངོས་ལ་མཆོད་པ་བྱས་པའི་ཕན་ཡོན་འབྱུང་བ་དེ་བཞིན་དུ་དེ་ལ་མ་གུས་་
པ་བྱས་ན་སྟོན་པ་ལ་མ་གུས་པའམ་མ་དད་པ་བྱས་པའི་ཉེས་དམིགས་ཀྱང་་་་་
འབྱུང་བའི་ཕྱིར་རོ། །དེ་ལྟར་འབྱུང་བའི་རྒྱུ་མཚན་ཅི་ཞེ་ན། འདི་ནི་ལུང་ཚད་
236



མས་སྒྲུབ་དགོས་ཏེ། དེ་ལྟར་ཡིན་ཚུལ་རྒྱལ་བའི་གསུང་རབ་ལས་རྒྱ་ཆེར་
གསུངས་པའི་ཕྱིར་རོ། །དེས་ན་སངས་རྒྱས་དང་ཆོས་དང་དགེ་འདུན་རྣམས་ཁོ་
ན་བསླུ་བ་མེད་པའི་སྐྱབས་སུ་འཛིན་དགོས་ཀྱི། འཇིག་རྟེན་གྱི་ལྷ་མཐུ་བོ་ཆེ་
རྣམས་གཏན་གྱི་སྐྱབས་སུ་བཟུང་མི་ཆོག་པ་སྟེ་ཚེ་འདི་ཕྱི་བར་དོ་ཀུན་ཏུ་ཁྱེད་་
མཁྱེན་སྙམ་པའི་བློ་བཀལ་ནས་སྐྱབས་སུ་བཟུང་མི་ཆོག་ལ་དེ་ལྟར་སྐྱབས་སུ་་་་
བཟུང་བ་ལ་ཕན་ཡོན་ཡང་མེད་དེ། ཁོ་རང་ཡང་འཁོར་བའི་འདམ་དུ་བྱིང་ནས་
ཡོད་པས། འགྱེལ་པས་འགྱེལ་པ་སློང་མི་ནུས་པ་བཞིན་ནོ། །འོན་ཀྱང་གནས་
སྐབས་ཀྱི་གྲོགས་འཆའ་བ་ཙམ་བྱས་ན་རུང་སྟེ། དཔེར་ན་སྨན་པ་ལ་ནད་གསོ་
བའི་རེ་ལྟོས་འཆའ་བ་ལྟར་གནས་སྐབས་སུ་བསང་དང་གསེར་སྐྱེམས་རེ་འབུལ་
བ་དང་མཆོད་མེ་སྙན་ཤལ་རེ་ཕུལ་ཏེ་འཕྲིན་ལས་བཅོལ་ན་མི་ཆོག་པ་མེད་དོ། །
འདི་ཡང་ལས་དང་བོ་བ་རྣམས་ཀྱིས་དེ་ལྟར་བྱེད་རུང་བ་ལས་ལྟ་བའི་གདེང་
ཐོབ་པའི་གང་ཟག་ཞིག་ཡིན་ཚེ། འཇིག་རྟེན་པའི་ལྷ་དང་འཇིག་རྟེན་ལས་
འདས་པའི་ལྷ་ཞེས་ཁྱད་པར་འབྱེད་རྒྱུ་མེད་དེ། ལྟ་ཐོག་ཏུ་བཞག་ན་གང་ཡང་
མཉམ་པ་ཉིད་ཡིན་པའི་ཕྱིར་དང་། སྔགས་ཀྱི་རྣལ་འབྱོར་བ་བསྐྱེད་རིམ་གྱི་
རྟོགས་པ་ཐོབ་པ་ཞིག་ཡིན་ནའང་གང་སྣང་བདེ་སྟོང་གི་རྣམ་རོལ་དུ་འཆར་བ་
ཡིན་ཏེ། འཇིག་རྟེན་པ་རྣམས་ནི་ཕལ་བ་དང་གཞན་རྣམས་མཆོག་གོ་སྙམ་པ་
སོགས་གང་ཟག་དེའི་བློ་ངོ་ན་མཆོག་དམན་གྱི་ཁྱད་པར་འབྱེད་རྒྱུ་མེད་དོ། །
འཇིག་རྟེན་གྱི་ལྷ་མཐུ་བོ་ཆེ་དཔེར་ན་ལྷ་དབང་ཕྱུག་དང་ཚངས་པ་ཁྱབ་འཇུག་
སོགས་སྐྱབས་སུ་འཛིན་པའི་ཕྱི་རོལ་མུ་སྟེགས་པ་རྣམས་དང་། ཆོས་ལོག་པར་
237



སྟོན་པའི་མི་དགེ་བའི་བཤེས་གཉེན་རྣམས་དང༌། དེ་དག་གི་བསྟན་པའི་ཆོས་
བཅོས་མ་སྟེ་ཆོས་དང་ཚུལ་མཚུངས་ཀྱང་དོན་ངོ་མར་ཆོས་མ་ཡིན་པ་རྣམས་ནི་
ལྟར་སྣང་ཙམ་སྟེ། སྤྱིར་ཆོས་ཞེས་པ་ནི་རང་གི་ངོ་བོ་འཛིན་པ་ཆོས་ཀྱི་མཚན་
ཉིད་ཡིན་པས་མ་མཐའང་རང་ཉིད་ངན་སོང་ལས་འཛིན་པ་ཞིག་ཡིན་དགོས། །
གཞན་འཁོར་བ་ལས་འཛིན་པ། སྲིད་ཞིའི་འཇིགས་པ་ལས་འཛིན་པ་བཅས་ཀྱི་
སྒོ་ནས་འཇོག་དགོས་པས། དེའི་དོན་མ་ཚང་བ་ལ་ཆོས་མ་ཡིན་པའམ་ཆོས་ལྟར་
སྣང་བ་ཞེས་བརྗོད་པ་ཡིན། དམ་པའི་ཆོས་འདི་ལས་ཕྱི་རོལ་ཏུ་གྱུར་པའི་གྲོགས་
ངན་རྣམས་ལ་སྐྱབས་སུ་མི་བཟུང་སྟེ། མཐར་ཐུག་གི་སྐྱབས་སུ་འགྱུར་བ་ནི་རྒྱུ་
མཚན་བཞིའི་སྒོ་ནས་འཇོག་པས། རྒྱུ་མཚན་བཞི་ནི། རང་ཉིད་འཇིགས་པ་
ཐམས་ཅད་ལས་གྲོལ་བ། གཞན་འཇིགས་པ་ལས་སྒྲོལ་བའི་ཐབས་ལ་མཁས་པ།
ཀུན་ལ་ཐུགས་རྗེ་ཆེན་པོ་ཉེ་རིང་མེད་པར་འཇུག་པ། ཕན་བཏགས་མ་བཏགས་
ཐམས་ཅད་ཀྱི་དོན་མཛད་པ་སྟེ་བཞི་བོ་འདི་ཚང་དགོས་ལ། འདི་ལྟ་བུའི་ཡོན་
ཏན་ཁྱད་པར་ཅན་རྣམས་ཚང་བ་ནི་སྟོན་པ་སངས་རྒྱས་ཉག་གཅིག་ཡིན་གྱི།
གཞན་སུ་ལའང་འདི་ལྟ་བུའི་ཡོན་ཏན་མེད་དེ། དཔེར་ན་བྱང་ཆུབ་སེམས་
དཔའ་ས་བཅུ་བ་རྣམས་ལའང་ཡོན་ཏན་འདི་ཚང་བར་མེད་དེ། རང་ཉིད་
འཇིགས་པ་ཐམས་ཅད་ལས་གྲོལ་བ་མ་ཡིན་པར་ཤེས་སྒྲིབ་ཀྱི་འཇིགས་པ་དང་
དང་བཅས་པ་ཡིན་པའི་ཕྱིར་དང་། གཞན་འཇིགས་པ་ལས་སྒྲོལ་བའི་ཐབས་ལ་
མཁས་པའང་མ་ཡིན་ཏེ། མཁྱེན་བརྩེའི་ནུས་པ་མཐར་ཐུག་རྙེད་མེད་པའི་ཕྱིར་
རོ། །འཇིག་རྟེན་གྱི་ལྷ་མཐུ་བོ་ཆེ་རྣམས་ནི་སླུ་བ་མེད་པའི་སྐྱབས་མ་ཡིན་ཏེ།
238



རང་ཉིད་འཁོར་བའི་འཇིགས་པ་ལས་གྲོལ་བ་མ་ཡིན་པས་གཞན་འཇིགས་པ་་
ལས་སྒྲོལ་བའི་ཐབས་ལ་མཁས་པ་ག་ལ་སྲིད། ཀུན་ལ་ཐུགས་རྗེ་ཆེན་པོ་ཉེ་རིང་
མེད་པར་འཇུག་པའང་མ་ཡིན། ཕན་བཏགས་མ་བཏགས་ཐམས་ཅད་ཀྱི་དོན་
མཛད་པ་མ་ཡིན་ཏེ། ཕན་བཏགས་པ་ལ་གྲོགས་བྱེད་ཅིང་ཕན་མ་བཏགས་པ་ལ་
གྲོགས་མི་བྱེད་པའི་ཕྱིར་རོ། དེས་ན་སྟོན་པ་སངས་རྒྱས་ཁོ་ན་སླུ་བ་མེད་པའི་
སྐྱབས་སུ་ངེས་ལ། དེས་བསྟན་པའི་ཆོས་དང་། ཆོས་དེ་ཚུལ་བཞིན་དུ་སྒྲུབ་
པའི་དགེ་འདུན་རྣམས་ཀྱང་སྐྱབས་ཀྱི་མཐར་ཐུག་ཏུ་ཡིད་ཆེས་པར་འགྱུར་བས།
དཀོན་མཆོག་གསུམ་གྱི་ཡོན་ཏན་སྒོ་དུ་མ་ནས་ཡང་དང་ཡང་དུ་བསམ་ལ་དང་
བའི་དད་པ་དང་ཡིད་ཆེས་པའི་དད་པ་ཅི་འཕེལ་གང་འཕེལ་ཞིག་བྱ་དགོས་པ་
ཡིན། འཇིགས་པ་དང་དད་པ་དྲག་པོས་ཀུན་ནས་བསླངས་པ་ལས་ཀྱང་། གཙོ་
བོར་འཇིགས་པ་དྲག་པོས་ཀུན་ནས་བསླངས་པ་ཞིག་དགོས་ཏེ། འཁོར་བ་དང་
ངན་སོང་གི་སྡུག་བསྔལ་ལ་འཇིགས་པ་དྲག་པོ་ཞིག་ཡོད་ན། དེ་ལས་སྐྱོབ་པའི་
སྐྱབས་མི་འཆའ་བའི་རང་དབང་མི་འོང་བ་ནི་དཔེར་ན་ནད་དྲག་པོ་ཞིག་གིས་
ཟིན་ན་ནད་དེ་ལས་ཐར་པའི་ཐབས་སྨན་དང་སྨན་པ་མ་བཙལ་བར་སྡོད་མི་་་
ཚུགས་པ་བཞིན། དེས་ཀུན་ནས་བསླངས་ཏེ་རེ་ས་གཞན་ན་མེད་པའི་རེ་ལྟོས་
དང་བཅས་སྙིང་ཐག་པ་ནས་སྐྱབས་སུ་འགྲོ་བར་བྱའོ། །
ཇི་ལྟར་སྐྱབས་སུ་འགྲོ་བའི་ཚུལ་ནི། སངས་རྒྱས་དང་ཆོས་དང་དགེ་འདུན་
རྣམས་ཀྱི་ཡོན་ཏན་སོ་སོར་ཤེས་པར་བྱོས་ལ། ཡང་དང་ཡང་དུ་ཡིད་ལ་བྱས་
ཏེ་ངེས་ཤེས་འདྲོངས་ཚུལ་དང་ཡིད་ཆེས་ཀྱི་དད་པ་སྐྱེད་ཚུལ་སོགས་ནི་སྐྱབས་
239



འགྲོའི་ཁྲིད་ཡིག་དང་ལམ་རིམ་ཆེན་མོ་སོགས་ན་རྒྱས་པར་གསུངས་འདུག་པས་
དེ་དག་ལས་ཤེས་པར་བྱའོ། །དཀོན་མཆོག་གསུམ་སོ་སོའི་ངོ་བོ་དང་། སོ་སོའི་
ཁྱད་པར། སོ་སོར་གུས་པ་ཇི་ལྟར་སྒོམ་པ་དང་། སོ་སོར་མཆོད་པ་ཇི་ལྟར་བྱ་བ་
དང་། དཀོན་མཆོག་གསུམ་དང་དེ་ལས་ཕྱི་རོལ་ཏུ་གྱུར་པ་རྣམས་ཀྱི་མཆོག་
དམན་གྱི་ཁྱད་པར་ནི་ལམ་རིམ་ཆེན་མོ་སོགས་ལ་ཞིབ་ཏུ་བལྟས་ནས་ཤེས་པར་
བྱ་དགོས། དེ་ནས་སྟོན་པ་བཅོམ་ལྡན་འདས་ཚད་མའི་སྐྱེས་བུ་ཡིན་པ་དང་།
དེས་བསྟན་པའི་ཆོས་ནི་ཆོས་རྣམ་དག་ཡིན་པ། ཆོས་སྒྲུབ་པའི་དགེ་འདུན་ཡང་
རྣམ་པར་དག་པ་ཡིན་པའི་ཚུལ་ལ་རིགས་པ་ཡང་དག་གིས་སྒོ་སྣ་ཚོགས་ནས་་་
དཔྱད་པ་ཡང་ཡང་དུ་བཏང་སྟེ་ངེས་པ་བརྟན་པོ་བཙལ་བར་བྱ། དེ་ཡང་
སོ་སོར་རྟོག་པའི་ཤེས་རབ་ཀྱིས་དཔྱད་པ་མ་བཏང་བར་བླུན་དད་ཁོ་ན་བྱས་་་
ནའང་མི་ཆོག་པ་མེད་མོད། བླུན་དད་ཙམ་ལ་བརྟེན་ནས་སྟོན་པ་བཅོམ་ལྡན་
འདས་ནི་གཞན་ལས་ཁྱད་པར་ཅན་ཞིག་ཡིན་སྙམ་པ་ཙམ་ལས་སྐྱེས་མི་ཐུབ་་་་
པས་ན། གཞན་སྡིག་གྲོགས་སོགས་ཀྱིས་དེ་ལ་དད་པས་དགེ་བ་ཅི་ཡང་མེད།
ཕན་པ་ཅི་ཡང་མི་འབྱུང་ལྟ་བུ་སོགས་བདུད་ཀྱི་ཚིག་མང་བོ་བརྗོད་པ་ན་དེའི་
དབང་དུ་འགྲོ་ཉེན་ཆེ་བས། དགོད་པའི་ཁ་ལ་བལྟས་ན་དགོད་བྲོ་བ་དང་དུ་
བའི་ཁ་ལ་བལྟས་ན་ངུ་བྲོ་བའི་དཔེ་རྗེས་སུ་འགྲོ་ཉེན་ཆེ། དེས་ན་ངེས་པར་དུ་
དེའི་ཚུལ་ལ་སོ་སོར་རྟོག་པའི་ཤེས་རབ་ཀྱིས་དཔྱད་ནས་ངེས་པ་བརྟན་པོ་རྙེད་
ན་བདུད་དགའ་རབ་དབང་ཕྱུག་སོགས་ཀྱིས་ཀྱང་བློ་གཞན་དུ་སྒྱུར་བར་མི་་་་
ནུས་པ་ཞིག་བྱ་དགོས་སོ། །འོན་ཀྱང་བླུན་དད་ཡིན་ན་ངེས་པར་དུ་བསྒྱུར་ནུས་
240



ཤིང་འགྱུར་འགྲོ་བས་ཁྱབ་པ་ཡང་མེད་དེ། དཔལ་ལྡན་རྡོ་རྗེ་འཇིགས་བྱེད་ཀྱི་
རྒྱུད་རྟོག་པ་གསུམ་པ་ལས། ཡང་ན་བླུན་པོ་དད་པ་བརྟན། །དེ་ལ་སྦྱོར་བའི་
དངོས་གྲུབ་ཉེ། །རྟོག་ཅིང་དཔྱོད་པའི་རྟོག་གེ་བ། །དེ་ལ་སྦྱོར་བའི་དངོས་གྲུབ་
རི་ིང༌། །ཞེས་གསུངས་པ་ལྟར། རྟོག་དཔྱོད་པ་རྣམས་ཀྱིས་ཐེ་ཚོམ་བྱེད་སའི་
གནས་མང་ཞིང་ཐེ་ཚོམ་བྱེད་པའི་ཚད་ཐལ་དྲགས་ན་ནི། དཀོན་མཆོག་གསུམ་
ལ་དད་པའི་དད་པ་དེ་ཡང་ཐེ་ཚོམ་གྱི་རྒྱུ་རུ་འགྲོ་བའང་མང་བས། རྟོག་དཔྱོད་
བྱེད་པའི་ཚེ་ན་རྟོག་དཔྱོད་བྱེད་ཚད་ཧ་ཅང་ཐལ་ཆེ་བ་མ་ཡིན་པ་ཞིག་གལ་ཆེ།
བླུན་པོའི་ནང་ནའང་དད་པ་བརྟན་པོ་གང་གིས་ཀྱང་སྒྱུར་མི་ཐུབ་པ་ཡང་ཡོད་
པས། དེ་ཙམ་ཡང་ཧ་ཅང་རྩ་ཆེན་པོ་སྟེ་དེ་ལ་སྦྱོར་བའི་དངོས་གྲུབ་ཉེ། ཞེས་
གསུངས་པ་ལྟར་དཀོན་མཆོག་གི་བྱིན་རླབས་ཆེ་མི་ཆེ་ནི་ཡིད་ཆེས་ཀྱི་དད་པ་་་
བརྟན་མི་བརྟན་གྱི་རྗེས་སུ་འགྲོ་ལྡོག་བྱེད་པ་ཡིན་ནོ། །དེ་ལྟར་ངེས་པ་འདྲོངས་
པ་སྟེ་བློ་ཐག་རྦད་ཆོད་ཅིག་བྱུང་ན་ནི་ཤིན་ཏུ་བསྔགས་ཏེ། དཀོན་མཆོག་ལ་
སྐྱབས་སུ་འགྲོ་བ་འདི་ཐོག་མ་མེད་པ་ནས་གོམས་པ་སོང་བ་ཞིག་མ་ཡིན་པར་
ད་ལྟར་གསར་དུ་གོམས་པ་ལྟ་བུ་ཞིག་ཡིན་ན། བློ་བཅོས་མ་ཞིག་མ་གཏོགས་
དང་བོ་ཉིད་ནས་བཅོས་མ་མིན་པ་ཞིག་ཡོང་ཐབས་བྲལ། བློ་བཅོས་ནས་བཙན་
ཚུགས་ཀྱིས་འཇུག་ན། དེ་ལ་བློ་འཇུག་རྒྱུ་དེ་དཀའ་བ་ལྟར་སྣང་ཡང་། དེ་དཀའ་
མོ་ཞིག་རེད་སྙམ་དུ་སྐྱུར་མ་བཞག་པར། ཡང་དང་ཡང་དུ་གོམས་པར་བྱས་ཤིང་
འབད་པ་བྱས་ན། བློ་གོམས་པའི་རྗེས་སུ་འགྲོ་བ་རྟེན་འབྲེལ་མི་སླུ་བའི་ཆོས་
ཉིད་ཡིན། དེ་འདུས་བྱས་ཡིན་པས་ན། འདུས་བྱས་ཀྱི་ཆོས་ཐམས་ཅད་སོ་ན་མི་
241



སྡོད་པའང་ཆོས་ཉིད་ཡིན་པས་གོམས་པར་འགྱུར་རོ །འབད་པ་བྱས་ནས་
གོམས་པར་གྱུར་ན། དཀོན་མཆོག་གསུམ་རྗེས་སུ་དྲན་པ་བསྐྱེད་མ དགོས་པར་
ངང་གིས་འཇུག་པ་ཞིག་འོང་བ་དང་། རྗེས་སུ་དྲན་པའི་སངས་རྒྱས་དེ་འདྲ་
ཞིག་བདག་གིས་ཀྱང་ཐོབ་ན་ཅི་མ་རུང་སྙམ་དུ་བྱང་ཆུབ་ཀྱི་སེཀ། སུ་བསྐྱེད་ ་ ་ ་ ་ ་
དང་། ཉིན་མཚན་ཀུན་ཏུ་སངས་རྒྱས་ཡིད་ཡུལ་དུ་སྣང་བར་འགྱུར་བ་སྟེ་ཡིད་
ལ་དྲན་པ་ཞིག་འབྱུང་བ་དང་། ཧ་ཅང་དགའ་བ་དང་སྡུག་པ་སོགས་རྐྱེན་
གང་འདྲ་ཞིག་བྱུང་བའམ་འཕྲད་ཀྱང་དཀོན་མཆོག་རྗེས་སུ་དྲན་པའི་བློ་དེ་མི་
འགྱུར་བ་སོགས་ཡོན་ཏན་མཐའ་ཡས་པ་ཞིག་ཡོད་པར་མདོ་ལས་གསུངས།
གོང་དུ་བཤད་པ་ལྟར་དང་བོ་ཉིད་ནས་བློ་བཅོས་མ་མིན་པ་ཞིག་ཡོང་ཐབས་
མེད་པ། དང་བོར་བློ་བཅོས་ནས་ཡང་དང་ཡང་དུ་བཙན་ཚུགས་ཀྱིས་འཇུག་ན་
གོམས་པ་བྱང་ཆུབ་སྟེ་ངེས་པ་བརྟན་པོ་ཞིག་རྙེད་པར་འགྱུར། དེ་ལྟར་རྙེད་ནས་
སྟོན་པ་སངས་རྒྱས་ལ་སངས་རྒྱས་ཀྱི་སར་བགྲོད་པའི་ལམ་སྟོན་པ་པོ་སྟེ། དཔེར་
ན་གྲོང་ཁྱེར་ཞིག་ལ་འགྲོ་ན་དེར་འགྲོ་སའི་ལམ་སྟོན་པ་པོ་དང་འདྲ་བར་ནམ་་
ཡང་བསླུ་བ་མེད་པའི་སྐྱབས་སུ་འཛིན་པ་སྟེ། དེས་བསྟན་པ་བཞིན་དུ་སོང་ན་
ནོར་སོ་མི་འབྱུང་སྙམ་པའི་འདུ་ཤེས་བསྐྱེད་དགོས་ཤིང་། རང་ཉིད་ཀྱང་མར་
གྱུར་པའི་འགྲོ་བ་སེམས་ཅན་ཐམས་ཅད་ཀྱི་དོན་དུ་སྐྱོན་ཀུན་ཟད་དང་ཡོན་་་་
ཏན་ཀུན་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་དེ་ལྟ་བུ་ཞིག་ཅི་ནས་་
ཀྱང་ཐོབ་པར་བྱ་སྙམ་དུ་ཁས་ལེན་དམ་བཅའ་འཛིན་དགོས། རང་གིས་
གང་ཉམས་སུ་བླང་རྒྱུའི་ལམ་གྱི་རིམ་པ་སྟེ་འགོ་བཤེས་གཉེན་བསྟེན་ཚུལ་ནས་
242



བཟུང་འབྲས་བུ་ཆོས་ཀྱི་སྐུའམ་མཐར་མི་སློབ་ཟུང་འཇུག་གི་བར་རང་གི་ཐོབ་
བྱར་འཛིན་ཅིང་སྙིང་ཐག་པ་ནས་སྐྱབས་སུ་བཟུང་སྟེ་ལམ་འབྲས་བུ་དང་་་་་་་
བཅས་པ་དེ་དག་མངོན་དུ་བྱའོ་སྙམ་དུ་ཡིད་ཀྱིས་དམ་བཅའ། འདིར་རང་གིས་
གང་ཉམས་སུ་བླང་རྒྱུའི་ཐེག་པ་ཆེན་པོའི་ལམ་གྱི་ རིན་པ་ལ་སློབ་ལམ་དང་མི་་
སློབ་ལམ་གཉིས་ཡོད་པ་ལས། འདིར་གཙོ་བོར་སློབ་པའི་ལམ་མམ་ཐོབ་བྱའི་
ལ་ཡ་དེ་དང་། འབྲས་བུ་ཆོས་ཀྱི་སྐུ་ཞེས་པས་མི་སློབ་ལམ་བསྟན་པའོ། །མངོན་དུ་
པདྲུ་བ་ནི་ཐོབ་པར་བྱ་བའམ་རང་གིས་བསྒྲུབ་པར་བྱ་བའི་ཡིད་ཀྱི་དམ་བཅའ་་་
འཛིན་པ་དང༌། དེ་ཡང་ཕྱིར་མི་ལྡོག་པ་ལ་སྦྱོར་ལམ་པ་དང་མཐོང་ལམ་པ་དང་
སྒོམ་ལམ་ཕྱིར་མི་ལྡོག་པ་གསུམ་ཡོད། །ཡང་ཐེག་ཆེན་ཚོགས་ལམ་པ་དང་སྦྱོར་
ལམ་པ་ལྟ་བུ་ཡིན་ན་བྱང་ཆུབ་སེམས་དཔའ་ཡིན་ཡང་སེམས་དཔའ་ཆེན་པོ་་་
ཞེས་མི་བརྗོད། སེམས་དཔའ་ཆེན་པོ་ནི་ས་དང་བོ་ཐོབ་པ་ནས་འཇོག་དགོས་པ་
ཡིན། ཞིང་དེ་རྣམས་ལ་ལམ་མཐུན་པའི་གྲོགས་དང་ལམ་སྣ་འདྲེན་པ་པོར་
བཟུང་བ་སྟེ་ལམ་སྒྲུབ་པའི་ཟླ་གྲོགས་སུ་འཛིན་དགོས། དེ་རྣམས་ཟླ་གྲོགས་སུ་
འཛིན་རུང་བའི་རྒྱུ་མཚན་ནི། སེམས་དཔའ་ཆེན་པོ་རྣམས་ཀྱིས་རྒྱལ་བའི་
གསུང་རབ་ལས་ཇི་ལྟར་གསུངས་པ་བཞིན་དུ་ཉམས་སུ་བླངས་ནས་རིམ་གྱིས་་
འབྲས་བུ་མངོན་དུ་གྱུར་པ་སྟེ་ཐེག་ཆེན་ཚོགས་ལམ་དང་སྦྱོར་ལམ། མཐོང་ལམ།
སྒོམ་ལམ་སོགས་ལ་ཐོན་ནས་ལམ་གྱི་རྟོགས་པ་རྒྱུད་ལ་འཁྲུངས་ཡོད་པས་ན་དེ་
རྣམས་ལ་མིག་ལྟོས་བྱས་ནས་དེ་བཞིན་དུ་རང་གིས་ཀྱང་དེ་ལྟར་ཉམས་སུ་་་་་་
བླངས་ན་འཐོབ་ངེས་པ་ཐག་གིས་ཆོད་སྙམ་དུ་ཡི་དམ་བརྟན་པོ་བཅའོ། །
243



དཀོན་མཆོག་གསུམ་ལ་སྐྱབས་སུ་སོང་བའི་བསླབ་བྱ་ནི། སངས་རྒྱས་ལ་
སྐྱབས་སུ་འཛིན་པ་ནི་ཆོས་སྟོན་པ་པོ་སྟེ་སངས་རྒྱས་ཀྱི་སྐུ་ཚབ་ལྟ་བུ་ནི་རང་ལ་
ལམ་མ་ནོར་བར་སྟོན་པའི་དགེ་བའི་བཤེས་གཉེན་ཡིན་པས། དེ་ལ་ཡོན་ཏན་
ཐམས་ཅད་ཀྱི་རྩ་བར་བཟུང་ནས་བསྟེན་པ་ཞིག་དགོས། ཡོན་ཏན་ཐམས་ཅད་
ཀྱི་རྩ་བ་ཞེས་པའི་ཡོན་ཏན་ནི་དལ་འབྱོར་རྙེད་དཀའ་བ་ནས་མི་སློབ་ཟུང་་་་་་
འཇུག་གི་བར་གྱི་ལམ་གྱི་ཆོས་ཐམས་ཅད་ལ་གོ །གང་ལ་བརྟེན་ནས་འབྱུང་པའི་
གཞི་ནི་དགེ་བའི་བཤེས་གཉེན་ཚུལ་བཞིན་དུ་བསྟེན་པ་ལ་རག་ལས་པས། དགེ་
བའི་བཤེས་གཉེན་ལམ་གྱི་རྩ་བར་བཟུང་ནས་བསྟེན་པ་ཞིག་ངེས་པར་དུ་གལ་
ཆེ་བའོ། །ཆོས་ལ་སྐྱབས་སུ་བཟུང་བས་ནི་བླ་མ་ལ་ཆོས་ཉན་པ་སྟེ་ཁྲིད་རྒྱུན་དང་
བཤད་ལུང་། ལུང་རྒྱུན་སོགས་ཏེ་སྤྱིར་བླ་མ་ལས་ཆོས་ཉན་ཞེས་པ་ནི་སངས་
རྒྱས་ཀྱིས་མ་གསུངས་པའི་ཆོས་ཟུར་བ་ཞིག་བླ་མ་ལ་གསུང་རྒྱུ་མེད་པས། བླ་
མས་ཆོས་གང་གསུང་ཐམས་ཅད་སངས་རྒྱས་ཀྱི་གསུང་ཤ་སྟག་ལགས། འོ་ན་
ཤེས་རབ་ཀྱི་རྩལ་ཆེ་བ་ཞིག་གིས་བླ་མ་ལ་མ་བརྟེན་པར་རང་གི་ཤེས་རབ་ཀྱི་་་
རྩལ་གྱིས་རྒྱལ་བའི་གསུང་རབ་ཀྱི་དགོངས་དོན་གོ་ཐུབ་པ་མ་ཡིན་ནམ་ཞེ་ན།
དོན་གོ་བ་ཙམ་ཞིག་འབྱུང་སྲིད་ཀྱང་། དེ་ཙམ་གྱིས་མི་ཆོག་གི་དམ་པ་བར་མ་
ཆད་པ་ལས་བརྒྱུད་པའི་ཆོས་སྟོན་པའི་བླ་མ་ཞིག་ལས་ཉན་པ་གལ་ཆེ་སྟེ། རང་
གི་རྒྱུད་ལ་བྱིན་རླབས་འཇུག་ཚབས་ཆེ་བའི་ཕྱིར། ཆོས་ཉན་པ་ཙམ་གྱིས་ཨེ་ཆོག་
ཅེ་ན། དེ་ཙམ་གྱིས་མི་ཆོག་སྟེ་ཆོས་ཉན་པའི་དོན་དེ་ཡང་དང་ཡང་དུ་བསམ་
ནས། བསམ་བྱུང་གི་ཤེས་རབ་བསྐྱེད་དགོས་པ་དང་ཡང་དང་ཡང་དུ་བསམས་
244



པ་དེ་ལ་བརྟེན་ནས་གང་ཉམས་སུ་བླང་རྒྱུའི་ཆོས་དེ་ལ་སྒྲོ་འདོགས་ཆོད་པ་ཞིག་
འབྱུང༌། དེ་ཙམ་གྱིས་ཀྱང་མི་ཆོག་གི་སྤང་བྱ་རྣམས་སྤངས་པ་དང་བླང་བྱ་
རྣམས་བླངས་ནས་སྤང་བླང་ཚུལ་བཞིན་བྱེད་པ་ཞིག་དགོས་སོ། །དགེ་འདུན་ལ་
སྐྱབས་སུ་བཟུང་བ་ནི། འཕགས་པའི་གང་ཟག་རྣམས་གང་ནས་བགྲོད་པའི་
ལམ་སྟེ། ཐེག་ཆེན་འཕགས་པའི་དབང་དུ་བཏང་ན་བྱང་ཆུབ་ཀྱི་སེམས་རིན་པོ་
ཆེ་རྒྱུད་ལ་བསྐྱེད། དེ་ནས་ཚོགས་ལམ་དང་སྦྱོར་ལམ། མཐོང་ལམ། སྒོམ་ལམ་
རྣམས་རིམ་པ་བཞིན་དུ་བགྲོད་དགོས། བགྲོད་པའི་ལམ་དེ་ལ་ཕར་ལྟད་མོར་ལྟ་
བ་ཙམ་དུ་སོང་ན་མི་རུང་བར་རང་ཡང་དེའི་རྗེས་སུ་སློབ་ཅིང་འཇུག་པ་ཞིག་་
ངེས་པར་དགོས་སོ། །གཞན་ཡང་དབང་བོའི་དབང་ཤེས་ལོག་པའི་ཡུལ་ལ་
གཡེང་བ་དེ་བཀག གཙོ་བོ་ཡིད་ཀྱི་སྒོའམ་ཚུལ་མིན་ཡིད་བྱེད་ཀྱི་སྒོ་བསྡམས།
བསླབ་པའི་གཞི་རྣམས་དཔེར་ན་བསྙེན་པར་རྫོགས་པ་ཞིག་ཡིན་ན་དགེ་སློང་་
གི་བསླབ་གཞི་དང་དགེ་བསྙེན་ཙམ་ཡིན་ནའང་དེའི་བསླབ་བྱ་ཅི་ཡོད་རྣམས་
ཐུབ་པ་སངས་རྒྱས་བཅོམ་ལྡན་འདས་ཀྱིས་བཅས་པ་རྣམས་དྲན་ཤེས་དང་བག་
ཡོད་ལྡན་པར་བྱས་ནས་བསྲུང་བར་བྱའོ། །སྡོམ་པ་གསུམ་ག་བླངས་པ་ཞིག་ཡིན་
ན་སྡོམ་པ་གསུམ་ག་ཆ་ཚང་བར་ཚུལ་བཞིན་དུ་སྲུང་བ་དང་ཁྱད་པར་སྡོམ་་་་
གསུམ་གྱི་རྩ་བའི་ལྟུང་བ་ཚུལ་བཞིན་སྲུང་བ་ཧ་ཅང་གལ་ཆེ། སེམས་ཅན་དགྲ་
གཉེན་བར་མ་སུ་ལའང་སྙིང་རྗེ་བསྒོམས་ནས་གནོད་འཚེ་སྤོང་བ་དང་ཉིན་རེ་
བཞིན་དཀོན་མཆོག་མཆོད་པ་ལ་ཅི་ལྕོགས་ཅི་ནུས་ཀྱིས་འབད་པ་བྱ་དགོས་སོ། །
འདིའི་ཡན་གྱིས་སྒྲུབ་པའི་བསླབ་བྱ་བསྟན་པ་ཡིན། གཞན་ཡང་སངས་རྒྱས་ལ་
245



$2ན།།
སྐྱབས་སུ་སོང་བས་འཇིག་རྟེན་གྱི་ལྷ་ལ་སྐྱབས་མི་འཚོལ་ཞེས་པ་ནི་འཇིག་རྟེན་
པའི་ལྷ་ལ་གཏན་གྱི་སྐྱབས་མི་འཚོལ་བའི་དོན་ཡིན་གྱི་གནས་སྐབས་ཀྱི་གྲོགས་
འཆོལ་རུང་བ་སྟེ་འཚོ་བ་དང་མཐུན་རྐྱེན་སྒྲུབ་པ་ལྟ་བུའི་གྲོགས་བཅོལ་ན་མི་་་
རུང་བ་མེད་དོ། །སངས་རྒྱས་བཅོམ་ལྡན་འདས་ཀྱི་སྐུ་གཟུགས་ང ་མ་དང་
འབུར་མ། འབག་སྐུ་བྱོན་ལེགས་མི་ལེགས་དང་རྒྱུ་བཟང་ངན་གང་ལས་གྲུབ་པ་
ཡིན་ཡང་འདྲ་སྐུ་མིག་གིས་མཐོང་བ་ཙམ་ནས་བདག་འཁོར་བ་ལས་སྒྲོལ་བའི་
སྟོན་པ་ཐུགས་རྗེ་ཅན་དེའི་སྐུའོ་སྙམ་དུ་བཟུང་ནས་སྙིང་ཐག་པ་ནས་གུས་པར་
བྱ་ངགོས་ཤིང་། ལེགས་ཉེས་ཀྱི་དཔྱས་འདོགས་པ་སྟེ། བཟང་ངན་བརྗོད་པའམ་
ཡང་ན་འདི་མི་ལེགས་པའི་ཚུལ་ག་གེ་མོ་དང་འདྲ་ཞེས་པ་ལྟ་བུས་འཕྱ་དམོད་་
བྱས་པ་དང་། རིན་ཐང་གདབ་པ་སྟེ་སྐུ་འདི་ལ་རིན་ཐང་འདི་ལྟ་བུ་ཞིག་འབབ་
འདི་ལ་མི་འབབ་སོགས་རིན་གོང་གཅོད་པ་དང་འགོམ་ཡུག་ཤོར་བ། མི་གཙང་
བའི་ས་ལ་འཇོག་པ་ལ་སོགས་པའི་བརྙས་ཐབས་རྣམ་པ་ཀུན་ཏུ་མི་བྱེད་པ་གལ་
ཆེའོ། །ཆོས་ལ་སྐྱབས་སུ་སོང་བས་དགག་པའི་བསླབ་བྱ་ནི། སེམས་ཅན་ལ་
གནོད་སེམས་སྤོང་ཞིང་ཆོས་ཚིག་བཞི་ཡན་ཆད་དེ་ལ་ལ་ལས་ཡི་གེ་ཡིན་ཚད་ལ་
གོ་དགོས་པར་བཤད་ཀྱང་། འདིར་དེ་ལྟར་མིན་པར་དམ་པའི་ཆོས་ཀྱི་ཚིག་སྟེ་
ཆོས་སྟོན་པའི་ཡིག་འབྲུ་གཅིག་ཡན་ཆད་ལའང་འགོམ་ཡུག་དང་ས་སྒྲ་བོའམ་་
ས་རྗེན་ལ་འཇོག་པ། རྒྱུ་ནོམ་པའི་ཆེད་དུ་གཞན་ལ་སྟེར་བ་དང་གཏའ་མར་
འཇོག་པ་དང་། གླེགས་བམ་གྱི་སྟེང་དུ་མི་གཙང་བ་སོགས་ཡོ་བྱད་སྣ་ཚོགས་
འཇོག་པ་ནི་གཏན་ནས་མི་རུང་བས་དེའི་ཚུལ་འཛེམ་དོགས་བྱ་རྒྱུ་གལ་ཆེ། དེང་
246



，
སང་གི་དུས་རྒྱ་ཡིག་གི་དཔེ་ཆ་གང་འདོད་དུ་འཕེན་པ་དང་རྐུབ་སྟེགས་བྱས་པ་
སོགས་ལ་མི་འཛེམ་པར་གོམས་པ་དང་དེའི་ཤན་ཤུགས་ཀྱིས་ཆོས་ཀྱི་གླེགས་་་་
བམ་ལའང་དེ་ལྟ་བུའི་མ་གུས་པ་འབྱུང་སྲིད་པས་ཧ་ཅང་དོགས་ཟོན་བྱེད་རྒྱུ་་་
གལ་ཆེ། ཡང་ལྷམ་དང་སྦྲགས་ཏེ་འཁུར་བ་དང་། སོ་དྲེག་བསྐུས་ནས་རྟགས་
རྒྱག་པ་དང་སྣབས་ཕྱིས་དང་ལག་ཕྱིས་མི་གཙང་བ་སོགས་ཀྱིས་ལྕིབས་པ་་་་་་
སོགས་གཏན་ནས་མི་རུང་བས་དེའི་ཐད་ལ་འཛེམ་པ་ཤིན་ཏུ་གལ་ཆེའོ། །དགེ་
འདུན་ལ་སྐྱབས་སུ་སོང་བས་དཀོན་མཆོག་གསུམ་ལ་ཡིད་མི་ཆེས་པའི་གྲོགས་་
ངན་དང་མི་འགྲོགས་པ་སྟེ་འདིར་ལུས་འགྲོགས་མི་རུང་བའི་དོན་མ་ཡིན་པར།
ལོག་ལྟ་ཅན་དང་ཞེ་འགྲོགས་མི་རུང་བའི་དོན་ནོ། །རབ་ཏུ་བྱུང་བ་ཞིག་; ༌ ་ན་
སྨོས་ཅི་དགོས། རབ་བྱུང་གི་བསླབ་བྱ་ཅི་ཡང་སྲུང་རྒྱུ་མེད་པར་རང་བྱུང་གི་
རྟགས་ཙམ་མམ་གཟན་ཤམ་གྱིས་གཡོག་པ་ཙམ་ཡན་ལའང་རང་གི་ངོས་ནས་་
དགེ་འདུན་དཀོན་མཆོག་དངོས་ཀྱི་འདུ་ཤེས་བཟུང་ནས་གུས་པར་བྱེད་ན་རང་
ལ་ཁེ་ཕན་མ་གཏོགས་གྱོང་ཁ་འབྱུང་མི་སྲིད་དོ། །དགེ་འདུན་ནང་ཕན་ཚུན་ལ་
ངེད་ཚོ་དང་ཁྱེད་ཚོ་ཞེས་པ་ལྟ་བུའི་ཕྱོགས་རེས་འཛིན་མི་རུང་ཞིང་། ལྷན་པ་
སེར་བོ་ཚལ་བུ་རེ་འགོམ་པའི་སར་ཡོད་པ་མཐོང་ན་དེར་མི་འགོམ་པར་སྤྲུགས་
ནས་ས་གཙང་སར་སྐྱེལ་བ་འབྲོམ་རིན་པོ་ཆེའི་ཕྱག་ལེན་ལྟར་བསླབ་པར་བྱའོ། །
འདིར་ལྷན་པ་སེར་བོ་ཞེས་པ་ནི་ལྷན་པ་སེར་བོ་ཡིན་ཚད་ལ་གོ་མི་རུང་བར། བླ་
མ་དང་དགེ་ཚུལ་སློང་གི་ན་བཟའ་དང་ཆོས་གོས་རྣམ་སྦྱར་ལྟ་བུའི་ཚལ་བུའམ་
དུམ་བུ་ལ་གོ་དགོས། ཡི་གེ་ན་གཅིག་ཡན་ཆད་ཅེས་པའང་ཡི་གེ་གང་ཡིན་
247



མཐའ་དག་ལ་ངོས་མི་འཛིན་པར་ཆོས་ཀྱི་གླེགས་བམ་དུ་བྲིས་པ་དཔེར་ན་བློ་་་
སྦྱོང་གི་དཔེ་ཆ་འདི་ལྟ་བུ་ལས་ཡེ་གེ་ན་གཅིག་གམ་ཤོག་ལེབ་ཚལ་བུ་ཞིག་ཡིན་
ཚེ་འགོམ་པར་བྱ་མི་རུང་བའི་དོན་ནོ། །གཞན་ཡང་དཀོན་མཆོག་གསུམ་གྱི་ཁྱད་
པར་དང་ཡོན་ཏན་ཤེས་ནས་དཀོན་མཆོག་གི་ཡོན་ཏན་རྗེས་སུ་དྲན་ཞིང་མོས་
པ་ཆེན་པོ་དང་གུས་པ་ཆེན་པོའི་སྒོ་ནས་སྐྱབས་འགྲོ་ཉིན་ལན་གསུམ་དང་་་་་་་
མཚན་ལན་གསུམ་བྱེད་པའི་ཕྱག་ལེན་ལྟར་ཡང་དང་ཡང་དུ་བྱ་བ་དང་། ད་ལྟ་
རང་ལ་ཐོབ་པའི་མི་ལུས་འདི་ཡང་དཀོན་མཆོག་གསུམ་གྱི་བཀའ་དྲིན་ཡིན་པ་
སོགས་དཀོན་མཆོག་གི་བཀའ་དྲིན་རྗེས་སུ་དྲན་པས་དུས་དང་རྣམ་པ་ཀུན་ཏུ་
དཀོན་མཆོག་མཆོད་པ་ལ་ཅི་ལྕོགས་ཅི་ནུས་ཀྱིས་བརྩོན་པར་བྱ། བཟའ་བ་དང་
བཅའ་བ་སྟེ་རང་གིས་ཅི་བཟའ་ཅི་འཐུང་གི་ཕུད་ཐ་ན་ཆུའི་ཡན་ཆད་ཀྱི་མཆོད་
པ་མ་ཆག་ན་ཚེགས་ཆུང་ངུས་ཚོགས་ཆེན་པོ་འགྲུབ་པས་རྣམ་པ་ཀུན་ཏུ་ཕུད་ཀྱི་
མཆོད་པ་འབུལ་བ་ཤིན་ཏུ་གལ་ཆེའོ། །དེ་ཡང་ཕུད་མཆོད་འབུལ་བྱེད་ཀྱི་ཕོར་
བ་ནི་ངེས་པར་རང་གི་ཕོར་བ་ལས་ཆེ་དགོས་པར་གཞུང་ལས་གསུངས། ད་ལྟ་
ང་རང་ལྟ་བུ་ཡིན་ན་བསོད་ནམས་ཤིན་ཏུ་ཆུང་བས། ཆོས་ཀྱི་བློ་སྟེ་དལ་འབྱོར་
རྙེད་དཀའ་བ་དང་དོན་ཆེ་བ་འཆི་བ་མི་རྟག་པ་བསམ་པ། ལས་འབྲས་བསམ་
པ་སོགས་ཀྱི་བློ་བསྐྱེད་པ་ཤིན་ཏུ་དཀའ་ཞིང་ཅུང་ཟད་རེ་སྐྱེས་ནའང་དགེ་སྦྱོར་
ལམ་དུ་འགྲོ་བ་དང་མཐར་ཕྱིན་པ་ཞིག་ཤིན་ཏུ་དཀའ། དགེ་སྦྱོར་མཐར་ཕྱིན་
པའི་ཚད་ནི་དལ་འབྱོར་རྙེད་དཀའ་བསམ་པ་ལྟ་བུ་ལ་མཚོན་ན་དེའི་དོན་ཉི་མ་
རེ་གཉིས་དང་ཟླ་བ་ཁ་ཤས་ལ་བསམ་པ་ཙམ་གྱིས་ཆོག་པར་བྱས་ན་མི་རུང་་་་
2 48



བར། དེའི་དོན་བསམ་སྟེ་རྩོལ་མེད་ཀྱི་མྱོང་བ་ཐོན་རེག་གི་བར་དུ་སྒོམ་པ་བྱུང་
ན་ད་གཟོད་མཐར་ཕྱིན་པ་ཡིན་ནོ། །དེས་ན་ཆོས་ཀྱི་བློ་སྐྱེས་པ་དང་དགེ་སྦྱོར་
ལམ་དུ་འགྲོ་བ་དང་དགེ་སྦྱོར་གང་བྱས་མཐར་ཕྱིན་པ་ཡོང་བ་བཅས་ནི་དཀོན་
མཆོག་གསུམ་ལ་མཆོད་པ་བྱེད་པ་དང་སྙིང་ནས་གསོལ་བ་འདེབས་པ་ལ་རག་
ལས་པ་དང་། དཀོན་མཆོག་གསུམ་གྱི་ནང་ནས་ཀྱང་མཆོག་གསུམ་ཀུན་འདུས་
ཀྱི་བདག་ཉིད་བླ་མ་དང་། དེ་ལ་མཆོད་པ་བས་ཀྱང་སྙིང་ནས་གསོལ་བ་
འདེབས་པ་འདི་གལ་ཆེ་བ་ལས་ཀྱང་ཆེས་ཤིན་ཏུ་ཆེན་པོ་ཡིན་ཏེ། རྗེ་ཐམས་
ཅད་མཁྱེན་པས། ཞིང་གི་མཆོག་ལ་ཐ་མལ་བའི་ཞིང་གི་མཐོང་ཙམ་ཡང་མེད་པ་
འདི་འོ་སྐོལ་སྟངས་བཟང་བར་མི་འདུག་པས་དཀོན་མཆོག་མཆོད་པ་ལ་དུས་་
ཐམས་ཅད་དུ་བརྩོན་པར་བྱའོ། །དེ་ལྟར་བྱས་ན་ཞིང་དམ་པ་ལ་དགེ་རྩ་སྐྲུན་
པའི་མཐུ་ལས་ལམ་གྱི་རིམ་པ་རྣམས་ལ་བློའི་མཐུ་ཇེ་རྒྱས་སུ་འགྲོ་བས། མཉན་
ན་ཚིག་མི་ཟིན། བསམས་ན་དོན་མི་གོ །བསྒོམས་ན་རྒྱུད་ལ་མི་སྐྱེ་བའི་བློའི་མཐུ་
ཤིན་ཏུ་ཆུང་བའི་དུས་སུ་ཞིང་གི་མཐུ་ལ་བརྟེན་པ་མན་ངག་ཡིན། ཞེས་གསུངས་
པའི་དོན་ནི། ཞིང་གི་མཆོག་སྟེ་དཀོན་མཆོག་རིན་པོ་ཆེ་རྣམ་པ་གསུམ་ལ་ཐ་
མལ་བའི་ཞིང་ཏེ་མི་ཕལ་བ་རང་མི་ཙམ་ཞིག་གི་འདུ་ཤེས་ཡང་མེད་པ་འདི་འོ་
སྐོལ་སྟངས་བཟང་བར་མི་འདུག་པ་སྟེ་ང་རང་ཚོ་བྱ་སྤྱོད་ཧ་ཅང་མི་ལེགས་པས་
དཀོན་མཆོག་མཆོད་པ་ལ་དུས་ཐམས་ཅད་དུ་བརྩོན་པར་བྱ་བ་གལ་ཆེ། དེ་ཡང་
ཡིན་ཏེ། དཀོན་མཆོག་མཆོད་པ་ལ་འབད་ན་ནི་རང་གི་ལས་ཀྱི་སྒྲིབ་པ་དག་
ཅིང་ཚོགས་མཐའ་དག་འགྲུབ་པར་འགྱུར། ཚོགས་གྲུབ་པར་གྱུར་ན། བསོད་
249



ནམས་ལྡན་པའི་མི་ཡི་བསམ་པ་རྣམས་ཀྱང་འགྲུབ། །གསུངས་པ་ལྟར། ལམ་གྱི་
རིམ་པ་རྒྱུད་ལ་མ་སྐྱེ་བ་བསྐྱེད་པ་དང་སྐྱེས་པ་གནས་པ། གནས་པ་མི་ཉམས་
པར་གོང་དུ་འཕེལ་བའི་དགེ་མཚན་ལྡན་པས། དུས་ཐམས་ཅད་དུ་དཀོན་
མཆོག་མཆོད་པ་ལ་བརྩོན་པར་བྱའོ་ཞེས་གསུངས་པ་དང༌། དེ་ལྟར་དཀོན་
མཆོག་མཆོད་པ་ལ་བརྩོན་ན་ཞིང་དམ་པ་ལ་དགེ་རྩ་བསྐྲུན་པའམ་དགེ་བའི་བྱ་
བ་བྱས་པའི་མཐུ་ལས་ལམ་གྱི་རིམ་པ་ལ་དང་བོ་ཐོས་པ་དང་བར་དུ་བསམ་པ་
དང་ཐ་མར་སྒོམ་པ་བྱས་ཏེ་ཉམས་སུ་བླངས་པས་བློའི་མཐུ་ཇེ་རྒྱས་སུ་སོང་ནས་
ང་ཚོ་གཞུང་དོན་མི་ཤེས་པ་རྣམས་ཀྱང་དཀོན་མཆོག་མཆོད་པ་ལ་བརྩོན་པ་
བྱས་ན་རྒྱལ་བའི་གསུང་རབ་ཀྱི་གནད་རྣམས་བདེ་བླག་ཏུ་གོ་བར་འགྱུར།
དབང་བོ་ཤིན་ཏུ་རྟུལ་བ་དམ་པའི་ཆོས་གང་དང་གང་ལ་མཉན་ཡང་ཚིག་དོན་
མི་གོ །གོ་ཡང་དོན་ཡིད་ལ་མི་ཟིན་པ། རང་གིས་བསམ་བློ་བཏང་ཡང་དགོངས་
དོན་མི་གོ་ཞིང་ཡིད་ལ་ཅི་ཡང་འཆར་རྒྱུ་མེད་པ། དོན་ཆེ་ཆུང་གང་བསྒོམས་
ཀྱང་རྒྱུད་ལ་སྐྱེ་མི་ཐུབ་པ་སོགས་བློ་གྲོས་ཀྱི་རྩལ་ཤིན་ཏུ་ཆུང་བའི་དུས་སུ།
མཉན་ན་ཚིག་གོ་ཞིང་བསམས་ན་དོན་གོ་བ། བསྒོམས་ན་རྒྱུད་ལ་སྐྱེ་བའི་ཐབས་
དམ་པ་གང་ཡོད་ཅེ་ན། ཞིང་གི་མཐུ་སྟེ་དཀོན་མཆོག་གི་མཐུ་ལ་བརྟེན་པ་མན་
ངག་ཡིན་གསུངས་སོ། །སློབ་གཉེར་བ་ཞིག་ཡིན་ཚེ་དཔེ་ཆ་མི་ཤེས་ཤིང་དབང་
བོ་ཧ་ཅང་རྟུལ་བོ་ཞིག་ཡིན་ན། མི་ཤེས་པ་ཤེས་པ་དང་ཤེས་པ་ལམ་དུ་འགྲོ་བ།
ལམ་གྱི་བགྲོད་པ་མཐར་ཕྱིན་པ། ཆོས་དེ་རང་རྒྱུད་དང་འདྲེས་ངེས་ཞིག་འབྱུང་
བ་མཐའ་དག་ཀྱང་ཞིང་གི་མཐུ་ལ་བརྟེན་པ་མན་ངག་ཡིན་ནོ། །དེས་ན་བྱ་བ་
250



གང་ལ་འཇུག་ཀྱང་དཀོན་མཆོག་ལ་སྐྱབས་སུ་འགྲོ་བ་གལ་ཆེ་བས་ན། གཞན་
རྣམས་ལས་རང་གིས་བཤད་པའི་ཁར་ཉན་པ་དང་། བཤད་ན་རུང་བ་རྣམས་
ལ་སྐྱབས་འགྲོ་དང་དཀོན་མཆོག་མཆོད་པ་ལ་འགོད་ཅི་ཐུབ་ཀྱིས་སྒྲུབ་དགོས།
ལས་གང་ལ་འཇུག་པའི་ཐོག་མར་དཀོན་མཆོག་ལ་གསོལ་བ་འདེབས་པ་དང་།
རྐྱེན་བཟང་ངན་གང་བྱུང་ཡང་དཀོན་མཆོག་རིན་པོ་ཆེ་ལ་མཆོད་ཅིང་གསོལ་་
བ་འདེབས་པ་ལས་ཐབས་གཞན་དཔེར་ན་བོན་ཆོག་དང་གཏོར་ཆོག་མོ་མ་་་་
གཏོར་མཁན་སོགས་ལ་རེ་ལྟོས་བྱས་པ་སོགས་རྣམ་པ་ཀུན་ནས་མི་བྱ། སྐྱབས་
འགྲོའི་ཕན་ཡོན་རྣམས་དྲན་ནས་ཉིན་ལན་གསུམ་དང་མཚན་ལན་གསུམ་དུ་་་
སྐྱབས་འགྲོ་ཆག་མེད་དུ་བྱ་དགོས། དེ་ཡང་སྐྱབས་འགྲོའི་ཚིག་བརྗོད་པའི་
གྲངས་ཀྱི་མང་ཉུང་ལ་མ་ཐུག་པར་གཙོ་བོར་སྐྱབས་འགྲོའི་དོན་ཡིད་ལ་དྲན་་་་་
པའི་བསམ་པ་གལ་ཆེ་བ་ཡིན་ཏེ། ཚིག་བརྗོད་པ་ནི་དོན་ཡིད་ལ་དྲན་པའི་ཆེད་
ཡིན་ནོ། །
དེ་ལྟར་བྱས་ཤིང་སྐྱབས་འགྲོའི་བསླབ་བྱ་རྣམས་ཚུལ་བཞིན་དུ་བསྲུངས་་
ནས་སྐྱབས་འགྲོ་རྣམ་པར་དག་པ་ཞིག་རང་རྒྱུད་ལ་སྐྱེས་ན་སངས་རྒྱས་བསྟན་
པའི་སྒོར་ཚུད་དེ་ནང་བ་སངས་རྒྱས་པ་ཞེས་བྱ་བའི་གྲས་སུ་ཆུད་ལ། གོང་དུ་
ཞུས་པ་ལྟར་རང་ཉིད་ངན་སོང་གི་སྡུག་བསྔལ་ལ་ཤིན་ཏུ་འཇིགས་པ་དང་དེ་་་
ལས་སྐྱོབ་པའི་ནུས་པ་དཀོན་མཆོག་ལ་ཡོད་པར་ཡིད་ཆེས་ཀྱི་དད་པ་དེ་འདྲ་་་
མེད་ན། རིག་པའི་གནས་ལྔ་དང་འཇིག་རྟེན་གྱི་ཡིག་རིགས་བརྒྱ་ཕྲག་དུ་མའམ་
ཡིག་རིགས་ཡོད་ཚད་ལ་མཁས་ཀྱང་ནང་བ་སངས་རྒྱས་པའི་སྒོ་ཙམ་ལའང་་་་་
251



ཆུད་མེད་དོ། །འདི་ལྟ་བུའི་སྐྱབས་འགྲོ་རྒྱུད་ལ་ཡོད་ན་ཡིག་རིགས་སྣ་གཅིག་
ཙམ་ཡང་མི་ཤེས་ཀྱང་ནང་བ་སངས་རྒྱས་པའམ་སངས་རྒྱས་བསྟན་པའི་སྒོར་་
ཚུད་དེ་རིན་པོ་ཆེར་གྱུར་པ་ཡིན། ཐོས་པ་རྒྱ་ཆེར་བྱས་ནས་སྡེ་སྣོད་གསུམ་ག་བློ་
ཐོག་ནས་འགྲོ་བར་མ་ཟད། སྡེ་སྣོད་གསུམ་གའི་ཚིག་དོན་གང་འཆད་ནའང་
བཤད་མི་ཤེས་པ་མེད་ཀྱང་། སྐྱབས་འགྲོ་རྣམ་དག་ཅིག་རྒྱུད་ལ་མེད་ན་ཐ་ན་
ནང་བ་སངས་རྒྱས་པའི་གྲལ་ཙམ་དུའང་ཆུད་མེད་པས། ཆོས་ནི་སངས་རྒྱས་
ཀྱིས་གསུངས་པའི་ཆོས་ཡིན་ཡང་གང་ཟག་ཁོ་རང་ནང་བ་སངས་རྒྱས་པར་མ་
ཚུད་པའི་དབང་གིས་ཆོས་དེས་ཕན་པ་མི་འབྱུང་ཞིང་། སྒོམ་བརྒྱབ་སྟེ་བསམ་
གཏན་བཞི་ག་ཐོབ་ནས་མངོན་ཤེས་དང་རྫུ་འཕྲུལ་དཔག་ཏུ་མེད་པ་ཡོད་ཀྱང་།
དཀོན་མཆོག་གསུམ་ལ་བློ་ཁེལ་བ་དང་འགེལ་བ་མེད་ན་ནི་ད་དུང་སངས་རྒྱས་
བསྟན་པའི་ཕྱོགས་ཙམ་དུའང་མེད་དེ། མངོན་ཤེས་དང་རྫུ་འཕྲུལ་ཐོབ་པ་ཙམ་
ནི་ཕྱི་རོལ་མུ་སྟེགས་པ་དང་གདོན་འདྲེ་གདུག་པ་ཅན་རྣམས་ལའང་ཡོད་དེ། རྫུ་
འཕྲུལ་གསང་སྔགས་སྨན་དག་དང་། །ལས་ལས་སྐྱེས་པ་རྣམ་པ་ལྔ། །ཞེས་པ་ལྟར།
ལས་ལས་གྲུབ་པའི་མངོན་ཤེས་དང་རྫུ་འཕྲུལ་སོགས་ཀྱང་ཡོད་པས་ན། མངོན་
ཤེས་དང་རྫུ་འཕྲུལ་ཡོད་ཙམ་ལ་ཧ་ལས་རྒྱུ་ཅང་མེད་པར་མ་ཟད། བསམ་
གཟུགས་བརྒྱད་ཐོབ་ཀྱང་ཆོས་ཀྱི་ཐོག་མ་དཀོན་མཆོག་ལ་སྙིང་ནས་སྐྱབས་སུ་་
འགྲོ་བའི་སྐྱབས་འགྲོ་རྣམ་དག་ཅིག་མེད་ན། དེ་ཙམ་གྱིས་ངན་འགྲོའི་སྐྱེ་སྒོ་ཙམ་
ཡང་གཅོད་མི་ཐུབ་བོ། །དགེ་བའི་བཤེས་གཉེན་པོ་ཏོ་བའི་ཞལ་ནས། གནས་
བརྟན་ཞལ་མར་གཟིགས་ཤིག་འདུག་པ་ལ་ད་དུང་སངས་རྒྱས་ཀྱི་བསྟན་པའི་
252



སྒོར་མ་ཆུད་གསུངས། དོན་ནི། དགེ་བཤེས་པོ་ཏོ་བ་ཞལ་བཞུགས་པའི་སྐབས་
དེར་གནས་བརྟན་རྒན་པའམ་དགེ་སློང་བགྲེས་པོ་ཞིག་ཡོད་པ་དེས། ང་རང་
དགེ་བཤེས་ཆེན་པོ་ཡིན་སྙམ་སྟེ་ཚོགས་མགོ་ནས་ཁ་མར་འཁོར་ཏེ་བཞུགས་་་་
ཀྱང་དེ་ད་རུང་སངས་རྒྱས་བསྟན་པའི་སྒོར་མ་ཆུད་ཅེས་གསུང་ངོ་།།སྐྱབས་འགྲོ་
ནི་བསྟན་པའི་འཇུག་སྒོ་ཡིན་ཡང་། ང་རང་ལྟ་བུ་ལ་མཚོན་ན་རྒྱུད་ན་སྐྱེས་
བུ་ཆུང་ངུའི་སྐྱབས་འགྲོ་ཙམ་ཡོད་ནའང་ཧ་ཅང་ཕུན་སུམ་ཚོགས་ཤིང་རབ་ཀྱི་
རབ་ཡིན་མོད། དེ་འདྲ་ཡོད་པ་ཡང་དཀའ་བའི་གནས་སུ་འདུག དེ་ལྟར་དཀོན་
མཆོག་གསུམ་ལ་སྐྱབས་སུ་སོང་བའི་ཕན་ཡོན་དང་སྐྱབས་སུ་མ་སོང་བའི་ཉེས་
དམིགས་རྣམས་ལ་ངེས་པ་བརྟན་པོ་རྙེད་པར་བྱས་ནས་དཀོན་མཆོག་རིན་པོ་་
ཆེ་རྣམ་པ་གསུམ་པོ་མཐོ་བ་སྲོག་གི་ཕྱིར་ཡང་མི་གཏོང་ཞིང་། དམའ་བ་ཐ་ན་
བཞད་གད་ཀྱི་ཕྱིར་ཡང་དཀོན་མཆོག་གཏོང་བའི་ཚིག་མི་སྨྲ་བར་བྱའོ། །འདི་ནི་
ཧ་ཅང་བརྩི་སྲུང་བྱ་དཀའ་བའི་གནས་ཞིག་ཡིན་ཏེ། ང་རང་ཚོ་རྐྱེན་ལ་འཕྲད་
ན་སྲོག་གི་ཕྱིར་མི་གཏོང་བ་ཕར་ཞོག ཐ་ན་ཚོགས་འདུ་བཙན་པོ་ཞིག་བསྡུས་
པའི་སྐབས་སུའང་དཀོན་མཆོག་ཟེར་བ་ཞིག་མེད། ཆོས་ལས་གསུངས་པ་མི་
བདེན། ཞེས་སྐྱབས་འགྲོ་གཏོང་བའི་ཚིག་གང་འདོད་དུ་བརྗོད་པ་མང་བ་ལས།
ཆོས་ལས་གསུངས་པ་བདེན་ངེས་ཡིན་ཞེས་སྐྱབས་མི་གཏོང་བའི་ཚིག་གཅིག་་་
ཙམ་བརྗོད་པ་ཡང་ཤིན་ཏུ་དཀའ་བ་མྱོང་གྲུབ་ལྟར་རོ། །དེ་ལྟར་སྐྱབས་འགྲོའི་
གནད་རྣམས་ཏེ་གང་ལ་བརྟེན་ནས་སྐྱབས་སུ་འགྲོ་བའི་རྒྱུ། དེ་ལ་བརྟེན་ནས་
སྐྱབས་སུ་འགྲོ་བའི་ཡུལ། ཅི་ཙམ་གྱིས་སྐྱབས་སུ་སོང་བའི་ཚུལ། སྐྱབས་སུ་སོང་
253



ནས་བསླབ་པར་བྱ་བའི་རིམ་པ་མཐའ་དག་ཤེས་པར་བྱས་ནས། སྐྱབས་འགྲོ་
ལག་ལེན་དུ་འདེབས་པའམ་སྐྱབས་སུ་འགྲོ་བའི་ཚེ། སྤྱི་བོར་ངོ་བོ་རང་གི་
རྩ་བའི་བླ་མ་ཡིན་པ་ལ་རྣམ་པ་རྗེ་བཙུན་སྒྲོལ་མ་དང་ཡང་ན་རྗེ་བཙུན་འཇམ་
པའི་དབྱངས་ལྟ་བུ་གང་རུང་ཞིག་དང་དེའི་མཐའ་སྐོར་དུ་སྐྱབས་ཡུལ་བླ་མ་ཡི་
དམ་སངས་རྒྱས་བྱང་སེམས་དཔའ་བོ་དཔའ་མོ་བསྟན་སྲུང་ཡེ་ཤེས་པའི་ཚོགས་
དང་བཅས་པ་ཐམས་ཅད་མ་ཚང་བ་མེད་པར་བཞུགས་པ་གསལ་བཏབ། དེ་
ནས་རང་གི་མཐའ་སྐོར་དུ་སེམས་ཅན་ཐམས་ཅད་ཡོད་པར་གསལ་བར་ ་་་་་
དམིགས། དེ་ཡང་སེམས་ཅན་རྣམས་དུད་འགྲོ་སོགས་ཀྱི་རྣམ་པར་མི་སྒོམ་པར་
ཐམས་ཅད་མིའི་རྣམ་པ་ཅན་དུ་གསལ་བར་དམིགས་ན་རྒྱུད་ལ་དཀོན་མཆོག་་་་
གི་བྱིན་རླབས་འཇུག་པར་ཕན་སླེབས་ཚེ། དེ་ཡང་རང་གཅིག་པུ་མ་ཡིན་པར་མ་
རྒན་སེམས་ཅན་རྣམས་ཀྱང་འཁོར་བ་དང་ངན་སོང་གི་གནས་ན་ཉམ་ཐག་་་་
ལུགས་བསམས་ཏེ་མ་རྒན་འདི་ཐམས་ཅད་ཀྱང་འཁོར་བ་ལས་བསྒྲལ་དུ་གསོལ་
སྙམ་དུ་སྐྱབས་སུ་འགྲོ་བར་བྱ། མ་རྒན་སེམས་ཅན་རྣམས་འཁོར་བ་དང་ངན་
སོང་གི་སྡུག་བསྔལ་ལས་སྒྲོལ་བར་འདོད་ཀྱང་རང་ལ་ད་ལྟ་དེ་ལྟ་བུའི་ནུས་པ་་
མེད་པས། དཀོན་མཆོག་རིན་པོ་ཆེ་རྣམ་པ་གསུམ་ལ་གདུང་ཤུགས་དྲག་པོས་
ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་འཁོར་བ་དང་ངན་
སོང་གི་སྡུག་བསྔལ་ལས་མྱུར་བ་མྱུར་དུ་བསྒྲལ་བར་མཛད་དུ་བ་ སོལ་ཞེས་་་་་
གསོལ་བ་ཤུགས་དྲག་ཏུ་འདེབས་དགོས་སོ། །རང་གིས་ཀྱང་སེམས་ཅན་དེ་དག་
མྱུར་དུ་སྒྲོལ་བ་སྟེ་ཡུན་རིང་བོ་མ་འགོར་བར་འཁོར་བ་ལས་སྒྲོལ་བའི་ཕྱིར་བྱང་
254



ཆུབ་ཀྱི་སེམས་རིན་པོ་ཆེ་ཤུགས་དྲག་ཏུ་བསྒོམས་ནས་སྟོན་པ་སངས་རྒྱས་ཀྱི་གོ་
འཕང་མྱུར་དུ་ཐོབ་པར་བྱ་སྙམ་དུ་བསམ། འདིར་བྱང་ཆུབ་ཀྱི་སེམས་ནི་སྐབས་
སུ་བབ་པའི་བཤད་བྱའི་གཙོ་བོ་ཡིན་ཙ་ན་འདིའི་དོན་གསལ་བོ་ཞིག་ངེས་་་་་་
དགོས་ཏེ། དེ་ནི། སེམས་བསྐྱེད་པ་ནི་གཞན་དོན་ཕྱིར། །ཡང་དག་རྫོགས་པའི་
བྱང་ཆུབ་འདོད། །ཅེས་གསུངས་པ་ལྟར། གཞན་དོན་དུ་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཐོབ་པར་འདོད་པའི་སེམས་ཁྱད་པར་ཅན་ཞིག་ལ་བྱང་
ཆུབ་ཀྱི་སེམས་ཟེར་བ་ཡིན་པས། འདི་ལ་ཆེད་དུ་བྱ་བ་གཞན་དོན་དང་དམིགས་
ཡུལ་རྫོགས་པའི་བྱང་ཆུབ་གཉིས་ཚང་དགོས་སོ། །དེས་ན་བྱང་ཆུབ་ཀྱི་སེམས་
འདིའི་དོན་ཁ་ནས་བཤད་ཤེས་པ་གཙོ་བོར་མ་ཡིན་པར་སེམས་དེ་ལྟ་བུ་ཞིག་་་་
རང་རྒྱུད་ལ་སྐྱེས་པ་དེ་གཙོ་ཆེ་བས། དེ་སྐྱེ་བ་ལ་ཐོག་མར་ཡང་དང་ཡང་དུ་
བསྐྱེད་ནས་རིམ་གྱིས་གོམས་པ་བྱང་ཆུབ་པར་བྱ་དགོས། ཤུགས་དྲག་ཏུ་སྒོམ་
ཞེས་པས་དཔྱད་འཇོག་གཉིས་ལས་དཔྱད་སྒོམ་གཙོ་བོར་བསྟན། སྤྱིར་ཞི་གནས་
ཐོབ་པ་ཞིག་ཡིན་ན་ནི་འཇོག་སྒོམ་གལ་ཆེ་བ་ཡིན་མོད། འདིར་བརྒྱ་ཆའི་བརྒྱད་
ཅུ་དཔྱད་སྒོམ་ལ་བརྟེན་ནས་རིམ་གྱིས་འཇོག་སྒོམ་ལ་སྦྱོར་དགོས་པ་ཡིན། ཆོས་
མི་གནས་པའི་མྱང་འདས་ཏེ་ངོ་བོ་ཉིད་སྐུའམ་སངས་རྒྱས་འཕགས་པའི་རྒྱུད་་
ཀྱི་འགོག་བདེན་མྱུར་དུ་རང་རྒྱུད་ལ་མངོན་དུ་བྱ། དགེ་འདུན་ས་བཅུ་བ་བ་སྟེ་
དེང་ནས་བཟུང་སྟེ་བྱང་ཆུབ་སྙིང་བོ་མ་ཐོབ་ཀྱི་བར་དུ། དཀོན་མཆོག་ལ་སྙིང་
ཐག་པ་ནས་སྐྱབས་སུ་བཟུང་ནས། སྐྱབས་འགྲོའི་བསླབ་བྱ་རྣམས་ཐ་ན་སྲོག་ལ་
བབ་ཀྱང་སྐྱབས་མི་གཏོང་བར་ཚུལ་བཞིན་དུ་བསྲུང་བར་བྱ་དགོས་པ་ཡིན། དེ་
255



ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་
དྲག་ཏུ་གདབ་བོ། །
གསུམ་པ། ལས་འབྲས་ནམ་ཡང་བསླུ་བ་མེད་པའི་ཚུལ་བསམ་ནས་བྱང་
ཆུབ་ཀྱི་སེམས་སྒོམ་པར་བསྐུལ་བ་ནི། དེ་ལས། སྤྱི་བོར་བླ་མ་ལྷ་སྒོམ་བཞིན། ཞེས་
པ་ནས། གསོལ་བ་ཤུགས་དྲག་ཏུ་གདབ་བོ། ཞེས་པའི་བར་གསུངས་ཏེ། ཆོས་
སྐོར་རེ་རེའི་སྐབས་སུ་དབུར་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་ཞེས་་་
གསུངས་པ་དང༌། མཇུག་ཏུ་དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་
ཏུ་གསོལ། ཞེས་གསོལ་བ་ཤུགས་དྲག་ཏུ་བཏབ་ནས་བདུད་རྩི་འབེབ་སྦྱང་བྱ་
དགོས་པར་གསུངས་པ་ནི། བླ་མའི་རྣལ་འབྱོར་ལམ་གྱི་སྲོག་ཤིང་དུ་བྱེད་དགོས་
པར་བསྟན། གོང་དུ་བཤད་ཟིན་ལྟར་དལ་འབྱོར་རྙེད་དཀའ་དོན་ཆེ་བ་འཆི་བ་
མི་རྟག་པ་སོགས་ཀྱི་དོན་རྣམས་རིམ་པ་བཞིན་དུ་སྦྲེལ་ནས་གསུངས་པ་ཡིན་་་
པས། ང་ཚོར་དལ་འབྱོར་ཚང་བའི་མི་ལུས་ཐོབ་ཡོད་པའི་དབང་དུ་བྱས་ནས་
བཤད་ན། དལ་བའི་རྟེན་ཐོབ་པ་འདི་ཡང་མྱུར་དུ་འཇིག་སླ་བ་སྟེ་ནམ་འཆི་ལ་
ངེས་པ་མེད་ཅིང་ཤི་བའི་འོག་ཏུ་སྐྱེ་བ་ལ་རང་དབང་མེད་པར་ལས་ཀྱི་གཞན་་
དབང་ཅན་ཡིན་པས། ཕྱི་མར་བདེ་འགྲོ་གསུམ་གྱི་གང་རུང་ཞིག་ཏུ་སྐྱེས་ན་མི་
རུང་བ་མེད་མོད། གལ་ཏེ་ངན་སོང་གསུམ་དུ་སྐྱེས་ན་སྡུག་བསྔལ་བཟོད་གླགས་
མེད་པ་མྱོང་དགོས་པས། དེའི་ཚུལ་བསམས་༤ ས་འཇིགས་སྐྲག་ཆེན་པོ་ཞིག་
རྒྱུད་ལ་སྐྱེ་དགོས་ཏེ། འཇིགས་སྐྲག་མེད་ན་ཚིག་ཙམ་གྱི་སྐྱབས་འགྲོ་མ་གཏོགས་
སྐྱབས་འགྲོ་རྣལ་མ་ཞིག་ཡོང་ཐབས་མེད། འཇིགས་སྐྲག་ཅི་ཙམ་ཆེ་བ་དེ་ཙམ་
256



གྱིས་དཀོན་མཆོག་ལ་རེ་ལྟོས་འཆའ་བའི་བློ་ཡང་ཤུགས་ཇེ་དྲག་ཏུ་ཡོང་ངེས་་་
པས། ངན་འགྲོའི་སྡུག་བསྔལ་རྒྱ་ཆེར་བསྟན་པའི་མདོ་སྡེ་དྲན་པ་མཉམ་བཞག་
སོགས་ལ་ཡང་དང་ཡང་དུ་མཇལ་ནས་ངན་འགྲོའི་སྡུག་བསྔལ་ལ་སྙིང་ཐག་པ་
ནས་འཇིགས་པའི་བློ་རྣལ་མ་སྐྱེ་བ་ཤིན་ཏུ་གལ་ཆེ། འོ་ན་དཀོན་མཆོག་གསུམ་
ལ་སྐྱབས་སུ་སོང་ན་དཀོན་མཆོག་གསུམ་གྱིས་ཇི་ལྟར་སྐྱོབ་སྙམ་ན། དཔེར་ན་
ལུས་སྟེང་ནས་ཚེར་མ་འདོན་པ་བཞིན་སྡུག་བསྔལ་རྣམས་ལག་པས་ལེན་པ་་་་
མིན་ཏེ། ཇི་སྐད་དུ། ཐུབ་རྣམས་སྡིག་པ་ཆུ་ཡིས་མི་འཁྲུད་ཅིང་། །འགྲོ་བའི་སྡུག་
བསྔལ་ཕྱག་གིས་མི་སེལ་ལ། །ཉིད་ཀྱི་རྟོགས་པ་གཞན་ལ་སྤོ་མིན་ཏེ། །ཆོས་ཉིད་
བདེན་པ་བསྟན་པས་གྲོལ་བར་མཛད། །ཅེས་གསུངས་པ་ལྟར། སྡིག་པ་རྣམས་
ནི་ཆུ་ཡིས་དྲི་མ་འཁྲུད་པ་བཞིན་བཀྲུ་མི་ནུས་ཤིང་སྡུག་བསྔལ་རྣམས་ཚེར་མ་
འདོན་པ་བཞིན་འདོན་མི་ནུས་ལ། ཆོས་ཉིད་བདེན་པ་བསྟན་ནས་འཁོར་བ་
དང་ངན་སོང་གི་སྡུག་བསྔལ་ལས་གྲོལ་བར་མཛད་པའོ། །དཀོན་མཆོག་གསུམ་
གྱིས་སྐྱོབ་ཚུལ་ནི། སངས་རྒྱས་སྐྱབས་སྟོན་པ་པོ་དང་། དགེ་འདུན་ནི་སྐྱབས་
སྒྲུབ་པའི་གྲོགས། སྐྱབས་དངོས་སམ་དངོས་སུ་སྐྱོབ་བྱེད་ནི་ཆོས་དཀོན་མཆོག་
ཡིན་ནོ། །འདིར་སྐྱབས་དངོས་ཞེས་པ་ནི་ཆོས་ཁོ་ན་ལས་སངས་རྒྱས་སྐྱབས་
དངོས་མ་ཡིན་པའི་དོན་མིན་པར། དངོས་སུ་སྐྱོབ་བྱེད་དེ་དངོས་བཏགས་
གཉིས་སུ་ཕྱེ་བའི་དངོས་ཀྱི་དོན་མིན་པར་དངོས་བརྒྱུད་གཉིས་སུ་ཕྱེ་བའི་་་་་་
དངོས་ཀྱི་དོན་ནོ། །སྤང་རྟོགས་ཀྱི་ཡོན་ཏན་མཐར་ཐུག་སྟེ་སངས་རྒྱས་འཕགས་
པའི་རྒྱུད་ཀྱི་འགོག་བདེན་ཐོབ་པ་ན་འཇིགས་པ་ཀུན་ལས་གྲོལ་བར་འགྱུར། ཐ་
257



ན་ཤེས་སྒྲིབ་ཕྲ་མོའི་འཇིགས་པ་ལས་ཀྱང་གྲོལ་བའོ། །སྤངས་པ་མཐར་ཐུག་ནི་
ངོ་བོ་ཉིད་སྐུ་དང་རྟོགས་པ་མཐར་ཐུག་ནི་ཡེ་ཤེས་ཆོས་སྐུ་སྟེ་སྤང་རྟོགས་མཐར་
ཕྱིན་པའི་ཆོས་དཀོན་མཆོག་དེ་ཡང་གློ་བུར་དུ་བྱུང་བ་ཞིག་མིན་པར། དཔེར་ན་
མེ་ཏོག་ཞིག་སྐྱེས་པ་ལྟར་ལས་དང་བོའི་དུས་ཀྱི་སྐྱོན་ཕྱོགས་རེ་ཙམ་སྤོང་བའི་
སྤངས་པ་དང༌། ཡོན་ཏན་ཕྱོགས་རེ་ཙམ་བསྒྲུབས་པའི་རྟོགས་པ་གཉིས་གོང་
ནས་གོང་དུ་ཁྱད་ཞུགས་པར་སོང་བས་སྤངས་རྟོགས་མཐར་ཐུག་པའི་ཆོས་་་་
དཀོན་མཆོག་འགྲུབ་པ་ཡིན། དེས་ན་སངས་རྒྱས་སྐྱབས་སྟོན་པ་པོ་ནི་དཔེར་ན་
སྨན་པ་ལྟ་བུ་དང་ཆོས་ནི་ནད་གསོ་བྱེད་ཀྱི་སྨན་ལྟ་བུ། དགེ་འདུན་ནི་ནད་
གཡོག་པ་ལྟ་བུ་ཡིན་པས། རང་རེ་ལས་དང་བོ་བ་རྣམས་ཀྱིས་སྟོན་པ་སངས་
རྒྱས་ལ་སྐྱབས་བཅོལ་ཞིང་བཅོལ་བ་ཙམ་གྱིས་མི་ཆོག་གི་སངས་རྒྱས་ཀྱི་བཀའ་
བཞིན་དུ་བསྒྲུབ་དགོས། བཀའ་བཞིན་སྒྲུབ་པའི་ཆོས་ནི་ལས་དཀར་ནག་དང་
དེ་ལས་འབྲས་བུ་ཇི་ལྟར་འབྱུང་བའི་ཚུལ་ཏེ། ལས་དཀར་བོའམ་དགེ་བའི་
འབྲས་བུ་བདེ་བ་དང་། ལས་ནག་པོའམ་མི་དགེ་བ་ལས་རང་འབྲས་སྡུག་བསྔལ་
འབྱུང་བའི་ཚུལ་རྒྱལ་བའི་བཀའ་ཚད་མ་ལས་འབྱུང་བ་ལྟར་དང་བོར་ཐོས་པ་
བྱས་ནས་ཤེས་པར་བྱས་ཤིང་དེ་ལ་ཡིད་ཆེས་ཀྱི་དད་པ་བསྐྱེད་དགོས། དེ་ཡང་
དད་པ་ཡོད་པ་ཙམ་གྱིས་མི་ཆོག་པར་ཡིད་ཆེས་ཀྱི་དད་པ་བརྟན་པོ་ཞིག་བསྐྱེད་
ནས། སྤང་བྱ་དང་བླང་བྱ་རྣམས་རྒྱལ་བའི་བཀའ་ལས་ཇི་ལྟར་འབྱུང་བ་བཞིན་
མ་འཕྱུག་མ་ནོར་བར་ཚུལ་བཞིན་དུ་ལག་ལེན་ལ་འགེལ་བ་དེ་ནི་གང་བསྒྲུབ་་་
པར་བྱ་བའི་ཆོས་སོ། །དེ་ལྟར་ལས་འབྲས་སམ་རྒྱུ་འབྲས་ལ་ངེས་པར་ཡིད་ཆེས་
258



ཀྱི་དད་པ་བརྟན་པོ་བསྐྱེད་དགོས་ལ། ལས་འབྲས་ལ་ཡིད་ཆེས་མེད་ན་ནི་དཀར་
བོའི་ཆོས་ཀུན་གྱི་རྩ་བ་ཆད་པའམ་རྨང་གཞི་མེད་ལ། མདོར་ན་ཆོས་ཐམས་ཅད་
ཀྱི་རྩ་བ་ལས་འབྲས་ལ་ཡིད་ཆེས་ཀྱི་དད་པ་འདི་ལ་ཐུག་ཡོད་པས། ལས་ངེས་པ་
དང་། ལས་འཕེལ་ཆེ་བ་དང་། ལས་མ་བྱས་པ་དང་མི་འཕྲད་པ་དང་། ལས་བྱས་
པ་ཆུད་མི་ཟ་བ་བཞིའི་སྒོ་ནས་བསམ་དགོས་པར་གསུངས་སོ། །
དེ་ལ་ལས་ངེས་པ་བསམ་ཚུལ་ནི། འདིར་ངེས་པ་ཞེས་པ་ནི་ངེས་ངེས་ཏག་
ཏག་གམ་ངེས་གཏན་གྱི་དོན་ཏེ། དཔེར་ན་གྲོ་ཡི་ས་བོན་ལས་གྲོའི་མྱུ་གུ་དང་
ནས་ཀྱི་ས་བོན་ལས་ནས་ཀྱི་མྱུ་གུ་སྐྱེ་ངེས་པ་ལྟ་བུའོ། །དེ་བསམ་ཚུལ་ནི་རྒྱུ་དགེ་
བ་བསྒྲུབས་པ་ལས་འབྲས་བུ་བདེ་བ་ཁོ་ན་འབྱུང་བ་ལས་སྡུག་བསྔལ་འབྱུང་་་་
བའི་གནས་མེད་ལ། རྒྱུ་མི་དགེ་བ་བསྒྲུབས་པ་ལས་འབྲས་བུ་སྡུག་བསྔལ་ཁོ་ན་
འབྱུང་ཞིང་། མི་དགེ་བ་ལས་འབྲས་བུ་བདེ་བ་འབྱུང་མི་སྲིད་པར་ངེས། ང་ཚོ་མི་
སུ་ཡིན་ཡང་བདེ་བ་འདོད་པ་ལས་སྡུག་བསྔལ་འདོད་པ་མེད་ཙ་ན། བདེ་
བ་འདོད་ཕྱིན་ཆད་དེའི་རྒྱུ་དགེ་བ་བསྒྲུབ་དགོས་ཤིང་སྡུག་བསྔལ་མི་འདོད་ན་
སྡུག་བསྔལ་གྱི་རྒྱུ་མི་དགེ་བ་སྤང་དགོས་པས། དེའི་ཚུལ་ལེགས་པར་ངེས་པར་
བྱས་ཏེ་སྡིག་པ་ཕྲ་ཞིང་ཕྲ་བ་ནས་སྤོང་ཞིང་། དགེ་བ་ཕྲ་ཞིང་ཕྲ་བ་ནས་བསྒྲུབ་
དགོས་སོ། །དེ་ལྟར་ལས་ངེས་པའི་ཚུལ་ལ་ངེས་པ་འདྲོངས་པ་སྟེ་ངེས་པ་རྙེད་པ་
ནི་ཤིན་ཏུ་གལ་ཆེ་སྟེ། ལས་ངེས་པའི་ཚུལ་འདི་ལ་ངེས་པ་འདྲོངས་ན་ལས་
འཕེལ་ཆེ་བ་དང༌། ལས་མ་བྱས་པ་དང་མི་འཕྲད་པ། ལས་བྱས་པ་ཆུད་མི་ཟ་བ་
ལ་སོགས་པར་འབད་རྩོལ་བྱེད་མ་དགོས་པར་ངང་གིས་སྐྱེ་ལ། ལས་ངེས་པའི་
259



ཚུལ་ལ་ངེས་པ་རྣམ་དག་ཅིག་མ་འདྲོངས་པར་ཡོན་ཏན་གོང་མ་གཞན་ཏེ་་་་་
རྟོགས་པའི་ཡོན་ཏན་རྣམས་སྐྱེ་ཐབས་མེད་དེ། དེ་ཡང་རིག་པའི་གནས་ལྔ་ལ་
སྦྱང་བ་བྱེད་པར་མཚོན་ན་ཚད་མ་རིག་པ་སོགས་ཀྱི་གཞུང་ལ་སྦྱངས་པ་ན་ཤེས་
མི་ཐུབ་པའི་དོན་མ་ཡིན་པར་རང་རྒྱུད་ལ་རྟོགས་པའི་ཡོན་ཏན་སྐྱེ་ཐབས་མེད་
པས་ན། ལས་ངེས་པའི་ཚུལ་དེ་ཡང་རང་གི་རྒྱུད་སྟེང་དུ་སྦྱར་ནས་བསམ་དགོས་
པ་མདོ་ལས་གསུངས། ད་ལྟ་རང་ཅག་ལ་ཚོར་བ་སིམ་པའི་རྣམ་པ་ཅན་གྱི་བདེ་
བ་སྟེ། ཐ་ན་ཚ་བས་གདུང་བའི་དུས་སུ་རླུང་བསིལ་བུ་ལངས་པ་ལ་བརྟེན་ནས་
བདེ་བའི་སྣང་བ་ཅུང་ཟད་སྐྱེས་པ་ཡན་ཆད་ཀྱང་ཚེ་རབས་སྔོན་མ་རྣམས་སུ་་་
དགེ་བའི་ལས་ཤིག་བསགས་པའི་མཐུ་ཁོ་ན་ལས་འབྱུང་གི མི་དགེ་བའི་ལས་
ལས་བདེ་བ་འབྱུང་བའི་གནས་མེད་ཅིང་རྒྱུ་མེད་ལས་འབྲས་བུ་འབྱུང་བ་མེད།
མི་མཐུན་པའི་རྒྱུ་ལས་མི་མཐུན་པའི་འབྲས་བུ་འབྱུང་བའང་གནས་མེད་པར་་
མདོ་ལས་གསུངས། ཚོར་བ་གདུང་བའི་རྣམ་པ་ཅན་གྱི་སྡུག་བསྔལ་ཐ་ན་མགོ་བོ་
ཅུང་ཟད་ཙམ་ཞིག་ན་བ་ཡན་ཆད་ཀྱི་སྡུག་བསྔལ་ཆེ་ཆུང་གང་འབྱུང་བ་ཐམས་
ཅད་ཚེ་རབས་སྔོན་མ་རྣམས་སུ་མི་དགེ་བའི་ལས་རེ་བསགས་པའི་མཐུ་ཁོ་ན་་་
ལས་འབྱུང་གི །དགེ་བའི་ལས་ལས་སྡུག་བསྔལ་འབྱུང་བ་ནི་གནས་མེད་ཅིང་རྒྱུ་
མེད་དུ་འབྱུང་བ་དང་མི་མཐུན་པའི་རྒྱུ་ལས་འབྱུང་བའང་མི་སྲིད་པར་བཅོམ་
ལྡན་འདས་ཀྱིས་མདོ་ལས་གསུངས། ཁམས་གསུམ་འཁོར་བའི་གནས་ན་བདེ་བ་
དང་སྡུག་བསྔལ་ཇི་སྙེད་ཡོད་ཚད་མཐའ་དག་ལས། བདེ་བ་རྣམས་ནི་དགེ་བའི་
མཐུ་དང་སྡུག་བསྔལ་རྣམས་ནི་མི་དགེ་བའི་མཐུ་ཁོ་ན་ལས་ཅུང་ཟད་ཀྱང་ནོར་
260



བ་དང་འཛུར་རྒྱུ་མེད་པར་འབྱུང་བའི་ལས་འབྲས་ངེས་པ་ཅན་གྱི་ཚུལ་འདི་ལ་
ཡིད་ཆེས་ཀྱི་ངེས་པ་བརྟན་པོ་རྙེད་པར་བྱ་དགོས་ཏེ། ལམ་གྱི་རྟོགས་པ་མཐའ་
དག་རྒྱུད་ལ་སྐྱེ་བའི་རྩ་བའི་རྨང་གཞི་ནི་ལས་འབྲས་ལ་ཡིད་ཆེས་ཀྱི་དད་པ་་་་
སྐྱེས་མིན་ལ་ཐུག་ཡོད་པས་སོ། །དེ་ཡང་ཡིན་ཏེ་དགེ་བ་འདི་བྱས་པ་ལས་བདེ་
འབྲས་འདི་འབྱུང་བ་དང་སྡིག་པ་འདི་སྤང་ན་བདེ་བ་འདི་འབྱུང་སྙམ་པའི་་་་
ཡིད་ཆེས་ཞིག་མེད་ན་རྒྱུ་དགེ་བ་སྒྲུབ་འདོད་དང་སྡིག་པ་སྤང་འདོད་ཀྱི་བསམ་
པ་ཞིག་སྐྱེ་ཐབས་མེད་པ་ང་རང་ཚོས་ཉམས་མྱོང་གི་སྟེང་ནས་ཀྱང་ཤེས་ཐུབ་་་་
བོ། །ལས་འབྲས་ལ་ཡིད་མ་ཆེས་པར་ཚེ་ཕྱི་མ་དྲན་པ་མི་འོང་སྟེ་ཤི་ན་མར་མེ་
ཟད་པ་ལྟར་རིག་པ་རྒྱུན་ཆད་དུ་བསམ་པ་ཞིག་ཡིན་ན་ཚེ་ཕྱི་མ་ལ་འཇིགས་་་
སྐྲག་གཏན་ནས་སྐྱེ་མི་སྲིད་ཅིང་འཁོར་བ་དང་ངན་སོང་གི་སྡུག་བསྔལ་ལ་དེ་་་
བས་ཀྱང་མི་འཇིགས་ཏེ། ད་ལྟ་དམྱལ་བ་དང་ཡི་དྭགས་ཀྱི་སྡུག་བསྔལ་དངོས་སུ་
མཐོང་བ་དང་མྱོང་བའི་ཐབས་མེད་ལ། དེ་ལྟར་ན་ཆོས་ལ་དོན་གཉེར་སྐྱེ་བའི་
གཞི་མེད་པ་དང་། ཆོས་ལ་དོན་གཉེར་སྐྱེས་པ་མ་འོང་ན་དགེ་བའི་བཤེས་
གཉེན་བསྟེན་ཚུལ་རྣམ་པར་དག་པ་ཞིག་འོང་ཐབས་མེད་དོ། །ལས་འབྲས་ལ་
ཡིད་ཆེས་མེད་ན་སྐྱབས་འགྲོ་རྣམ་དག་ག་ལ་འོང་། སྐྱབས་འགྲོ་རྣམ་དག་མ་
འོང་བར་སྡོམ་པ་གང་ཡང་སྐྱེ་བའི་གཞི་མེད་དེ། དགེ་བསྙེན་གསུམ་ལ་སྐྱབས་
འགྲོ་བ། །དེ་ནི་སྡོམ་བརྒྱད་རྩ་བ་ཡིན། །ཞེས་གསུངས་པ་ལྟར། སོ་ཐར་རིགས་
བརྒྱད་ཀྱི་རྩ་བ་སྐྱབས་འགྲོ་ཡིན་པ་དང༌། བྱང་ཆུབ་སེམས་དཔའི་སྡོམ་པ་དང་
གསང་སྔགས་ཀྱི་སྡོམ་པ་གང་ཡིན་ཡང་རྨང་གཞི་སྐྱབས་འགྲོ་ཡིན་ནོ། །ད་ལྟ་
261



ཆོས་རྒྱུས་ཆུང་བ་སྟེ་ཐོས་བསམ་བྱས་མ་མྱོང་བ་ཁ་ཅིག་གི་བསམ་པར། སྐྱབས་
འགྲོ་ནི་ཐོག་མར་ཅུང་ཟད་རེ་བསམ་པས་ཆོག་གི་འདི་ནི་ལམ་གྱི་སྔོན་འགྲོ་ཙམ་
ཞིག་ཡིན་པའི་ཕྱིར་སྙམ། དེ་ལྟར་དུ་གོ་ན་ནི་ཤིན་ཏུ་མི་རུང་སྟེ། སྤྱིར་སྐྱབས་འགྲོ་
ནི་ལམ་གྱི་སྔོན་འགྲོ་ཡིན་ཡང་། སྔོན་འགྲོ་ཙམ་མ་ཡིན་ཏེ། ལམ་གྱི་དངོས་གཞིའི་
སྐབས་སུའང་ངེས་པར་དུ་མཁོ་བས་ན། སྐྱབས་འགྲོ་དང་ལས་འབྲས་སོགས་
ནི་སྔོན་འགྲོ་ཙམ་དུ་མ་ཟད་མདོ་སྔགས་གང་གི་སྒོར་འཇུག་ཀྱང་མེད་དུ་མི་རུང་
བ་ཡོན་ཏན་ཐམས་ཅད་ཀྱི་གཞི་རྟེན་ས་གཞི་ལྟ་བུ་ཡིན་པ་མདོ་རྒྱུད་དགོངས་་་
འགྲེལ་རྣམས་ལས་ལན་གཅིག་མ་ཡིན་པར་གསུངས། འདིའི་སྐབས་ཀྱི་ལུང་
འདྲེན་དང་སྒྲུབ་བྱེད་ཀྱི་རིགས་པ་དང་བྱུང་བ་རྣམས་བློ་སྦྱོང་སྙན་བརྒྱུད་ཆེན་
མོ་བློ་བཟང་དགོངས་རྒྱན་ལས་གསལ་བར་གསུངས་ཡོད་པས་དེ་ལས་ཤེས་པར་
བྱའོ། །ད་ལྟའི་དུས་འདིར་འགའ་ཞིག་གིས་ལས་འབྲས་ལ་ཡིད་ཆེས་དང་དཀོན་
མཆོག་གསུམ་ལ་སྐྱབས་སུ་སོང་བ་འདི་མེད་པར། ང་རང་ཐེག་པ་ཆེན་པོ་བ་
གོང་ན་མེད་པ་ཞིག་དང་བོད་ཀྱི་རྣལ་འབྱོར་བ་ཡིན་པར་རློམ་པ་ཡོད་ནའང་དེ་
དག་ནི་རློམ་པ་ཙམ་དུ་ཟད་དེ། དཀོན་མཆོག་གསུམ་ལ་སྐྱབས་སུ་སོང་བ་མེད་
ན་སངས་རྒྱས་བསྟན་པའི་འཇུག་སྒོར་མི་ཚུད་ཅིང་། དཀོན་མཆོག་གསུམ་ལ་
སྐྱབས་སུ་སོང་བའི་སྐྱབས་འགྲོ་ཐོན་མི་ཐོན་ནི་ལས་འབྲས་ལ་ཡིད་ཆེས་ཀྱི་དད་
པ་ཡོད་མེད་ལ་རག་ལས། ལས་འབྲས་ལ་ཡིད་ཆེས་མེད་ན་སྐྱབས་འགྲོ་མེད།
སྐྱབས་འགྲོ་མེད་ན་སངས་རྒྱས་བསྟན་པའི་སྒོར་ཚུད་མེད། དེར་མ་ཆུད་པར་
ཐེག་པ་ཆེན་པོའི་ལམ་དུ་འཇུག་པའི་སྐབས་ག་ལ་ཡོད། སངས་རྒྱས་བསྟན་པའི་
262



སྒོར་མ་ཆུད་པར་ཐེག་པ་ཆེན་པོའི་ཡང་ཆེན་པོ་གསང་སྔགས་རྡོ་རྗེ་ཐེག་པའི་་་
ལམ་དུ་ཞུགས་པ་དེ་བས་ཀྱང་གནས་མེད་ཅིང་མི་སྲིད་དོ། །དེས་ན་སྤྱིར་ང་རང་
ཚོ་ནང་བ་སངས་རྒྱས་པ་མིན་ཟེར་ན་ནི་རྟེན་འབྲེལ་ལོག་འགྲོ་བས་མི་བཟང་་་་
མོད། ཆོས་དང་བསྟུན་ནས་དཔྱད་ན་ནང་བ་སངས་རྒྱས་པའི་གྲས་སུ་ཆུད་པ་
ཙམ་ཡང་ཤིན་ཏུ་དཀའ་བར་སྣང་སྟེ། ནང་བ་སངས་རྒྱས་པ་ཡིན་མིན་གྱི་ཚད་
ནི་རྒྱུད་ལ་སྐྱབས་འགྲོ་ཡོད་མེད་ཀྱི་སྒོ་ནས་འཇོག་ལ། སྐྱབས་འགྲོ་རྒྱུད་ལ་སྐྱེས་
མིན་ནི་ལས་འབྲས་ལ་ཡིད་ཆེས་ཡོད་མེད་ལ་རག་ལས། ལས་འབྲས་ལ་ཡིད་ཆེས་
པའི་ཚད་ནི་འགྲོ་བ་བཞིའི་ཆོས་ལས་མི་འདའ་བ་སྟེ་འདུན་པའི་ཆོས་ལས་མི་་་
འདའ་བ་དང་། ཞེ་སྡང་གི་ཆོས་ལས་མི་འདའ་བ་དང་། །འཇིགས་པའི་ཆོས་ལས་
མི་འདའ་བ། རྨོངས་པའི་ཆོས་ལས་མི་འདའ་བཅས་འདུལ་བ་ནས་གསུངས་པ་
ལྟར་རོ། འོ་ན་ང་ཚོས་ད་ལྟ་ཆོས་བྱེད་པ་འདི་ལས་འབྲས་ལ་ཡིད་ཆེས་ནས་བྱེད་
པ་མ་ཡིན་ནམ་ཞེ་ན། ཆོས་བྱེད་པ་ལྟར་སྣང་མོད་ཀྱང་ད་ལྟའི་རང་གི་སྤྱོད་པ་ལ་
བརྟགས་ན་ལས་འབྲས་ལ་ཡིད་མ་ཆེས་པའི་རྟགས་གསལ་བར་ཤར་འདུག གལ་
ཏེ་ལས་འབྲས་ལ་ཡིད་ཆེས་ཞིག་སྐྱེས་ཡོད་ན། ད་ལྟའི་རང་གི་སྤྱོད་པ་ངན་པ་
འདི་འདྲ་ཞིག་ཡོང་བའི་སྒོ་མེད། དཔེར་ན་དུག་ཟོས་པའམ་འཐུང་བ་ན་ལུས་ན་
ཞིང་སྲོག་གཅོད་པའི་གནོད་པ་ཆེན་པོ་ཡོང་བར་འགྱུར་ན། དུག་གིས་སྲོག་
གཅོད་པར་ཡིད་ཆེས་ནས་དུག་ཟ་མཁན་སུ་ཡང་མེད་པར་མ་ཟད། དུག་ཡིན་
མིན་ལ་ཐེ་ཚོམ་པའི་རིགས་ཀྱང་ཟས་ཀྱི་ཉེ་འགྲམ་དུའང་མི་འཇོག་པར་རྒྱང་་་་
རིང་དུ་འཕེན་པ་དང་། ཐ་ན་དུག་གི་གཡའ་ཙམ་ཡང་ཟས་ལ་འདྲེས་པར་
263



དོགས་ནས་རྟོག་དཔྱོད་ཇི་འདྲ་ཞིག་བྱེད་པར་ལྟོས། དེ་བཞིན་དུ་ཕྱི་མ་དམྱལ་
བའི་མེ་ནང་དུ་ལྷུང་བར་འཇིགས་ནས། ལུས་ངག་ཡིད་གསུམ་གྱི་མི་དགེ་བ་
བཅུ་ལ་སྤྱད་པའི་སྤྱོད་པ་ངན་པ་གང་ལའང་སྲོག་དང་བསྡོས་ཏེ་བསྲུང་བ་དང་།
སྲོག་ལ་བབ་ཀྱང་མི་དགེ་བའི་ལས་ལ་མི་འཇུག་པར་བྱ། ཐ་ན་ཐེ་ཚོམ་ཟ་བ་
རྣམས་ལའང་དགེ་བའི་བཤེས་གཉེན་མཁས་པ་ལ་བྱར་རུང་མི་རུང་དྲིས་ནས་
བྱེད་པ་མ་གཏོགས་ཚམ་ཚོམ་དུ་གཏན་ནས་མི་འཇུག་པ་ཞིག་འོང་དགོས་རྒྱུ་ལ།
ད་ལྟ་རང་རེ་ཚོ་ལ་བླ་མས་ལས་འབྲས་ཀྱི་ཆོས་ཇི་ཙམ་ཞིག་བཤད། རང་གི་ཁ་
ནས་ཀྱང་ལས་འབྲས་སྟོན་པའི་ཆོས་ཇི་ཙམ་ཞིག་འདོན། ལས་འབྲས་སྟོན་པའི་
གསུང་རབ་ཇི་ཙམ་ཞིག་བཀླགས་ཀྱང༌། སྒོ་གསུམ་གྱི་སྤྱོད་ངན་ལ་འཛེམ་པའི་བློ་
ཅུང་ཟད་ཀྱང་མེད་པར་ལུས་ཀྱི་སྤྱོད་པ་འདུལ་བ་དང་མི་མཐུན་པ་ཤ་སྟག་བྱེད་
པ་ལ་ཡ་མི་ང། ངག་ནས་རྫུན་ཕྲ་མ་ཚིག་རྩུབ་ངག་འཁྱལ་སྣ་ཚོགས་པ་སྨྲ་བ་ལ་
ཡ་ང་བ་ཅུང་ཟད་ཀྱང་མེད་པར་མ་ཟད། གཞན་གྱི་སྙིང་སྲེག་པའི་ཚིག་རྩུབ་སྨྲ་
ཡོད་པ་ལ་ཕོ་རྒོད་པོར་རློམ། ངག་འཁྱལ་སྣ་ཚོགས་སྨྲ་བ་ལ་གཏམ་བཟང་བོར་
རློམ། གཞན་ལ་བརྣབ་སེམས་དང་གནོད་སེམས་ཀྱིས་དུས་འདའ་བ་ལ་ཤེས་རྒྱ་
ཆེ་བར་རློམ། མདོར་ན་བླ་མས་བྱར་མི་རུང་གསུངས་པ་ཐམས་ཅད་ལ་འཇུག་
པར་ཡ་ང་བ་ཅུང་ཟད་ཀྱང་མེད་པ་འདི་ནང་ན་ལས་འབྲས་ལ་ཡིད་ཆེས་མེད་་
པའི་རྟགས་ཡང་དག་ཡིན་ནོ། །དེས་ན་སྤྱིར་ལས་ངེས་པ་ལ་སོགས་པའི་དོན་
བརྗོད་པའི་ཚིག་གི་ངོ་གདོང་ཙམ་པོ་མི་གོ་རྒྱུ་ཅང་མེད་མོད། དེའི་དོན་རྣམས་
རང་ཐོག་ལ་བཞག་ན་ཧ་ཅང་དཀའ་བར་འདུག དམ་པའི་ཆོས་ཞེས་པ་ནི་ཚིག་
264



ཙམ་ཞིག་གླེགས་བམ་གྱི་སྟེང་དུ་འཇོག་པ་ཙམ་མ་ཡིན་པ་དང་ཁ་ནས་བཤད་་་
ཤེས་པ་ཙམ་གྱིས་ཆོག་ཤེས་མི་བསྟེན་པར། བརྗོད་དོན་མཐའ་དག་རང་གི་ལུས་
ངག་ཡིད་གསུམ་གྱི་སྟེང་དུ་ལེན་པའམ་རྒྱུད་ཐོག་ཏུ་འགེལ་བ་ཞིག་དགོས་པས།
དེ་ལྟར་འགེལ་བ་ནི་ཧ་ཅང་དཀའ་བའི་ལས་ཞིག་སྟེ་འདིའི་ཚུལ་རང་རང་གི་་
མྱོང་བ་ལ་སྦྱར་ན་ཧ་ཅང་གསལ་བར་འགྱུར་རོ། །དེས་ན་སྤྱོད་འཇུག་ལས། མི་
དགེ་བ་ལས་སྡུག་བསྔལ་འབྱུང་། །འདི་ལས་ཇི་ལྟར་ངེས་ཐར་ཞེས། །ཉིན་མཚན་
རྟག་ཏུ་བདག་གིས་ནི། །འདི་ཉིད་འབའ་ཞིག་བསམ་པར་རིགས། །ཞེས་གསུངས་
པ་སྟེ། རྒྱུ་མི་དགེ་བ་ལས་འབྲས་བུ་སྡུག་བསྔལ་ཁོ་ན་འབྱུང་བས་ན། མི་དགེ་བ་
བསགས་པ་འདི་ལས་ཐབས་གང་བྱེད་ན་ད་གཟོད་ཐར་ཐག་ཆོད་པ་ཡིན་ཞེས་
རྣམ་པ་ཀུན་ཏུའམ་ཉིན་མཚན་ཀུན་ཏུ་འདིའི་དོན་ཁོ་ན་བསམ་རིགས་པའོ་་་་
ཞེས་གསུངས་པ་ལྟར། བདེ་ལེགས་ཐམས་ཅད་ཀྱི་རྩ་བའི་རྩ་བ་ནི་ལས་འབྲས་ལ་
ཡིད་ཆེས་ཀྱི་དད་པ་འདི་ཡིན། རྒྱུ་མཚན་ནི་ལས་འབྲས་ལ་ཡིད་ཆེས་སྐྱེ་བའི་རྒྱུ་
ནི་སྟོན་པ་བཅོམ་ལྡན་འདས་ཚད་མའི་སྐྱེས་བུ་སླུ་བ་མེད་པའི་སྐྱབས་གནས་་་་
མཐར་ཐུག་ཡིན་པར་ཡིད་ཆེས་ཀྱི་དད་པ་དེ་ཡིན་པས། དཔེར་ན་དལ་འབྱོར་
རྙེད་དཀའ་ལ་མཚོན་ནའང་། དལ་འབྱོར་རྙེད་དཀའ་བའི་དོན་རྣམས་ཀྱང་
སྟོན་པའི་གསུངས་པ་ཡིན་ན་མ་གཏོགས། ང་ཚོ་སོ་སོ་སྐྱེ་བོས་མངོན་སུམ་དུ་
རྟོགས་ཐུབ་པའི་གནས་མ་ཡིན་ཏེ། དལ་འབྱོར་འཐོབ་པའི་རྒྱུ་ནི་ཚུལ་ཁྲིམས་
རྣམ་པར་དག་པས་གཞིར་བྱས། སྦྱིན་སོགས་ཕར་ཕྱིན་དྲུག་གིས་གྲོགས་བྱས།
སྨོན་ལམ་རྣམ་པར་དག་པས་མཚམས་སྦྱར་བ་སོགས་ཀྱི་རྒྱུ་དགུ་ཚང་དགོས་་་་
265



པའི་ཚུལ་རྣམས་སྟོན་པ་བཅོམ་ལྡན་འདས་ཀྱི་གསུང་ཚད་མ་ལ་ཡིད་ཆེས་བྱ་རྒྱུ་
ལས་ང་ཚོའི་མངོན་སུམ་གྱི་སྤྱོད་ཡུལ་མིན་ནོ། །ད་ལྟ་སྟོན་པ་བཅོམ་ལྡན་འདས་
ལ་ཡིད་ཆེས་ཀྱི་དད་པ་གཏན་ནས་མེད་པ་ཞིག་ཡིན་ན་དལ་འབྱོར་ཚང་བའི་མི་
ལུས་རྙེད་པར་དཀའ་ཚུལ་ཇི་ལྟར་བརྗོད་ཀྱང་ཡིད་ཆེས་མཁན་མེད་པ་འདིས་་
ཤེས་ཐུབ་བོ། །དེས་ན་ལས་འབྲས་ལ་ཡིད་ཆེས་ཀྱི་དད་པ་སྐྱེད་པ་ལ་བློ་ཅི་ནུས་
ཅི་ཡོད་ཀྱིས་འབད་དགོས་པས། མདོ་སྡེ་དྲན་པ་ཉེར་བཞག་དང་མདོ་མཛངས་
བླུན། ལས་བརྒྱ་བ། རྟོགས་བརྒྱ་བ། འདུལ་བ་ལུང་གི་གླེང་གཞི་སོགས་ལས་
རྒྱུ་བཟང་ངན་འདི་བྱས་པས་འབྲས་བུ་བཟང་ངན་འདི་དང་འདི་བྱུང་བ་རེད་
ཅེས་རྒྱུ་འབྲས་གཉིས་ཀ་ངོ་སྤྲད་པ་ཤ་སྟག་ཡིན་པས། འདི་རྣམས་ལ་བརྟེན་ནས་
ལས་འབྲས་ལ་ཡིད་ཆེས་ཀྱི་དད་པ་ཅི་རྙེད་ཅིག་བྱ་དགོས་སོ། །
ད་ནི་ཚུལ་དེ་དག་ལ་ངེས་པ་བསྐྱེད་པའི་ཕྱིར་སྔོན་གྱི་བྱུང་བ་འགའ་ཞིག་
བརྗོད་པར་བྱ་སྟེ། ལས་ཆུང་ངུ་ལས་འབྲས་བུ་ཆེན་པོ་འབྱུང་བ་ནི། སངས་རྒྱས་
ལ་དད་པའི་སེམས་ཀྱིས་ཉིན་གཅིག་གི་ཞལ་ཟས་སྦྱར་བས་ཚེ་རབས་ཐམས་་་་་
ཅད་དུ་ལོངས་སྤྱོད་ཆེ་བ་དང་། འབྲས་བུ་ཐོབ་པ་སོགས་རྒྱ་ཆེན་པོ་གསུངས་པ་
ན། བྲམ་ཟེ་ཞིག་ཡིད་མ་ཆེས་ནས་འབྲས་བུ་ཆེན་པོ་དེ་ཙམ་འབྱུང་བ་ཅིས་ཤེས་
ཟེར་བ་ལ། བཅོམ་ལྡན་འདས་ཀྱི་ཞལ་ནས། ཁྱོད་ཀྱིས་འཇིག་རྟེན་ན་རྒྱུ་ཆུང་ངུ་
ལས་འབྲས་བུ་ཆེན་པོ་འབྱིན་པ་མཐོང་ངམ་གསུངས་པས། ཁོ་ན་རེ། དེ་མཐོང་
སྟེ་རྒྱ་གྲོ་དྷ་འདི་ཉིད་ཡིན་ནོ་ཟེར་བས། རྒྱུ་དེ་ལ་འབྲས་བུ་དེ་ཙམ་འབྱུང་བ་མི་
རིགས་གསུངས་པས། ཁོ་ན་རེ། དེ་ང་ཡི་མངོན་སུམ་ཡིན་ནོ་ཟེར། དེ་བས་སྔ་མ་
266



ངའི་ཡེ་ཤེས་ཆེན་པོའི་མངོན་སུམ་ཡིན་ནོ། །ཞེས་གསུངས་པ་ལྟ་བུ་དང་། ཡང་
བྲམ་ཟེ་བཟའ་མི་གཉིས་ཀྱིས་རང་སངས་རྒྱས་ལ་ཆོས་སྟོན་དྲངས་པས། ཚེ་དེ་
ཉིད་རང་ལ་ཞིང་ལ་གསེར་གྱི་ལོ་ཏོག་སྐྱེས་པ་ལྟ་བུ་དང་། ཡང་སྔོན་འོད་སྲུང་གི་
བསྟན་པ་ལ་དགེ་སློང་སྡེ་སྣོད་འཛིན་པ་ཞིག་ང་རྒྱལ་གྱིས་ཁེངས་ནས་གཞན་་་་་
དག་ལ་གནག་རྫི་ཡིན་བྱས་པས། སྐྱེ་བ་ལྔ་བརྒྱར་གནག་རྫི་བྱེད་པར་གྱུར་པ་
དང་། ཡང་སངས་རྒྱས་འོད་སྲུང་གི་བསྟན་པ་ལ་དགེ་སློང་སྤོང་བ་ལ་བརྩོན་པ་
གཅིག་ཡོད་པ་དེས་ཀློག་པའི་གནས་སུ་བྱིན་པས། ཁོའི་སྤོང་བ་བྱར་མ་བཏུབ་
པས་ཚིག་པ་ཟོས་ཏེ། སངས་རྒྱས་འོད་སྲུང་གི་དགེ་སློང་འདི་དག་ནི་མཚན་ཐོག་
ཐག་སྦལ་བ་བཞིན་སྐད་འབྱིན་ཏོ་བྱས་པས། སྐྱེ་བ་ལྔ་བརྒྱར་སྦལ་བར་སྐྱེས་པ་
ལྟ་བུ་དང་། ཡང་དགེ་སློང་སྤོང་བ་པ་གཅིག་གིས་སངས་རྒྱས་ལ་མ་རངས་ནས་
ཤིང་གི་ཡལ་ག་བཅད་པས། ཀླུའི་རྒྱལ་བོ་ཨེ་ལའི་འདབ་ཏུ་སྐྱེས་ནས་སྡུག་བསྔལ་
བསམ་གྱིས་མི་ཁྱབ་པ་རྒྱལ་བ་འོད་སྲུང་གི་དུས་ནས་བཅོམ་ལྡན་འདས་ཤཱཀྱ་་་
ཐུབ་པ་འཇིག་རྟེན་དུ་བྱོན་པའི་བར་དུ་མྱོང་ཞིང་། ད་དུང་ཡང་ཡུན་རིང་དུ་
མྱོང་དགོས་པར་གསུངས་པ་དང་། ཡང་སྔོན་སངས་རྒྱས་གཙུག་ཏོར་ཅན་གྱི་
དུས་སུ་རྒྱལ་བོ་མེ་ཏོག་བྲལ་གྱིས་གཙུག་ལག་ཁང་ཡོ་བྱད་དང་ལྡན་པ་ཞིག་བྱས་
ཏེ་དགེ་འདུན་ལ་ཕུལ། དེར་དེའི་རྒྱལ་བུ་སྲིད་སྒྲུབ་ཀྱིས་རབ་བྱུང་བྱས་གཙུག་
ལག་ཁང་དེར་གནས་ནས། ཕྲག་དོག་པས་སུ་ཡང་ལོངས་སྤྱོད་དུ་མ་སྟེར་བས།
བསྐལ་བ་སུམ་ཅུ་རྩ་གཅིག་ཏུ་དམྱལ་བ་སོགས་ངན་སོང་དུ་ལྷུང་། ཕྱིས་ཀླུ་སྨན་
པད་མའི་གདོང་ཞེས་བྱ་བར་གྱུར་ཏེ་ལུས་ལ་གང་རེག་མེར་འབར་ཞིང་སྡུག་་་
267



བསྔལ་མྱོང་བར་གསུངས་པ་དང་། སངས་རྒྱས་འཁོར་བ་འཇིག་གི་དུས་སུ་ཆོས་
སྨྲ་བ་ལ་མཁས་ཤིང་སྤྱོད་པ་དང་ལྡན་པ། འཁོར་མང་བ་ཐམས་ཅད་ཀྱིས་སངས་
རྒྱས་དང་འདྲ་བར་བསྙེན་བཀུར་བ་ཞིག་ཡོད་པ་དེས་རྙེད་པ་ཐམས་ཅད་རང་
གཅིག་པུས་ལོངས་སྤྱོད་ཅིང་། དགེ་སློང་ངེས་པ་གཞན་ལ་མི་སྙན་བ་་སྨྲས་པས་
ངན་སོང་དུ་སྡུག་བསྔལ་དུ་མ་མྱོང་། ཕྱིས་སངས་རྒྱས་ཤཱཀྱའི་རྒྱལ་བོ་བྱོན་པ་ན་
ཀླུ་ལོང་བ་ཞིག་ཏུ་གྱུར་ཏེ་ཆུ་ཚན་ནང་ན་འཚང་། སློབ་མ་རྣམས་ཀྱང་སྦལ་བ་
དང་སྲིན་བུར་གྱུར་ནས་སློབ་དཔོན་དེའི་ལུས་ལ་ཟ་བར་བྱེད་པ་དང་། ཡང་
སྔོན་བུད་མེད་གཅིག་གིས་སངས་རྒྱས་རྣམ་གཟིགས་ཀྱི་དུས་སུ་དགེ་འདུན་གྱི་་
གཙུག་ལག་ཁང་དུ་དགེ་འདུན་གྱི་མལ་ཆའི་སྟེང་དུ་རབ་བྱུང་མང་བོ་དང་ཉལ་
བོ་བྱས་པས་ངན་སོང་དུ་སྐྱེས། བསྐལ་བ་འཇིག་པ་ན་ཞིང་གཞན་གྱི་ངན་སོང་
དུ་ཚེ་འཕོས། དེར་བསྐལ་བ་འཇིག་པ་ན་ཡང་འདིར་སྐྱེས་ནས་ཀླུ་མོ་ལོང་མ་
ལུས་རུལ་ཅིང་རྣག་འཛག་པ་སྦྲང་བུ་དང་སྲིན་བུས་ཟ་བ་ཞིག་ཏུ་གྱུར་པ་དང་།
ཡང་སྔོན་བཅོམ་ལྡན་འདས་འོད་སྲུང་གི་དུས་སུ་གཅིག་གིས་དགེ་འདུན་གྱི་་་་
གསོལ་བ་ལས་ཨ་མའི་འབྲས་བུ་བཅུ་གསུམ་ལོངས་སྤྱད་པ་དང་། དགེ་སློང་ཞིག་
ལ་བུ་ལོན་ཞིག་བླངས་པ་མ་འཇལ་བས་ཉི་ཚེ་བའི་དམྱལ་བར་སྐྱེས། དེ་ནས་
དམྱལ་བ་ཆེན་པོར་སྐྱེས། དེ་ནས་ཀླུར་སྐྱེས་ནས་ལུས་སྲིན་བུས་གང་ཞིང་རྣག་
འཛག དགེ་སློང་དེ་ཡང་དེའི་མཆན་ཁུང་དུ་སྐྱེས་ནས་ཟ་བར་བྱེད་ཅིང་སྡུག་
བསྔལ་ཚད་མེད་པ་མྱོང་བར་གསུངས་པ་དང༌། ཡང་སྔོན་བཅོམ་ལྡན་འདས་
རྣམ་གཟིགས་ཀྱི་དུས་སུ་དགེ་འདུན་ལ་རིན་པོ་ཆེ་ཞིག་ཡོད་པ་ཞལ་ཏ་བ་ལ་་་་
268



བཅོལ། ཕྱིས་དགེ་འདུན་གྱིས་བླངས་པ་ན་ཁྱེད་སྐྱག་པ་ཟའམ་རིན་པོ་ཆེ་ངའི་
ཡིན་ནོ་ཞེས་སྨྲས་པས་མནར་མེད་པར་ལྷུང་སྟེ་བསྐལ་བ་དགུ་བཅུ་རྩ་གཅིག་་་་
ལོན། འཇིག་རྟེན་དུ་སངས་རྒྱས་རེ་བྱོན་པ་ན་རྒྱལ་བོའི་ཁབ་ན་མི་ཐམས་ཅད་
ཀྱིས་བཤང་གཅི་འདོར་བའི་ཆུའི་ལྟེང་ཀ་ཞིག་ཡོད་པ་དེར་སྲིན་བུ་ཆེན་པོ་སྦྲུལ་
དང་འདྲ་བ་ཞིག་ཏུ་སྐྱེས་ནས་སྡུག་བསྔལ་ཚད་མེད་པ་མྱོང་། བཅོམ་ལྡན་འདས་
གཙུག་ཏོར་ཅན་ལ་སོགས་པ་འདས་པའི་སངས་རྒྱས་དྲུག་གིས་དེའི་ལོ་རྒྱུས་་་་
བརྗོད་ཅིང་སྲིན་བུ་དེ་འཁོར་ལ་བསྟན། སླར་ཡང་དེ་ནས་དམྱལ་བར་སྐྱེ་ཞིང་
ཡང་ཆུ་དེར་སྐྱེས་། སངས་རྒྱས་སྟོང་བོ་ཀུན་གྱིས་སྲིན་བུ་དེའི་ལས་ཀྱི་རྒྱུ་བ་ལུང་
སྟོན་པར་གསུངས། དགེ་སློང་སྦྲང་རྩི་མཆོག་གིས་སྔོན་བཅོམ་ལྡན་འདས་འོད་
སྲུང་གི་དུས། དགེ་སློང་གཅིག་གིས་ཡུར་བ་ལ་མཆོངས་པ་ལ། ཁྱོད་ནི་རབ་ཏུ་
མྱུར་ཏེ་སྤྲེའུ་དང་འདྲའོ། །ཞེས་སྨྲས་པས་སྤྲེའུར་སྐྱེས་པར་གསུངས་པ་དང་།
དགེ་ཚུལ་ཀུན་དེས་དགེ་སློང་སྐད་མི་སྙན་པ་ཞིག་བསྟོད་དབྱངས་བྱེད་པ་ལ།
ཁྱོད་ཀྱི་དབྱངས་ནི་ཁྱི་ཟུག་པ་དང་འདྲའོ་ཞེས་སྨྲས་པས་ཁྱིར་སྐྱེས། འཁོར་བ་
པས་སྔོན་མཁན་པོ་དུས་སྟོན་ལ་བྱོན་པར་ལན་གསུམ་བསྐུལ་ཡང་མ་བྱོན་པས།
ཁྱོད་ཚེ་རབས་ལྔ་བརྒྱའི་བར་དུ་གསོན་པོར་ཁྱིམ་ནས་མ་བྱུང་ཞིག ང་ནི་སོང་
ཟིན་ནོ་ཞེས་སྨྲས་པས་མའི་མངལ་ཁོ་ནར་ཤི། ལག་པ་ཅན་གྱིས་སྔོན་དགེ་སློང་
ཞིག་སྦྱིན་བདག་རྣམས་ཀྱིས་འབོད་པའི་ཕྱི་བཞིན་འགྲོ་བ་ལས། ལན་ཅིག་དེ་མ་
རྙེད་པས་གཞན་ཞིག་འཁྲིད་པ་ལ། དེ་ཁྲོས་ནས་དེང་ཕྱིན་ཆད་ཁྱོད་ཀྱི་ལྷུང་
བཟེད་བཀྲུས་སུ་ཟིན་ན་བདག་གི་ལག་པ་གཉིས་མེད་པར་གྱུར་ཅིག་ཅེས་སྨྲས་
269



པས་ལག་པ་གཉིས་མེད་པར་གྱུར་པ་དང༌། འཕགས་པ་ལྡེ་གུས་གསོས་ཀྱིས་སྔོན་
ཝཱ་ར་ཎཱ་སིར་རང་གི་མ་སྦྱིན་པ་བྱེད་པ་བཀག་ཀྱང་མ་ཁེགས་པས་ཁང་བའི ་་་་
ཕུགས་སུ་བཅུག སྒོ་བཅད། མས་ཟས་བསླངས་པས་ཐལ་ཟོ་ཞིག་ཅེས་སྨྲས་ནས་
ཞག་དྲུག་ཟས་མ་བྱིན་པར་ཤི་ཡང་འགྱོད་པ་མེད་པ་དང༌། ཡང་ལན་ཅིག་རང་
སངས་རྒྱས་གཅིག་གི་བསོད་སྙོམས་ལྷུང་བཟེད་ན་ཡོད་པ་འཕྲོགས་ཏེ་ས་ལ་་་་
རྐང་བས་བསྒུལ། ལས་དེ་གཉིས་ཀྱིས་བསྐལ་བར་མནར་མེད་དུ་སྐྱེས། ཕྱིས་
མཉན་ཡོད་ཀྱི་བྲམ་ཟེ་ཕྱུག་པོ་ཞིག་གི་བུ་མོ་མཛེས་མ་ཞིག་ཏུ་སྐྱེས། སྐྱེས་མ་ཐག་
མའི་འོ་མ་བསྐམས། མ་མ་གཞན་གཅིག་གཉིས་བཙལ་བས་ཀྱང་བསྐམས་ནས་
ལྡེ་གུས་གསོས་ཤིང་བསྐྱེད། ཆེར་ལོན་པ་ན་ཡང་ཟས་མ་རྙེད་པས་རབ་ཏུ་བྱུང་
སྟེ་འབད་པས་དགྲ་བཅོམ་པ་ཐོབ། དེར་ཡང་བསོད་སྙོམས་མ་རྙེད་པ་ལ་ལན་
ཅིག་བཅོམ་ལྡན་འདས་ཀྱི་དྲི་གཙང་ཁང་ཕྱགས་པས་བསོད་སྙོམས་རྙེད། དེ་
ནས་ཁོང་ཉིད་ཀྱིས་ཕྱག་བདར་བྱེད་པའི་གནང་བ་དགེ་འདུན་ལ་ཞུས་ནས་་་
ཕྱག་བདར་བྱས་ཤིང་བྱོན་པ་ལས། ལན་ཅིག་ཤཱ་རིའི་བུ་འཁོར་བཅས་ཀྱིས་དྲི་
གཙང་ཁང་ཕྱགས་ནས་ཤཱ་རིའི་བུ་འཁོར་བཅས་སྦྱིན་བདག་གིས་འབོད་པའི་་་
ཕྱིར་བྱོན། ཁྱིམ་དེར་སླེབས་པ་ན་དེར་འཐབ་མོ་ཆེན་པོ་བྱུང་། ངའི་ལས་ངན་ནོ་
སྙམ་སྟེ་དེར་བྱོན་པ་ན་ཟས་ཆད། ཕྱི་ཉིན་དགེ་འདུན་གྱི་ཕྱིར་བྱོན་པས་ཐམས་
ཅད་ཀྱིས་བརྗེད་ནས་ཡང་ཟས་ཆད། ཕྱི་ཉིན་ཀུན་དགའ་བོས་བསྒྲིམས་ཏེ་ཁྱེར་
བྱོན་པ་ཁྱིས་ཕྲོགས། ཕྱི་ཉིན་མོངྒལ་གྱི་བུས་ཁྱེར་བྱོན་པ་ནམ་མཁའ་ལྡིང་གིས་རྒྱ་
མཚོའི་ནང་དུ་བོར། དེའི་ཕྱི་ཉིན་ཤཱ་རིའི་བུས་ཁྱེར་བྱོན་པས་སྒོ་ཕྲག་གི་ཁར་
270



ལྷུང་བཟེད་ས་ལ་བཞག་པས་གསེར་གྱི་ས་གཞི་ལ་ཐུག་པར་སོང་། དེའི་རྫུ་
འཕྲུལ་གྱིས་དེའང་བླངས། སྒོ་ཡང་ཕྱེ་ནས་བྱིན་པས་ཁ་ཟུམ་སྟེ་མེད་པར་སོང་།
དེར་ཞག་དྲུག་ཟས་ཆད། ཞག་བདུན་པ་ལ་ཐལ་བ་ཆུ་དང་སྦྱར་བ་གསོལ་ནས་
མྱ་ངན་ལས་འདས། སངས་རྒྱས་འོད་སྲུང་གི་དུས་སུ་ཚུལ་ཁྲིམས་བསྲུངས་པས་
དགྲ་བཅོམ་ཐོབ་པར་གསུངས། འཕགས་པ་མོངྒལ་གྱི་བུས་སྔོན་རང་གི་མ་ལ་
ཁྲོས་ཏེ་འདིའི་རྐང་ལག་འདམ་བུ་ལྟར་འཇོམས་པ་འགའ་མེད་དམ་ཞེས་སྨྲས་་
པས་ཚེ་རབས་ཐམས་ཅད་དུ་གནོད་པ་དང་སྡུག་བསྔལ་མང་དུ་མྱོང་ཞིང་།
མཐར་དགྲ་བཅོམ་བདག་ཉིད་ཆེན་པོ་དེ་ལྟ་བུར་གྱུར་ཀྱང་མུ་སྟེགས་ཀུན་ཏུ་རྒྱུ་
རྣམས་ཀྱིས་སྐུ་ལུས་འདམ་བུ་ལྟར་བཅོམ་པ་དང་། ལེགས་འོངས་ཀྱིས་སྔོན་རང་
སངས་རྒྱས་ཞིག་ལ་མུ་ཏོ་བ་ཁ་དོག་ངན་པ་འདི་ཞེས་སྨྲས་པས་ཚེ་རབས་ཐམས་
ཅད་དུ་གནོད་པ་དང་སྡུག་བསྔལ་མང་དུ་མྱོང་ཞིང་དམྱལ་བར་ཡུན་རིང་སྐྱེས།
སྲིད་པ་ཐ་མའི་ཚེ་ཡང་སྤྲང་བོར་གྱུར་ཏེ་སྤྲང་བོ་ཐམས་ཅད་ཀྱིས་བརྡུངས་ཤིང་
ཕྱག་དར་ཁྲོད་དུ་བསྐྱེལ་བ་དང་། ཡང་དགྲ་བཅོམ་པ་གྲགས་པས་སྔོན་གཞན་གྱི་
བུད་མེད་ལ་ཆགས་སེམས་ཀྱིས་རེག་ཅིང་འཁྲིག་ཚིག་སྨྲས་པས། དམྱལ་བར་
སྐྱེས་ཤིང་མི་ལུས་ཐོབ་ནས་ཀྱང་སྐྱེ་བ་ལྔ་བརྒྱར་ལག་པ་གཡས་བསྐམས་པ་དང་།
སྲིད་པ་ཐ་མའི་ཚེ་ཡང་ལག་པ་གཡས་མི་བདེ་བར་གྱུར་པ་དང་། ཁྱིམ་བདག་
དབང་བོ་མེད་པས་སྔོན་ཞལ་ལྕེ་ལེགས་པར་མ་བཅད་ཅིང༌། ནོར་ཁྱེར་བ་མི་
དྲན་ནོ་ཞེས་རྫུན་གཅིག་སྨྲས་པས་དམྱལ་བར་སྐྱེས། མི་ལུས་ཐོབ་ནས་ཀྱང་སྐྱེ་བ་
ལྔ་བརྒྱར་མིག་དང་། རྣ་བ་དང༌། ལྕེ་དང་རྐང་ལག་མེད་པ། ཕོའི་ལུས་ཀྱི་མཚན་
271



མ་ཙམ་ཡོད་པའི་ཤའི་གོང་བུ་འབའ་ཞིག་ཏུ་གྱུར་པ་དང་། ཡང་བྱང་ཆུབ་
སེམས་དཔའ་སྣང་བ་བསམ་གྱིས་མི་ཁྱབ་པས། སྔོན་སངས་རྒྱས་བྱེ་བ་ཕྲག་དྲུག་
ཅུ་རྩ་བཞི་མཆོད་དེ་ཚངས་པར་སྤྱད་ཀྱང་། བྱང་སེམས་ལྷ་བཟང་ལན་ལ་བུ་
ཁྱོད་ལ་ཡོན་ཏན་མེད་ཅེས་མང་དུ་སྨྲས་ཤིང་རྟག་ཏུ་ངན་པར་སེམས་ལ་འགྱོད་
པར་མི་བྱེད་པས་བསྐལ་བ་དགུ་བཅུར་ནལ་བུར་སྐྱེས། བཙས་མ་ཐག་བོར་ནས་
རྒྱུན་དུ་ཁྱི་དང་སྤྱང་ཀི་སོགས་ཀྱིས་ཟོས། བྱང་ཆུབ་ཀྱི་སེམས་བསྲུངས་པས་
དམྱལ་བར་མ་སྐྱེས། ཡང་ཆོས་སྨྲ་བ་ཆོས་ཞེས་པ་གཅིག་གིས་བསམ་གཏན་
བཞིའི་ཏིང་ངེ་འཛིན་ཐོབ། མདོའི་རྣམ་གྲངས་སྟོང་ཕྲག་བཟུང་ཡང་ངའི་འདི་
ཁོ་ན་ཡིན་གྱི། གཞན་གྱི་ནི་མིན་ནོ་ཞེས་ཆོས་སྨྲ་བ་གཅིག་ལ་སྨད་པས་བསྐལ་བ་
བདུན་ཅུར་དམྱལ་བ་དང་། ཚེ་དགུ་ཁྲིར་དུད་འགྲོ། དྲུག་ཁྲིར་མི་དབུལ་བོ་ལྕེ་
མེད་པར་གྱུར་པ་དང་། ཡང་རྒྱལ་བོ་གཅིག་གིས་བྱང་ཆུབ་སེམས་དཔའ་ལ་
མཆོད་པའི་ཕྱིར་ཞག་བདུན་བུད་མེད་ལྔ་བརྒྱས་གླུ་དང་རོལ་མོ་བྱས་པས། ཁྱེའུ་
བཅུས་ཆོས་སྨྲ་བ་ལ་བུད་མེད་ཀྱིས་སྐུར་བ་བཏབ། ལས་དེས་ལོ་དགུ་ཁྲིར་དམྱལ་
བ། ཚེ་ལྔ་བརྒྱར་ཟ་མ་དང་ཀླ་ཀློ་ལོག་ལྟ་ཅན་དུ་སྐྱེས། ཚེ་དྲུག་བརྒྱར་དམུས་ལོང་
དང་ལྕེ་མེད་པར་གྱུར། ཚོ་བདུན་བརྒྱར་རབ་བྱུང་བྱས་ནས་གཟུངས་མ་ཐོབ་
པར་འཆི་བའི་དུས་བྱས་པ་ལྟ་བུ་དང་། ཡང་འདུལ་བ་ལུང་ལས། གཙུག་ལག་
ཁང་གི་རྩིག་པ་དང་ཀ་བ་ལ་སྣབས་ལུད་འཕངས་པས། རྩིག་པ་དང་ཀ་བ་ལྟ་
བུའི་དམྱལ་བར་སྐྱེས། དགེ་འདུན་གྱི་ཤིང་དང་ལོ་མ་དང་ཐག་པ་དང་ཕྱགས་མ་
ལ་སོགས་པ་གང་ཟག་གིས་ལོངས་སྤྱད་པས་ཤིང་ལྟ་བུའི་དམྱལ་བ་ལ་སོགས་་་
272



པར་སྐྱེས། དགེ་འདུན་གྱི་ལོངས་སྤྱོད་ཀྱི་དུས་ཕྱི་ལ་བསྐུར་བས་སྐེད་པ་ཆད་པ་
སྐུད་པས་སྦྲེལ་བ་ལྟ་བུའི་དམྱལ་བར་སྐྱེས་པ་ལ་སོགས་མང་དུ་གསུངས། ཡང་
སྔོན་པད་མའི་མིག་གིས་སངས་རྒྱས་ཀྱི་མཆོད་རྟེན་ལ་རིན་པོ་ཆེ་མཐོན་ཀ་་་་་་
གཅིག་ཕུལ་བས་བསྐལ་བ་དགུ་བཅུ་རྩ་གཅིག་གི་བར་དུ་འབྱོར་བ་ཆེ་བར་གྱུར།
སྲིད་པ་ཐ་མར་ཡང་སྐྱེས་མ་ཐག་ནས་མགོ་ལ་ནོར་བུ་མཐོན་ཀ་བྱུང་སྟེ འོད་་་་
ཀྱིས་སེར་སྐྱའི་གནས་ཐམས་ཅད་གསལ་བར་བྱུང་། འབྲས་བུ་འཐོབ་པའི་སྨོན་
ལམ་བཏབ་པས་དགྲ་བཅོམ་པར་གྱུར་པ་དང་། ཡང་སྔོན་རྒྱུན་པོ་རྒྱལ་བ་ཞེས་
པ་ཤིན་ཏུ་དབུལ་ཕོངས་ཞིག་གིས་ཆོས་སྨྲ་བ་ཞིག་ལ། རང་གི་སྟོད་གཡོགས་སྨད་
གཡོགས་གཉིས། གདུགས་གཅིག ལྷམ་གཅིག མགྲོན་བུ་སྤར་བ་གང་ཕུལ་བས།
ཁྱིམ་དུ་སླེབས་པ་ན་ཁྲོན་པའི་ནང་ནས་གསེར་བུམ་པ་བདུན་བྱུང་། ཡུལ་དེའི་
རྒྱལ་བོ་ཐོབ། ཚེ་འཕོས་ནས་ལྷ་དང་མིའི་རྒྱལ་བོ་བརྒྱ་ཕྲག་དུ་མ་བྱས་པར་
གསུངས། གང་བདར་ཞེས་བྱ་བས། སྔོན་མི་ཞིག་རྒྱལ་བོའི་ཁྲིམས་ཀྱིས་གསོད་པ་
ལ་ཐུག་པ་བརྩེ་བས་བསྐྱབས་ནས་དབེན་པར་བསྒོམ་དུ་བཅུག་པ་དང་། སྨོན་
ལམ་བཏབ་པའི་མཐུས་ཚེ་རབས་ཐམས་ཅད་དུ་སྲོག་གི་བར་ཆད་དང་བྲལ་་་་
ཞིང་ལོངས་སྤྱོད་ཕུན་སུམ་ཚོགས་པ་དང་། མཐར་བཅོམ་ལྡན་འདས་དང་
མཇལ་ནས་ཆོས་བསྟན་པ་ཙམ་གྱིས་དགྲ་བཅོམ་ཐོབ་པ་དང་། དགེ་སློང་གསེར་
དབྱིག་ཅེས་བྱ་བ་སྔོན་སངས་རྒྱས་གསེར་ཐུབ་འཇིག་རྟེན་དུ་བྱོན་པའི་དུས་སུ་
མི་དབུལ་བོ་ཞིག་ཏུ་གྱུར་ཏེ་དོང་རྩེ་གཉིས་རྙེད་པ་སངས་རྒྱས་གསེར་ཐུབ་ལ་་་
ཕུལ་ཏེ་སྨོན་ལམ་བཏབ་པས་བསྐལ་བ་དགུ་བཅུ་རྩ་གཅིག་གི་བར་དུ་ལོངས་་་་
273



སྤྱོད་ཟད་མི་ཤེས་པར་གྱུར་ཅིང་། སྟོན་པ་བྱོན་པའི་དུས་སུ་ལག་ན་གསེར་གྱི་
དོང་རྩེ་དང་བཅས་པ་སྐྱེས་ནས་མཐར་བསྙེན་པར་རྫོགས་ནས་དགྲ་བཅོམ་ཐོབ་
པ་དང་། ཡང་དགེ་སློང་ལྷའི་མེ་ཏོག་སྔོན་སངས་རྒྱས་གསེར་ཐུབ་ཀྱི་དུས་སུ་མི་
དབུལ་བོ་ཞིག་ཏུ་གྱུར་ནས་ནོར་གཞན་མེད་པ་ལ། དད་པས་སྤང་དང་ནེའུ་
གསིང་ལས་མེ་ཏོག་བཏུས་ནས་སངས་རྒྱས་དགེ་འདུན་དང་བཅས་པ་ལ་གཏོར་
ནས་སྨོན་ལམ་བཏབ་པས། བསྐལ་བ་དགུ་བཅུ་རྩ་གཅིག་གི་བར་དུ་བྱད་
གཟུགས་ལེགས་ཤིང་གང་བསམ་ཐམས་ཅད་འགྲུབ་པ་དང་། མཐར་ཐུབ་པ་
དང་མཇལ་ནས་དགྲ་བཅོམ་ཐོབ་པ་དང༌། དགེ་སློང་ལྷའི་རིན་ཆེན་གྱིས་སྔོན་
སངས་རྒྱས་གསེར་ཐུབ་ལ་རྡེའུ་དཀར་པོ་སྤར་གང་གཏོང་ནས་སྨོན་ལམ་བཏབ་
པས་ཚེ་རབས་ཐམས་ཅད་དུ་ནོར་དང་རིན་པོ་ཆེས་མ་ཕོངས་ཤིང༌། སངས་
རྒྱས་ལ་དད་པའི་མཐུས་བཅོམ་ལྡན་འདས་དང་མཇལ་ནས་དགྲ་བཅོམ་ཐོབ་པ་
དང༌། དགེ་སློང་མ་དཀར་མོ་སྔོན་དབུལ་མོར་གྱུར་པའི་ཚེ་སངས་རྒྱས་བསོད་
སྐྱབས་ལ་ལུས་ལ་རས་གོས་དྲི་མ་ཅན་ཞིག་ཡོད་པ་དེ་ཕུལ་བས་ཚེ་རབས་ཐམས་
ཅད་དུ་རས་གོས་དང་བཅས་པར་སྐྱེས་ཤིང་གང་གིས་ཀྱང་མ་ཕོངས་པ་དང་། །
དད་པས་ཆོས་ཉན་པའི་མཐུས་བཅོམ་ལྡན་འདས་དང་མཇལ་ནས་དགྲ་བཅོམ་
པ་ཐོབ་པ་དང་། བྲན་མོ་ཀ་ཙང་ཀས་འཕགས་པ་ཀ་ཏྱཱ་ན་ལ་ཆུ་ལྷུང་བཟེད་གང་
ཕུལ་ཞིང་ཆོས་ཞུས་ནས་སངས་རྒྱས་ཡིད་ལ་བྱེད་ཅིང་ཤི་ནས་སུམ་ཅུ་རྩ་གསུམ་
པའི་ལྷའི་བུར་སྐྱེས་པ་དང་། དགེ་སློང་གསེར་ལྷ་སྔོན་སངས་རྒྱས་རྣམ་གཟིགས་
ཀྱི་དུས་སུ་མི་དབུལ་བོར་གྱུར་པ་ན་རྫ་བུམ་གསར་བ་ཆུ་གཙང་མས་བཀང་སྟེ་
274



གསེར་གྱི་དོང་རྩེ་གཅིག་ནང་དུ་བཅུག མེ་ལོང་གི་ཁ་བཅད་དེ་དགེ་འདུན་ལ་
ཕུལ་བས་སྐྱེ་བ་ཐམས་ཅད་དུ་གཟུགས་བཟང་ཞིང་གསེར་གྱི་ཁ་དོག་ལྟ་བུ་དང་།
དད་པའི་མཐུས་བཅོམ་ལྡན་འདས་དང་མཇལ་ནས་དགྲ་བཅོམ་ཐོབ་པ་དང་།
སྔོན་མི་སུམ་ཅུ་རྩ་གཉིས་ཀྱིས་གླང་གཅིག་བརྐུས་ནས་བསད་པས་ཚེ་རབས་་་་
ཐམས་ཅད་དུ་མི་དེ་དག་དུས་གཅིག་ཏུ་བསད་ཅིང་། མཐར་སངས་རྒྱས་བྱོན་
པའི་ཚེ་གླང་དེ་རྒྱལ་བོ་གསལ་རྒྱལ་དུ་གྱུར། མི་སུམ་ཅུ་རྩ་གཉིས་པོ་ལྷ་མཚམས་
མའི་བུར་གྱུར་ཏེ་རྒྱལ་བོས་དུས་གཅིག་ཏུ་བསད། ལྷ་མཚམས་མ་སྔོན་མི་དེ་དག་
གིས་གླང་བསད་པའི་ཚེ་རྒན་མོ་ཞིག་ཏུ་གྱུར་ནས་རྗེས་སུ་ཡི་རང་བྱས་ཤིང་ཤ་་
མཉམ་དུ་ཟོས་པས་ཚེ་རབས་ཐམས་ཅད་དུ་དེ་དག་གི་མར་གྱུར་ནས་དེ་དག་
བསད་པའི་སྡུག་བསྔལ་གྱིས་གདུངས་པ་དང་། རྒྱལ་བོ་ཀ་པི་ནས་སངས་རྒྱས་
འོད་སྲུང་གི་མཆོད་རྟེན་ལ་ཞིག་གསོ་བྱས་པས་ཚེ་རབས་ཐམས་ཅད་དུ་ཕུན་་་་
སུམ་ཚོགས་པ་ཐོབ་ཅིང་ལྷག་པ་སྟོབས་དང་མངའ་ཐང་གཞན་ལས་འཕགས་པ་
དང༌། དད་པ་དང་སྨོན་ལམ་གྱི་མཐུས་དགྲ་བཅོམ་ཐོབ་པ་དང༌། སྔོན་སངས་
རྒྱས་ཞལ་བཞུགས་དུས་བྱིས་པ་ཆུང་ངུ་ཞིག་གིས་སངས་རྒྱས་ལ་དད་པའི་་་་་་
སེམས་ཀྱིས་ས་སྙིམ་པ་གང་ཕུལ་བས། དེའི་འབྲས་བུས་འཛམ་བུ་གླིང་ལ་སྟོབས་
ཀྱི་འཁོར་ལོས་བསྒྱུར་བ་ཆོས་རྒྱལ་མྱ་ངན་མེད་དུ་གྱུར་པར་གསུངས། ཚུལ་
ཁྲིམས་རྣམ་པར་དག་ན་སྲིན་པོ་ལ་སོགས་པ་གང་གིས་ཀྱང་གནོད་མི་ནུས་པ་་་
བྲམ་ཟེ་མ་བདེ་བ་ལྟ་བུ་དང་། བུད་མེད་དབུལ་མོ་གཉེན་དགའ་མོ་བྱ་བས་
སངས་རྒྱས་ལ་མར་མེ་ཆུང་ངུ་ཞིག་ཕུལ་ནས། བསོད་ནམས་འདིས་མ་འོངས་
275



པའི་དུས་སུ་བདག་ཤེས་རབ་ཀྱི་མར་མེ་དང་ལྡན་ཏེ་སེམས་ཅན་ཐམས་ཅད་ཀྱི་
མུན་པའི་དྲི་མ་བསལ་བར་ཤོག་ཅེས་སྨོན་ལམ་བཏབ་པས། ཕྱིར་མི་ལྡོག་པར་
གྱུར་ཏེ་སངས་རྒྱས་སུ་ལུང་བསྟན་པ་དང་། སྔོན་བྲམ་ཟེ་ཞིག་གིས་བཅོམ་ལྡན་
འདས་ལ་སེམས་དད་པས་སྦྲང་རྩི་ཕུལ་བས། ཤི་ནས་རིགས་མཐོན་པོར་སྐྱེས་
ནས་སྣོད་ཐམས་ཅད་སྦྲང་རྩིས་བཀང་བ་དང༌། རབ་ཏུ་བྱུང་ནས་དགེ་འདུན་
དང་ལྷན་ཅིག་རྒྱུ་བའི་ཚེ་ནམ་མཁའ་ལ་ལྷུང་བཟེད་བོར་ན་དེ་མ་ཐག་སྦྲང་རྩིས་
ཁེངས་ནས་དགེ་འདུན་དང་ལྷན་ཅིག་ལོངས་སྤྱོད་པ་དང༌། སྔོན་དད་པའི་རྐྱེན་
གྱིས་དགྲ་བཅོམ་ཐོབ་པ་དང་། ཁྱིམ་བདག་དན་བྱི་ལིས་སྔོན་སངས་རྒྱས་རྣམ་
གཟིགས་ཀྱི་བསྟན་པ་ལ་གྲོགས་དགེ་སློང་བཞིའི་འཚོ་བ་སྦྱར་བས་ཚེ་རབས་་་་
ཐམས་ཅད་དུ་ལྷ་དང་མིའི་ལོངས་སྤྱོད་ཟད་མི་ཤེས་པ་ཐོབ་ཅིང་། ཆོས་ལ་དད་
ཅིང་སྨོན་ལམ་བཏབ་པའི་མཐུས་དགྲ་བཅོམ་ཐོབ་པ་དང༌། སྔོན་མི་ཞིག་གིས་
སངས་རྒྱས་འོད་སྲུང་གི་མཆོད་རྟེན་གྱི་གླང་བོའི་གཟུགས་ཞིག་པ་བཅོས་ཤིང་།
ལྡོང་རོས་ཀྱིས་བརྐུས་ཏེ་སྨོན་ལམ་བཏབ་པས་ཚེ་རབས་ཐམས་ཅད་དུ་བྱ་་་་
གཟུགས་བཟང་ཤིང་ལོངས་སྤྱོད་ཆེ་བ་དང་། གསེར་གྱི་གླང་བོ་རྟག་ཏུ་ཡོད་པར་
གྱུར་པ་དང་། སྔོན་སངས་རྒྱས་ལ་དད་ཅིང་སྨོན་ལམ་བཏབ་པས་དགྲ་བཅོམ་
ཐོབ་པ་དང་། སྔོན་སངས་རྒྱས་ཕུར་ཤ་འཇིག་རྟེན་དུ་བྱོན་པའི་ཚེ་བྲམ་ཟེའི་
ཁྱེའུ་ཞིག་གིས་སངས་རྒྱས་ལ་དད་པའི་སེམས་ཀྱིས་སྲན་མ་སྤར་གང་གཏོར་་་
བས་འབྲུ་བཞི་ལྷུང་བཟེད་དུ་ལྷུང་། གཅིག་དབུའི་གཙུག་ཏུ་ཆགས་པས་དེའི་
རྣམ་སྨིན་གྱིས་འཁོར་ལོས་བསྒྱུར་བའི་རྒྱལ་བོ་ང་ལས་ནུ་ཞེས་བྱ་བར་གྱུར་ཏེ་་་
276



གླིང་བཞི་དང་འདོད་ལྷ་རིས་གཉིས་ལ་དབང་བསྒྱུར་བ་དང༌། དགེ་སློང་རིས་
གཉིས་པས་སྔོན་སངས་རྒྱས་རྣམ་གཟིགས་ལ་དོང་རྩེ་གཅིག་ཕུལ་ཏེ་སྲོག་གཅོད་
སྤོང་བའི་བསླབ་པ་ནོད་པས་ཚེ་རབས་ཐམས་ཅད་དུ་སྲོག་གི་བར་ཆད་དང་་་་
བྲལ་ཞིང་ཚེ་རིང་བ་དང་སྔོན་དད་པ་དང་ཆོས་ཐོས་པའི་རྐྱེན་གྱིས་དགྲ་བཅོམ་
ཐོབ་པ་དང་། སྲས་མོ་རྡོ་རྗེ་མས་སྔོན་རང་སངས་རྒྱས་ཤིག་ལ་བྱད་གཟུགས་མི་
སྡུག་པ། མགོའི་སྐྲ་རྟ་རྔོག་འདྲ་བ། པགས་པ་རྩུབ་པ་འདི་རེ་མི་སྡུག་ཅེས་ཚིག་
ངན་སྨྲས་པས་ཚེ་རབས་ཐམས་ཅད་དུ་མདོག་མི་སྡུག་པར་གྱུར་ཅིང་། རྒྱལ་བོ་
གསལ་རྒྱལ་གྱི་སྲས་མོར་སྐྱེས་ཀྱང་མདོག་ཤིན་ཏུ་མི་སྡུག་པས་རྟག་ཏུ་མུན་ཁང་
དུ་གནས་དགོས་པ་དང་། སྔོན་རང་སངས་རྒྱས་ལ་མཆོད་ཅིང་སྨོན་ལམ་བཏབ་
པས་རྟག་ཏུ་ལོངས་སྤྱོད་ཆེ་ཞིང་། མཐར་སངས་རྒྱས་དང་མཇལ་ནས་བདེན་པ་
མཐོང་བ་དང་། བུ་མོ་གསེར་མདོག་གིས་སངས་རྒྱས་འོད་སྲུང་གི་བསྟན་པ་
ལ་རབ་ཏུ་བྱུང་ནས་རིགས་གཟུགས་ལང་ཚོས་རྒྱགས་པས་སློབ་པ་དང་མི་སློབ་
པའི་དགེ་འདུན་རྣམས་ལ་འཐབ་ཀྲོལ་དང་། བྱད་གཟུགས་མི་སྡུག་པ་དང་
རིགས་ངན་ཞེས་སོགས་ཀྱི་ཚིག་རྩུབ་སྨྲས་པས་གང་དང་གང་དུ་སྐྱེས་ཀྱང་དེ་་་
དང་དེ་དག་ཏུ་གཟུགས་བྱད་ངན་ཞིང་། མི་སྡུག་པའི་རྣམ་གྲངས་བཅོ་བརྒྱད་
དང་ལྡན་པ་དང་། ཡང་བདག་ཅག་གི་སྟོན་པ་ལ་གོས་ཕུལ་ཅིང་། དབུ་སྐྲ་དང་
སེན་མོའི་མཆོད་རྟེན་ལ་དྲི་བཟང་དང་ཏིལ་མར་གྱིས་བྱུག་པ་ཕུལ་པས། དེ་ནས་
ཤི་འཕོས་ཏེ། མཉན་ཡོད་དུ་ཚོང་དཔོན་ཆེན་པོའི་བུ་མོ་གསེར་མདོག་ཏུ་གྱུར་
ནས་ལོངས་སྤྱོད་དང་དབང་ཕྱུག་ཕུན་སུམ་ཚོགས་པར་གྱུར་ཅིང་། བསྟན་པ་ལ་
277



ཞུགས་ནས་དགྲ་བཅོམ་ཐོབ་པ་དང༌། ཚེམ་བུ་མཁན་གྱིས་སྔོན་སངས་རྒྱས་འོད་
སྲུང་གི་བསྟན་པ་ལ་རང་གི་ཕུ་བོ་ཕྱིར་མི་འོང་ཐོབ་པ་ལ་འཕྱེ་བོ་ཞེས་ཚིག་རྩུབ་
སྨྲས་པས། ཚེ་རབས་མང་བོར་འཕྱེ་བོར་གྱུར་པ་དང་། སླར་འགྱོད་ནས་བཤགས་
ཏེ་རབ་ཏུ་བྱུང་ནས་སྨོན་ལམ་བཏབ་པས་བདག་ཅག་གི་སྟོན་པ་དང་མཇལ། །
ཆོས་ཐོས་ནས་རབ་ཏུ་བྱུང་བའི་སེམས་སྐྱེས་པ་ཙམ་གྱིས་འཕྱེ་བོ་ཡང་བསྙེན་་་་
པར་རྫོགས་ནས་དགྲ་བཅོམ་ཐོབ་པ་དང་། ཡང་སྔོན་སངས་རྒྱས་འོད་སྲུང་གི་
བསྟན་པ་ལ་དགེ་སློང་མ་ཞིག་གིས་དགེ་སློང་མ་མང་བོ་ལ་འཐབ་ཀྲོལ་དང་། བ་
ལང་རྫི་མོ་ཞེས་སྨྲས་པས་ཚེ་རབས་མང་བོར་བ་གླང་རྫིར་གྱུར་ཅིང་། བཅོམ་
ལྡན་འདས་ལ་དད་པའི་སེམས་ཀྱིས་ཀོ་ཤ་ཏ་ཀའི་མེ་ཏོག་གིས་གཏོར་ཏེ་ཆོས་་་
ཞུས་ནས་དེ་འཕྲལ་ཤི་འཕོས་ནས་ལྷར་སྐྱེས། བཅོམ་ལྡན་འདས་ལས་ཆོས་ཐོས་
ནས་བདེན་པ་མཐོང་བར་གསུངས་པ་དང་། ཡང་ལུང་གཞི་ལས། སྔོན་བཅོམ་
ལྡན་འདས་ཆུ་བོ་གངྒཱར་ཕེབས་པའི་ཚེ། དེ་ན་ངང་བ་དང་ཉ་དང་རུས་སྦལ་ལྔ་
བརྒྱས་སྐོར་ཏེ་སྐོར་བ་བྱས་སོ། །དེ་ནས་བཅོམ་ལྡན་འདས་ཀྱིས་ཚིག་གསུམ་གྱི་
ཆོས་བཤད་པ་མཛད་དེ། བཞིན་བཟང་དག་འདི་ལྟར་འདུ་བྱེད་ཐམས་ཅད་ནི་
མི་རྟག་པའོ། །ཆོས་ཐམས་ཅད་ནི་བདག་མེད་པའོ། །མྱ་ངན་ལས་འདས་པ་ནི་ཞི་
བ་ཡིན་པས་དེ་ལ་སེམས་མངོན་པར་དད་པར་གྱིས་ལ། ཅི་ནས་ཀྱང་དུད་འགྲོའི་
སྐྱེ་བ་ལ་འདོད་ཆགས་དང་བྲལ་བར་གྱིས་ཤིག ཅེས་ཆོས་གསུངས་པས། དེ་
རྣམས་ཆོས་ཡིད་ལ་བྱེད་ཅིང་ཟས་བཅད་པས་ཤི་འཕོས་ནས་རྒྱལ་ཆེན་བཞིའི་
ལྷའི་རིས་སུ་སྐྱེས། དེ་མ་ཐག་བཅོམ་ལྡན་འདས་ཀྱི་ཞབས་དྲུང་དུ་ལྷགས་ཏེ་མེ་
278



ཏོག་གཏོར་ནས་ཆོས་ཉན་ཏེ་བདེན་པ་མཐོང་ནས་དགེ་སློང་རྣམས་ཀྱིས་བཅོམ་
ལྡན་འདས་ལ་དེ་དག་གི་རྒྱུ་ཞུས་པས། ངང་བ་དང་ཉ་དང་རུས་སྦལ་དེ་དག་
སྔོན་སངས་རྒྱས་འོད་སྲུང་གི་དུས་དགེ་སློང་དུ་གྱུར་པ་ན་བསླབ་པའི་གཞི་ཕྲ་མོ་
རྣམས་དྲལ་བས། ལས་དེའི་རྣམ་པར་སྨིན་པས་ཉ་དང་ངང་བ་དང་རུས་སྦལ་
རྣམས་སུ་སྐྱེས་པར་གྱུར་ཏོ། །དེ་ལ་སེམས་མངོན་པར་དད་པར་བྱས་ནས་དེས་
ན་ལྷ་རྣམས་སུ་སྐྱེས་པར་གྱུར་ཏོ། །ཡང་དག་པར་རྫོགས་པའི་སངས་རྒྱས་
འོད་སྲུང་ལ་ཚངས་པར་སྤྱོད་པ་སྤྱད་པ་དེས་ན་བདེན་པ་མཐོང་བར་གྱུར་ཏོ་་་
གསུངས། ཡང་སྔོན་བཅོམ་ལྡན་འདས་ཆུ་བོ་གངྒཱ་བརྒལ་ནས་ཕེབས་པ་ན་
གངྒཱའི་འགྲམ་ན་ཡི་དྭགས་ལྔ་བརྒྱས་བཅོམ་ལྡན་འདས་ལ་སྐྱབས་སུ་གསོལ་ཞིང་
ཆུ་བསླངས་པ་ན། བཅོམ་ལྡན་འདས་ཀྱིས་རྫུ་འཕྲུལ་གྱིས་ཡི་དྭགས་དེ་དག་ཆུས་
ཚིམས་པར་མཛད་པས་སངས་རྒྱས་ལ་དད་བཞིན་དུ་ཚེའི་དུས་བྱས་ནས་ལྷར་་
སྐྱེས། བཅོམ་ལྡན་འདས་དང་མཇལ་ནས་བདེན་པ་མཐོང་། དེ་དག་གི་རྒྱུ་ཞུས་
པས་ཡི་དྭགས་དེ་དག་སྔོན་སངས་རྒྱས་འོད་སྲུང་གི་དུས་སུ་དགེ་བསྙེན་དུ་གྱུར་
པ་ན་དགེ་སློང་རྣམས་ཀྱིས་དགེ་བསྙེན་དེ་དག་ལ་འཚོ་བ་བསླངས་པ་ན། དགེ་
བསྙེན་དེ་དག་གིས་དགེ་སློང་འདི་དག་ནི་ཡི་དྭགས་བཞིན་དུ་རྟག་ཏུ་ལག་པ་་་
བཟེད་པར་བྱེད་དོ། །ཞེས་ཚིག་ངན་སྨྲས་པས་ཚེ་རབས་ལྔ་བརྒྱ་ལྔ་བརྒྱར་
ཡི་དྭགས་སུ་གྱུར་ཅིང་རྒྱལ་བ་འོད་སྲུང་ལ་དད་ཅིང་ཆོས་མཉན་པའི་མཐུས་་་་
འདིར་བཅོམ་ལྡན་འདས་དང་མཇལ་ནས་བདེན་པ་མཐོང་བར་གསུངས་སོ། །
ཡང་བཅོམ་ལྡན་འདས་ཨོ་ཏ་ལར་ཕེབས་པ་ན་ཞིང་བ་ལྔ་བརྒྱ་ཅན་མགོ་རྡུལ་་་
279



གྱིས་གཡོག་ཅིང་ཤ་ནའི་རས་ཀྱིས་སྨད་གཡོགས་ནས་ཞིང་རྨོད་པ་གཟིགས་་་་་
ཤིང༌། ཞིང་བ་དེ་དག་དེའི་རྨོན་པ་དུད་འགྲོ་སྟོང་གིས་སངས་རྒྱས་ཀྱི་སྐུ་མཐོང་
ནས་དད་པ་སྐྱེས་པ་ན། བཅོམ་ལྡན་འདས་ཀྱིས་དེ་དག་ལ་ཆོས་གསུངས་པས་དེ་
དག་སངས་རྒྱས་ལ་དད་བཞིན་དུ་ཚེ་འཕོས་ནས་ལྷར་སྐྱེས། བཅོམ་ལྡན་འདས་
དང་མཇལ་ནས་བདེན་པ་མཐོང་། དེ་དག་གི་རྒྱུ་ཞུས་པས་ཞིང་བ་དེ་དག་སྔོན་
སངས་རྒྱས་འོད་སྲུང་གི་དུས་སུ་རབ་ཏུ་བྱུང་ནས་ལེ་ལོས་དུས་འདའ་བར་བྱས་
པས་དབུལ་ཞིང་ཕོངས་པ་སྡུག་བསྔལ་དུ་མ་མྱོང་བའི་ཞིང་བར་གྱུར་པ་དང་། །
རྨོན་པ་དུད་འགྲོ་སྟོང་བོ་དེ་ཡང་སྔོན་སངས་རྒྱས་འོད་སྲུང་གི་དུས་སུ་རབ་ཏུ་་
བྱུང་ནས་བསླབ་པའི་གཞི་ཕྲ་མོ་རྣམས་ལ་གུས་པར་མ་བྱས་པས་དེའི་རྣམ་པར་
སྨིན་པས་དུད་འགྲོར་སྐྱེས། རྒྱལ་བ་འོད་སྲུང་ལ་དད་ནས་ཆོས་ཉན་པའི་མཐུས་
འདིར་བཅོམ་ལྡན་འདས་དང་མཇལ་ནས་བདེན་པ་མཐོང་བར་གསུངས་སོ། །
དེ་ལྟར་ལས་དཀར་ནག་གི་རྣམ་སྨིན་ཇི་ལྟར་མྱོང་བའི་ཚུལ་སྔོན་གྱི་བྱུང་བ་ཅུང་
ཟད་བཀོད་པ་འདིས་མཚོན་དཀར་ཆོས་ཐམས་ཅད་ཀྱི་གཞི་ལས་འབྲས་ལ་ཡིད་
ཆེས་ཀྱི་དད་པ་བསྐྱེད་པ་དེ་ཡིན་པས། ལས་དཀར་ནག་གི་རྣམ་སྨིན་ཇི་ལྟར་
འགྲུབ་པའི་སྔོན་གྱི་བྱུང་བ་རྣམས་ཤེས་པར་བྱས་ནས་ངེས་པ་ཤུགས་དྲག་ཏུ་་་
བསྐྱེད་པ་གནད་ཤིན་ཏུ་ཆེའོ། །
གཞན་ཡང་ཚུལ་འདི་ལ་སྔོན་གྱི་དམ་པ་རྣམས་ཀྱི་ཉམས་མྱོང་གི་གསུང་་་
སྒྲོས་ཀྱིས་ཀྱང་ངེས་པ་བསྐྱེད་པར་བྱ་དགོས་ཏེ། དགེ་བཤེས་སྟོན་པའི་ཞལ་ནས།
ཇོ་བོ་བ་སྙིང་ཁམས་ཆེ་མི་རུང་རྟེན་འབྲེལ་འདི་ཕྲ་གསུངས་པ་སྟེ། དགེ་བཤེས་
280



སྟོན་པ་ཁོང་ལ་ཇོ་བོ་བ་ཞེས་པའི་སློབ་མ་ཞིག་ཡོད་པ་དེ་ཉེ་བའི་ཚིག་གིས་བོས་
ནས་། ལས་འབྲས་རྟེན་འབྲེལ་འདི་ཧ་ཅང་ཕྲ་ཞིང་ཕྲ་བ་ཡིན་པས་ཁྱོད་སྙིང་
སྟོབས་ཆེ་མི་རུང་ཞེས་གསུངས། དགེ་བཤེས་དགོན་པ་པའི་ཞལ་ནས། ལས་
འབྲས་དང་མི་རྟག་པ་ལ་ཉ་མའི་ཆོས་སུ་མཐོང་ནས་ཉན་པ་པོས་ཉན་རིན་མེད་
བཤད་པ་པོས་བཤད་རིན་མེད་པར་བྱེད་དེ། མཁས་པ་ཡང་དེ་མ་རེད་རྡུགས་
གསུངས། དོན་ནི། སྔོན་དུས་སུ་ང་ཚོ་བོད་ཁམས་ན་བུད་མེད་རྣམས་ཀྱིས་ཡི་གེ་
ལ་སྦྱོང་བའི་སྲོལ་མེད་པས། ལས་འབྲས་དང་མི་རྟག་པ་སོགས་ཀྱི་དོན་ནི་ཉ་མ་
སྟེ་སློབ་མ་བུད་མེད་ལ་སོགས་པ་རིག་པའི་གནས་ལ་སྦྱངས་མ་མྱོང་བ་རྣམས་ལ་
བཤད་རྒྱུའི་ཆོས་ཏེ། ཁྱིམ་པའི་ཆོས་སུ་མཐོང་ནས་ཉན་པ་པོས་ཉན་རིན་མེད་པ་
དང་བཤད་པ་པོས་བཤད་རིན་མེད་ཅེས་བཤད་པ་ནི་མཁས་ཡང་དེ་མ་རེད་་་་
རྡུགས་གསུངས། ཡང་དགེ་བཤེས་སྤྱན་སྔ་བ་ལ་དགེ་བཤེས་གླང་རི་ཐང་བས་
གདམས་ངག་ཞུས་པས། སྤྱན་སྔ་བས་སློབ་སྤྲིངས་ཀྱི་ལས་འབྲས་སྟོན་པའི་ཚིག་
གཅིག་བཏོན་ནས། ཇོ་བོ་ལས་འབྲས་སེམས་པ་འདི་རང་མན་ངག་ཡིན་སྙམ་པ་
གསུངས། ཡང་དགེ་བཤེས་པོ་ཏོ་བའི་ཞལ་ནས། ནམ་མཁའ་ལ་ལྕེས་བལྡགས་པ་
ལ་རོ་མྱོང་རྒྱུ་མི་ཡོང་། ལས་འབྲས་མ་བསམས་པས་ཆོས་ཀྱི་རོ་མི་མྱོང་། བྱིས་པ་
བརྡ་མི་འཕྲོད་པ་ཁྱིམ་མེ་འབར་བའི་ནང་དུ་གཅིག་པུར་བཞག་ན་ཕྱི་བ་བཙོས་
པ་འདྲ་བ་ཞིག་འོང་། འུ་ཅག་ཆོས་ཀྱི་བརྡ་མི་འཕྲོད་པ་ཡང་དམྱལ་བའི་མེས་
བསྲེག་གསུངས། དོན་ནི། ནམ་མཁའ་ལ་ལྕེ་ཡིས་ཇི་ལྟར་བལྡགས་ཀྱང་རོ་མྱོང་
མེད་པའི་དཔེ་ལྟར། ལས་འབྲས་མ་བསམས་པས་རོ་མྱོང་མི་ཐུབ་ལ། ཡང་བྱིས་
281



པ་སྐད་བརྡ་མི་འཕྲོད་པ་ཞིག་ཁྱིམ་མེ་འབར་བའི་ནང་དུ་བཞག་ན་བྱིས་པ་དེ་་
བསམ་བཞིན་དུ་བཙོས་པ་དང་འདྲ་བའི་དཔེ་བཞིན་དུ། འུ་ཅག་ཆོས་ཀྱི་བརྡ་མི་
འཕྲོད་པ་སྟེ་ལས་འབྲས་མ་བསམས་པའམ་ངེས་པ་མ་རྙེད་པ་ཡིན་ན། དམྱལ་
བའི་མེས་བསྲེག་པར་འགྱུར་རོ་ཞེས་གསུངས། དགེ་བཤེས་ཁམ་ལུང་བས་དགེ་
བཤེས་ཕུ་ཆུང་བ་ལ། དགེ་བཤེས་ཁྱོད་ཀྱིས་ལས་འབྲས་ཁོ་ན་གལ་ཆེ་བ་གསུངས་
ཡོད་ལ། གཞན་གྱིས་ལས་འབྲས་ཀྱི་ཆོས་སྐོར་འདི་བཤད་པ་པོས་བཤད་རིན་
མེད་པ་དང་ཉན་པ་པོས་ཉན་རིན་མེད་པ། སྒོམ་པ་པོས་སྒོམ་རིན་མེད་ཟེར་
མཁན་འདུག་ནའང་། དེ་ནི་གོ་བ་ལོག་པ་ཡིན་ཏེ། ལས་འབྲས་ཀྱི་ཆོས་སྐོར་འདི་
ཁོ་ནའང་ཉམས་སུ་བླང་དཀའ་བ་རེད་གསུངས། འདིར་ཉམས་སུ་བླང་དཀའ་
ཞེས་པ་ནི་དེའི་གོ་དོན་རྣམས་ཁ་བཤད་ཙམ་དཀའ་བའི་དོན་མ་ཡིན་པར་རང་
གིས་ཉམས་སུ་བླངས་ནས་ངེས་པ་རྙེད་དཀའ་བའི་དོན་ནོ། །དགེ་བཤེས་ཤ་ར་
བའི་ཞལ་ནས། ལས་འབྲས་ལ་མ་བྱུང་བར་ཆོས་མཐོ་མཐོ་ལ་དགའ་བ་ནི་འཁྱག་
པའི་སྟེང་དུ་མཁར་བརྩིགས་པ་དང་འདྲ་གསུངས་པ་སྟེ། ལས་འབྲས་ལ་ངེས་
པ་བརྟན་པོ་ཞིག་མ་རྙེད་པར་ཆོས་མཐོ་མཐོ་བ་སྟེ་སྔགས་ཀྱི་བསྐྱེད་རྫོགས་ཀྱི་་
རྟོགས་པ་དང་རྣལ་འབྱོར་གསང་མཐའི་མྱུར་ལམ་ལྟ་བུ་ལ་ཧ་ཅང་དགའ་བ་ཆེ་
བ་ནི་འཁྱག་རོམ་གྱི་སྟེང་མཁར་བརྩིགས་པ་དང་འདྲ་གསུངས། དགེ་བཤེས་ཕུ་
ཆུང་བའི་ཞལ་ནས། ང་ནི་གཏུགས་ཀྱི་ཐུག་ནས་རྒས་ཁར་མཛངས་བླུན་ལ་ཁ་
ལྷན་སོང་གསུང་ངོ༌། །དོན་ནི། ང་ནི་གཏུགས་ཀྱི་ཐུག་པ་སྟེ་མཐར་གཏུགས་ན་
མདོ་མཛངས་བླུན་དང་ཁ་ལྷན་པ་སྟེ་རྣམ་པ་ཀུན་ཏུ་ལས་འབྲས་བསམ་པ་སྟེ་
282



ཉམས་ལེན་གྱི་གཙོ་བོར་བཟུང་སོང་བ་ཡིན་གསུངས།
ལས་འཕེལ་ཆེ་བའི་ཚུལ་བསམ་པ་ནི། རྒྱུ་དགེ་བ་ཆུང་ངུ་ལ་བརྟེན་ནས་
འབྲས་བུ་བདེ་བ་ཤིན་ཏུ་ཆེན་པོ་འབྱུང་བ་དང་། རྒྱུ་མི་དགེ་བ་ཆུང་ངུ་ལ་བརྟེན་
ནས་འབྲས་བུ་སྡུག་བསྔལ་ཤིན་ཏུ་ཆེན་པོ་འབྱུང་བ་ཡིན། ཚུལ་འདི་རྣམས་རྒྱལ་
བ་སངས་རྒྱས་བཅོམ་ལྡན་འདས་ཀྱི་བཀའ་མདོ་མཛངས་བླུན་དང་། ལས་བརྒྱ་
བ། རྟོགས་བརྒྱ་བ། འདུལ་བ་ལུང་གི་གླེང་གཞི་སོགས་གང་མང་བཞུགས་པ་
རྣམས་ལ་ཡང་དང་ཡང་དུ་བསམས་ནས་ལས་འཕེལ་ཆེ་བ་ལ་ཡིད་ཆེས་རྙེད་་་་
པར་བྱའོ། །
ལས་མ་བྱས་པ་དང་མི་འཕྲད་པའི་ཚུལ་བསམ་པ་ནི། འབྲས་བུ་བདེ་བ་
ཡིན་ན་དེའི་རྒྱུ་དགེ་བ་བསགས་པ་དང་། འབྲས་བུ་སྡུག་བསྔལ་ཡིན་ན་རྒྱུ་སྡིག་
པ་བསགས་དགོས་པས། བདེ་སྡུག་གང་མྱོང་ཡང་རང་རང་གི་ལས་སྔོན་དུ་མ་
སོང་བར་རང་འབྲས་འབྱུང་བ་གཏན་ནས་མི་སྲིད་དེ། རྒྱུ་མེད་པ་ལས་འབྲས་བུ་
གཏན་འབྱུང་མི་སྲིད་པའི་ཕྱིར་དང་། དེ་ལྟར་མི་སྲིད་པའི་ཚུལ་ནི་རྒྱལ་བའི་
བཀའ་ལས་གསུངས་པ་ལྟར་ཚད་མར་གྲུབ་པའི་ཕྱིར་རོ། །འདིར་ངེས་པར་རྒྱལ་
བའི་བཀའ་ལ་ཡིད་ཆེས་བསྐྱེད་དགོས་པའི་རྒྱུ་མཚན་ནི་ལས་འབྲས་ཀྱི་གནད་
འདི་ནི་རྟོག་གེ་རིག་པའི་དཔྱོད་ཡུལ་མ་ཡིན་པས་ངེས་པར་རྒྱལ་བའི་བཀའ་ཁོ་
ན་ལ་བརྟེན་ནས་ངེས་ཤེས་རྙེད་དགོས་པས་རྒྱལ་བའི་གསུང་རབ་ལ་ཡིད་ཆེས་
གང་ནུས་ཅི་ལྕོགས་སྒོས་བསྐྱེད་པ་ཤིན་ཏུ་གལ་ལོ། །
ལས་བྱས་པ་ཆུད་མི་ཟ་བའི་ཚུལ་བསམ་པ་ནི། འདིར་ཆུད་མི་ཟ་ཞེས་པ་ནི་
283



མེད་དེ་མི་འགྲོ་བའམ་དོན་མེད་དུ་ཟད་མི་འགྲོ་བ་དང་གཏན་མེད་དུ་མི་འགྲོ་
བའི་དོན་ནོ། །སྤྱིར་ལས་བྱས་པ་ཆུད་མི་ཟ་བ་ཡིན་ནོ། །རང་གིས་སྡིག་པ་གང་
བསགས་པ་དེའི་འབྲས་སུ་ངེས་པར་དུ་མྱོང་དགོས་པས་ཁྱབ་པ་མེད་དེ། གཉེན་
པོ་སྟོབས་བཞི་ཚང་བའི་བཤགས་སྡོམ་གྱིས་སྦྱངས་ན་དག་པར་བྱེད་ནུས་ལ། དེ་
བཞིན་དུ་དགེ་བའི་ལས་ཇི་འདྲ་བསྒྲུབས་ཀྱང་རུང་དེ་འཇོམས་བྱེད་ཀྱི་ཁོང་ཁྲོ་
དང་ལོག་ལྟ་སོགས་སྲུང་བར་མ་བྱས་ན་དགེ་བ་འཇོམས་པར་འགྱུར་བས་དེའི་
བདེ་འབྲས་འབྱུང་རྒྱུ་མེད་ལ། དེས་ན་ལས་བྱས་པ་ཆུད་མི་ཟ་བ་སྟེ་འདག་བྱེད་
ཀྱི་རྐྱེན་དང་འཕྲད་ན་ཆུད་ཟ་བ་ཡིན་ལ། རྐྱེན་དང་མ་འཕྲད་ན་ལས་གང་བྱས་
ཀྱང་ཆུད་མི་ཟ་བས། རང་གིས་སྡིག་པ་ཞིག་བསགས་ཕྱིན་བཤགས་སྡོམ་གྱིས་
དག་ན་མ་གཏོགས་འབྲས་བུ་ངེས་པར་མྱོང་དགོས་པ་ནི། འདུལ་བ་ལུང་ལས།
ལས་རྣམས་བསྐལ་བ་བརྒྱར་ཡང་ནི། །ཆུད་མི་ཟ་བའང་ཚོགས་དང་དུས། །རྙེད་
ན་ལུས་ཅན་རྣམས་ལ་ནི། །འབྲས་བུ་དག་ཏུ་འགྱུར་བ་ཉིད། །ཅེས་གསུངས་པ་སྟེ།
ལས་བསགས་པར་བྱས་ན་ནི་དེའི་རང་འབྲས་མ་མྱངས་པར་བསྐལ་བ་བརྒྱ་་་་་
འགོར་ཀྱང་ཆུད་ཟོས་སུ་སོང་ནས་མེད་དེ་མི་འགྲོ་བར་ཚོགས་དང་དུས་རྙེད་་་་་
པའམ་རྐྱེན་དང་འཕྲད་ན་འབྲས་བུ་སྨིན་པ་ཆོས་ཉིད་ཡིན་པ་ནི་དཔེར་ན་ཞིང་
ལ་གྲོ་ནས་སོགས་ཀྱི་ས་བོན་བཏབ་པ་ན། ས་བོན་བཏབ་མ་ཐག་ནས་མྱུ་གུ་མི་
འབྱུང་བར་ཉིན་འགར་འགོར་རྗེས་སུ་སྐྱེ་བའི་དུས་ལ་བབ་པ་ན་མྱུ་གུ་ངང་གིས་
འབྱུང་བ་དེ་བཞིན་དུ། འབྲས་བུ་སྨིན་པའི་དུས་ལ་མ་ཐོན་གྱི་བར་དུ་མི་སྨིན་
པར། དུས་ལ་ཐོན་པ་ན་ངང་གིས་སྨིན་པར་འགྱུར་བ་ལྟར། སེམས་ཅན་རྣམས་
284
མས།



ལའང་རང་རང་གིས་བསགས་པའི་དགེ་སྡིག་གང་ཡིན་ཡང་རུང་རང་གི་འབྲས་
བུ་བདེ་སྡུག་དག་འབྱུང་བར་འགྱུར་རོ། །དེ་ལྟར་ལས་འབྲས་ལ་ཡིད་ཆེས་བསྐྱེད་
པ་ནི་བདེ་ལེགས་ཐམས་ཅད་འབྱུང་བའི་རྩ་བ་དང་རྒྱུད་ལ་སྐྱབས་འགྲོ་སྐྱེ་བ་་་
དང་ས་ལམ་ཐམས་ཅད་ཀྱི་རྨང་གཞི་ལྟ་བུ་ཤིན་ཏུ་གལ་ཆེ་བས་ན། སྐབས་
འདིའི་དགེ་བ་དང་སྡིག་པ་ཞེས་པ་དེ་གང་ལ་ངོས་འཛིན་ཞེ་ན། དཔལ་མགོན་
འཕགས་པ་ཀླུ་སྒྲུབ་ཀྱིས། ཆགས་དང་ཞེ་སྡང་གཏི་མུག་དང་། །དེས་བསྐྱེད་ལས་
ནི་མི་དགེ་བ། །མ་ཆགས་མི་སྡང་གཏི་མུག་མེད། །དེས་བསྐྱེད་ལས་ནི་དགེ་བ་
ཡིན། །ཞེས་གསུངས་ཏེ། འདོད་ཆགས་དང་ཞེ་སྡང་དང་གཏི་མུག་སོགས་དང་དེ་
དག་གིས་བསྐྱེད་པའི་ལས་ནི་མི་དགེ་བ་ཡིན་ལ། མ་ཆགས་པ་དང་། མི་སྣང་བ།
གཏི་མུག་མེད་པ་རྣམས་ཀྱིས་བསྐྱེད་པའི་ལས་ནི་དགེ་བ་ཡིན་པས། འདིར་དགེ་
མི་དགེ་གཉིས་ཀྱི་ཁྱད་པར་ནི་ཀུན་སློང་གི་སྒོ་ནས་འཇོག་སྟེ། ཉོན་མོངས་དུག་
གསུམ་གྱིས་ཀུན་ནས་བསླངས་པའི་ལུས་ངག་ཡིད་གསུམ་གྱི་ལས་གང་བྱས་་་་་
ཐམས་ཅད་མི་དགེ་བ་ཡིན་པ་དང་། འདོད་ཆགས་ཀྱིས་ཀུན་ནས་བསླངས་ཏེ་
རྒྱལ་བའི་གསུང་རབ་ལ་ཐོས་བསམ་སྒོམ་གསུམ་གང་བྱས་ནའང་མི་དགེ་བ་ཤ་
སྟག་ཏུ་འགྲོ་ན་གཞན་རྣམས་ལྟ་ཅི། །འོ་ན་འདོད་ཆགས་ཀྱིས་ཀུན་ནས་བསླངས་
ཏེ་ཐོས་བསམ་སྒོམ་པ་བྱེད་ཚུལ་ཡོད་དམ་ཞེ་ན། དེ་ནི་ཡོད་དེ། དཔེར་ན་ཐོབ་གོ་
ས་ལ་བསྙེགས་པ་དང་། མཁས་པའི་སྙན་གྲགས་དང་། དཔལ་འབྱོར་ལ་སོགས་
པར་ཆགས་ནས་སློབ་གཉེར་རམ་ཐོས་བསམ་སྒོམ་པ་གང་བྱས་མཐའ་དག་མི་་
དགེ་བའི་ལས་སུ་འགྲོ་བའོ། །ཡང་ཞེ་སྡང་གིས་ཀུན་ནས་བསླངས་པ་ནི་དཔེར་
285



ན་གཞན་ཟིལ་གྱིས་གནོན་པ་དང་རང་ཉིད་གཞན་ལས་ཁྱད་པར་དུ་འཕགས་་
པ་དང་། གཞན་ཁྱད་དུ་གསོད་པ་སོགས་ཀྱིས་ཀུན་ནས་བསླངས་ཏེ། སློབ་གཉེར་
གང་བྱས་ཐམས་ཅད་མི་དགེ་བར་འགྲོ་སྟེ་སོ་སྐྱེ་ཐ་མལ་བ་ལ་འདི་ལྟ་བུ་སྲིད་པ་
ཡིན་ནོ། །འདིའི་སྐབས་ཀྱི་མི་དགེ་བའི་ཚད་ནི། ལས་གང་བྱས་ཀྱང་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་ཀྱིས་རབ་ཏུ་སྨོད་ཅིང་བསྔགས་པ་ནམ་
ཡང་མི་གསུངས་པ་དང་། རང་གཞན་ལ་གནོད་པར་འགྱུར་བ་བསམ་པ་དུག་
གསུམ་གྱིས་ཀུན་ནས་བསླངས་པའི་ལས་རྣམས་ནི་མི་དགེ་བ་དང་། དགེ་བའི་
ཚད་ནི་བསམ་པ་དགེ་བ་སྟེ་ཕན་སེམས་ཀྱིས་ཀུན་ནས་བསླངས་ཤིང་རང་དང་
གཞན་ལ་ཕན་པའི་ལས་རྣམས་ནི་དགེ་བར་འགྲོ་བ་ཡིན་ནོ། །སྤྱིར་དགེ་སྡིག་གི་
ལས་ལ་དབྱེ་ན་མཐའ་ཡས་ཀྱང་། མདོར་བསྡུས་ན་འདུལ་བ་ལུང་རྣམ་འབྱེད་
ལས། ངག་རྣམས་སྲུང་ཞིང་ཡིད་ཀྱིས་རབ་བསྡམས་ཏེ། །ལུས་ཀྱི་མི་དགེ་བ་དག་
མི་བྱེད་ཅིང་། །ལས་ལམ་གསུམ་པོ་འདི་དག་རབ་སྦྱངས་ན། །དྲང་སྲོང་གསུངས་
པའི་ལམ་ནི་འཐོབ་པར་འགྱུར། །ཞེས་གསུངས་པ་ལྟར། དགེ་སྡིག་གང་བསགས་
ཀྱང་གསོག་པའི་སྒོ་ནི་གསུམ་དུ་གྲངས་ངེས་པས། རང་གི་སྒོ་གསུམ་ལ་དྲན་པ་
ཉེ་བར་བཞག་པ་སྟེ། ཉིན་མཚན་ཀུན་ཏུ་ལྟ་རྟོག་ལེགས་པར་བྱས་ཤིང་བག་མེད་
རྒྱ་ཡན་དུ་མ་བཏང་བར་དྲན་ཤེས་བག་ཡོད་ཀྱིས་ཉེ་བར་ཟིན་པར་བྱས་ནས་་་
སྡིག་པ་ཕྲ་ཞིང་ཕྲ་བ་ནས་སྤོང་དགོས། དཔེར་ན་དགེ་སློང་གི་སྡོམ་པ་ཁས་
བླངས་པ་ཞིག་ལ་མཚོན་ན། ཉེས་བྱས་ཕྲ་མོ་ཚུན་ཆད་ཡིན་ཡང་ཅི་ལྕོགས་ཅི་
ནུས་སྒོས་སྤོང་ཞིང་དགེ་བ་ཕྲ་ཞིང་ཕྲ་བ་ནས་སྒྲུབ་པ་ལ་བརྩོན་པར་བྱ་དགོས་་
286



སོ། །དེ་ཡང་རྟོག་གེའི་རིག་པའམ་ཚད་མ་རིག་པ་ལྟ་བུའི་སྒོ་ནས་དཔྱད་པ་
བཏང་སྟེ། འདི་ལྟར་བྱས་ན་ཆོག་པ་དང་འདི་ལྟར་བྱས་ན་མི་རུང་། ལས་འདི་
བྱས་ན་འབྲས་བུ་འདི་འབྱུང་། འདི་འབྱུང་ལ་འདི་མི་འབྱུང་སོགས་མཐའ་མི་
ཆོད་པ་དང་། རང་བཟོས་ཀྱིས་ཐག་བཅད་ན་མི་འགྲིག་སྟེ། ལས་འབྲས་ཀྱི་རྣམ་
བཞག་འདི་ནི་བསམ་གྱིས་མི་ཁྱབ་པ་བཞིའི་ནང་གི་གཅིག་སྟེ། སེམས་ཅན་གྱི་
ལས་བསམ་གྱིས་མི་ཁྱབ་པ་དང་། བྱང་སེམས་རྒྱུན་མཐའ་བས་ཀྱང་ཐག་གཅོད་
པར་མི་བྱ་བར་གསུངས། ལས་འབྲས་ཀྱི་སྐོར་འདི་ཤིན་ཏུ་ལྐོག་གྱུར་སྟེ་ཡིད་ཆེས་
ཚད་མའི་རྙེད་དོན་ཡིན་པས་རྒྱལ་བའི་བཀའ་ལ་ཡིད་ཆེས་ཀྱིས་རྙེད་ན་མ་་་་་
གཏོགས་སོ་སོ་སྐྱེ་བོ་ཕར་ཞོག ཐེག་དམན་ཉན་རང་དགྲ་བཅོམ་པ་དང་ས་ལ་
གནས་པའི་སེམས་དཔའ་ཆེན་པོ་རྣམས་ཀྱིས་ཀྱང་རྒྱལ་བའི་བཀའ་ལ་མ་ལྟོས་་
པར་ཐག་གཅོད་མི་ནུས་པས། རྒྱལ་བ་སངས་རྒྱས་བཅོམ་ལྡན་འདས་ཉག་
གཅིག་གི་ཐུགས་ཀྱི་སྤྱོད་ཡུལ་ཡིན་ནོ། །དེ་ཡང་འཕགས་པ་ཤཱ་རའི་བུ་དང་མོའུ་
འགལ་གྱི་བུ་སོགས་དགྲ་བཅོམ་བདག་ཉིད་ཆེན་པོ་དེ་རྣམས་ཀྱིས་གནས་ལུགས་
ཟབ་མོ་སྟོང་བ་ཉིད་ཀྱི་གནད་ལས་བརྩམས་ཏེ་གསུངས་ན་ཐོགས་པ་མེད་པར་
གསུང་ནུས་ཀྱང་། འདུལ་བའི་བཅས་མཚམས་ཀྱི་སྐབས་སུ་རུང་མི་རུང་གི་རྣམ་
གཞག་ནི་སྟོན་པ་རང་ཉིད་ལ་ཞུས་ནས་ཐག་གཅོད་པ་མ་གཏོགས་རང་ཉིད་་་་
ཀྱིས་བཅས་མཚམས་ཕྲ་མོ་ཙམ་ཡང་རང་དགར་ཐག་གཅོད་པར་མི་ནུས་པར་
གསུངས་ལ་དེ་ལྟར་ཐག་བཅད་པ་ཡང་མེད་དོ། །དེའི་རྒྱུ་མཚན་ཀྱིས་བཅས་པ་
འདི་བསྲུངས་ན་ཕན་ཡོན་འདི་ཡོད་པ་དང་། འདི་ལས་ལོག་ན་ཉེས་དམིགས་
287



འདི་ཡོད་ཀྱི་ལས་འབྲས་ཕྲ་མོ་རྒྱལ་བ་ཉག་གཅིག་གིས་མཁྱེན་པ་མ་གཏོགས་་་་
བྱང་སེམས་རྒྱུན་མཐའ་བ་རྣམས་ཀྱིས་ཀྱང་མངོན་སུམ་དུ་རྟོགས་མི་ནུས་སོ། །
རྒྱུ་མཚན་འདི་ལ་བརྟེན་ནས་འདུལ་བའི་སྡེ་སྣོད་ཀྱི་དབུ་ལ། ཐམས་ཅད་མཁྱེན་
པ་ལ་ཕྱག་འཚལ་ལོ། །ཞེས་སྔོན་གྱི་ལོ་ཙཱ་བ་རྣམས་ཀྱིས་བཀས་བཅད་མཛད་
དོན་འདི་འདྲ་ལ་དགོངས་པ་ཡིན། དེས་ན་ཏིང་ངེ་འཛིན་རྒྱལ་བོ་ལས། ཟླ་བ་
སྐར་མར་བཅས་པ་གནས་ལྟུང་ཞིང་། །རི་དང་གྲོང་དང་བཅས་པའི་ས་ཞིག་
ལ། །ནམ་མཁའི་ཁམས་ནི་རྣམ་པ་གཞན་གྱུར་ཀྱང་། །ཁྱོད་ནི་མི་བདེན་པ་ཡི་
ཚིག་མི་གསུང། །ཞེས་གསུངས། དོན་ནི། སྟོན་པའི་གསུང་རབ་ལ་ཡིད་ཆེས་ཀྱི་
དད་པ་བསྐྱེད་དགོས་ཏེ། དཔེར་ན་ནམ་མཁའི་ཟླ་བ་སྐར་མ་དང་བཅས་པ་ས་
སྟེང་ལ་ལྟུང་བ་ཡང་སྲིད། རི་བོ་གྲོང་ཁྱེར་དང་བཅས་པའི་ས་གཞི་ལ་སོགས་པ་
ཡང་འཇིག་པར་འགྱུར་སྲིད་ནའང་། སྟོན་པ་བཅོམ་ལྡན་འདས་ཁྱོད་ཀྱི་ཞལ་
ནས་མི་བདེན་པའི་ཚིག་ནི་གཅིག་ཀྱང་གསུང་བར་མི་ནུས་སོ། །ཞེས་དང་། ཚད་
མ་རྣམ་འགྲེལ་ལས། འབྲས་མེད་ཕྱིར་ན་རྫུན་མི་གསུང་། །ཞེས་གསུངས་ཏེ། རྫུན་
གསུང་བའི་རྒྱུ་རྩ་བ་ནས་སྤངས་པའི་རྒྱུ་མཚན་གྱིས་འབྲས་བུ་རྫུན་གྱི་ཚིག་ནི་་་
གསུང་བ་མི་སྲིད་པས། ཐུབ་པ་སངས་རྒྱས་བཅོམ་ལྡན་འདས་ཀྱི་བཀའ་བསླུ་བ་
མེད་པའོ། །ཐུབ་པའི་བཀའ་ལ་དྲང་དོན་དང་ངེས་དོན་གཉིས་ཡོད་པ་ལས།
འདིར་ངེས་དོན་གྱི་བཀའ་ལ་ཡིད་ཆེས་བསྐྱེད་ནས་དུས་དང་རྣམ་པ་ཀུན་ཏུ་་་
རང་གི་སྒོ་གསུམ་ལ་ལྟ་རྟོག་ལེགས་པོ་བྱས་ཤིང་ནམ་ཡང་སྒོ་གསུམ་ཉེས་པས་མ་
གོས་པར་བྱ་དགོས། སྡོམ་པ་གསུམ་ལྡན་གྱི་གང་ཟག་ཅིག་ཡིན་ན། སྡོམ་པ་
288



གསུམ་གྱི་ལྟུང་བས་མ་གོས་པ་དང་ཁྱད་པར་དུ་རྩ་ལྟུང་གིས་མ་གོས་པ་ལ་སྐྱེས་
བུའི་རྩལ་ཅི་ཡོད་ཀྱིས་འབད་བརྩོན་བྱའོ། །བརྒྱ་ལ་གལ་ཏེ་རྐྱེན་དབང་གིས་མ་
གོས་པ་ཐབས་མེད་བྱུང་ནའང་། དེ་དག་གི་ཉེས་དམིགས་དྲན་པར་བྱས་ཏེ་ཉིན་
རེ་བཞིན་བཤགས་སྡོམ་བྱས་ནས་ཉེས་ལྟུང་དང་ཞག་ཏུ་མི་འགྲོགས་པ་ཞིག་་་་
ཤིན་ཏུ་གལ་ཆེའོ། །ཉེས་པ་རྣམས་ཀྱི་ནང་ནས་ཀྱང་རང་ལ་འབྱུང་ཉེ་བའམ་
འབྱུང་སླ་བ་གང་ཡིན་པ་དེ་ལ་དྲན་ཤེས་བསྟེན་པ་གལ་ཆེ་བས། དེ་ལྟར་
བསམས་ནས་ལས་འབྲས་ལ་ཡིད་ཆེས་ཀྱི་དད་པ་སྐྱེ་ཅི་ཐུབ་གང་ཐུབ་ཅིག་བྱའོ།།
འོ་ན་འདི་རྒྱུད་ལ་སྐྱེད་བྱེད་ཀྱི་རྒྱུ་རྐྱེན་གཙོ་བོ་གང་ཞེ་ན། ཆོས་སྐོར་རེ་རེའི་
ཐད་དུ་སྦྱོར་བའི་ཆོས་དྲུག་སྔོན་དུ་བཏང་ནས་བསམས་པ་བཞིན་དུ་འདིར་་་་་
ཡང་ཚོགས་གསོག་པ་དང་སྒྲིབ་པ་སྦྱོང་བ། ལྷ་དང་བླ་མ་ལ་གསོལ་བ་འདེབས་
པ་སོགས་ངེས་པར་གལ་ཆེ་བས་འདིའི་སྒོ་ནས་ལས་འབྲས་ལ་ཡིད་ཆེས་རྙེད་་་་
དགོས་སོ། །དེ་ཡང་འདིར་རྙེད་ཅེས་པ་ནི་ཁ་ནས་ཚིག་ཙམ་བཤད་ཤེས་མིན་
ཙམ་ལ་མི་གོ་བར་རང་རྒྱུད་ལ་སྐྱེས་མ་སྐྱེས་ཀྱི་དོན་ཏེ། གལ་ཏེ་དེའི་དོན་རང་
རྒྱུད་ལ་མ་སྐྱེས་ན་ནི་དབུལ་བོས་ཕྱུག་པོའི་ནོར་བགྲང་བ་ལྟ་བུ་ཙམ་དུ་ཟད་དེ་
གར་ཡང་མི་ཕྱིན། ལས་འབྲས་ལ་ཡིད་ཆེས་ཀྱི་དད་པ་བརྟན་པོ་ཞིག་རྒྱུད་ལ་
སྐྱེས་པ་ཤིན་ཏུ་ནས་ཀྱང་གལ་ཆེ། དེ་ཡང་ལས་འབྲས་ལ་ཡིད་ཆེས་ཀྱི་དད་པ་
ཅུང་ཟད་རེ་རྙེད་པར་གྱུར་ནའང་དེ་ཙམ་གྱིས་ཆོག་ཤེས་མི་བསྟེན་པར། མ་རྒན་
སེམས་ཅན་རྣམས་ཀྱང་འདི་ལྟ་བུའི་ལས་འབྲས་ཀྱི་ངང་ཚུལ་མ་ཤེས་པའི་རྐྱེན་
གྱིས་འཁོར་བའི་གནས་ན་སྡུག་བསྔལ་བ་རེད་སྙམ་དུ་སྙིང་རྗེ་ཤུགས་དྲག་ཏུ་་་
289



སྒོམ། སེམས་ཅན་རྣམས་འཁོར་བའི་སྡུག་བསྔལ་ལས་སྒྲོལ་བའི་ཁུར་ང་རང་ལ་
བབ་ཡོད་དེ། དེ་རྣམས་རང་གི་མར་གྱུར་ཞིང་རང་ལ་དྲིན་ཆེ་བ་ཤ་སྟག་ཡིན།
དྲིན་ཅན་ལ་དྲིན་གཟོ་མ་བྱས་ན་ནི་ཁྲེལ་མེད་ཀྱི་གནས་སུ་ལྷུང་ངེས་པས་ངེས་་
པར་དྲིན་གཟོ་བྱ། དེས་ན་སེམས་ཅན་ལ་དྲིན་གཟོ་བའི་ཁུར་དེ་རང་ཉིད་ལ་
བབ་ཡོད་ན། རང་གིས་སྡིག་པ་མི་དགེ་བ་ཤ་སྟག་ལ་ཉོག་ཉོག་ཏུ་སྤྱོད་བཞིན་
སེམས་ཅན་རྣམས་འཁོར་བའི་སྡུག་བསྔལ་ལས་སྒྲོལ་ཞེས་པ་དེ་ཚིག་སྟོང་ཙམ་་
དུ་ཟད་པར་འགྱུར་ལ། དེས་ན་མར་གྱུར་པའི་སེམས་ཅན་རྣམས་སྒྲོལ་བའི་ཕྱིར་
རང་རང་གི་རྫོགས་པའི་སངས་རྒྱས་ཀྱི་གོ་འཕང་དེ་མ་འོངས་པ་ན་འཐོབ་པར་
འགྱུར་དགོས་པས་དེ་འཐོབ་པ་ལ་འཐོབ་བྱེད་ཀྱི་ཐབས་སམ་རྒྱུ་སྡིག་པ་ཕྲ་ཞིང་
ཕྲ་བ་ནས་སྤོང་བ་དང་། དགེ་བ་ཕྲ་ཞིང་ཕྲ་བ་ནས་བསྒྲུབ་གང་ཐུབ་བྱ་དགོས་སོ། །
དེ་ཡང་དགེ་བ་ལ་བྱེ་བྲག་མཐའ་ཡས་པ་ཡོད་ཀྱང་། དགེ་བ་ཐམས་ཅད་ཀྱི་ནང་
ནས་ཆེས་མཆོག་ཏུ་གྱུར་པ་ནི་ཀུན་རྫོབ་བྱང་ཆུབ་ཀྱི་སེམས་རིན་པོ་ཆེ་འདི་ཉིད་
ཡིན་པས་བདག་གིས་བྱང་ཆུབ་ཀྱི་སེམས་རིན་པོ་ཆེ་འདི་སྒོམ་པ་ལ་ཅི་ནས་ཀྱང་
འབད་དེ། ལས་འབྲས་བསམ་པ་འདི་ཡང་བྱང་ཆུབ་ཀྱི་སེམས་རིན་པོ་ཆེ་སྒོམ་
པའི་སྐུལ་མར་འགྱུར་དགོས། དེ་བཞིན་དུ་ངན་འགྲོའི་སྡུག་བསྔལ་བསམ་པ་
དང་སྐྱབས་འགྲོ། དལ་འབྱོར་རྙེད་དཀའ་དང་འཆི་བ་མི་རྟག་པ་བསམ་པ་
མཐའ་དག་བྱང་ཆུབ་ཀྱི་སེམས་རིན་པོ་ཆེ་སྒོམ་པའི་རྐྱེན་དུ་འགྱུར་བ་ནི་བློ་སྦྱོང་
བའི་ཐབས་སོ། །འོ་ན་དེ་ལྟར་སྒོམ་པ་ལ་འབད་པ་ཙམ་གྱིས་ཆོག་གམ་ཞེ་ན། དེ་
ཙམ་གྱིས་མི་ཆོག་སྟེ། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
290



གསོལ་ཞེས་བླ་མ་དང་ལྷག་པའི་ལྷ་ངོ་བོ་དབྱེར་མེད་དུ་གསོལ་བ་བཏབ་ནས་་་
བྱིན་རླབས་ཞུ་བ་དང་བྱིན་རླབས་འཇུག་པ་ནི་ཧ་ཅང་གལ་ཆེན་པོ་ཡིན་གཤིས་
ཆོས་སྐོར་རེ་རེའི་སྐབས་སུ་དེ་ལྟར་བྱེད་ནུས་པར་བླ་མ་ལྷས་བྱིན་གྱིས་རློབ་པར་
གསོལ་བ་ཤུགས་དྲག་ཏུ་འདེབས་དགོས་སོ། །
གསུམ་པ། མཇུག་ཏུ་ཇི་ལྟར་བྱ་ཚུལ་ཏེ་བསྔོ་སྨོན་རྣམ་དག་གིས་རྗེས་
འདེབས་པ་ནི་སྔར་ཇི་ལྟར་བཤད་པ་བཞིན་ཡིན་ནོ། །
གཉིས་པ། ཐུན་མཚམས་སུ་ཇི་ལྟར་བྱ་བའི་ཚུལ་ནི། བློ་སྦྱོང་འདིའི་
ཆོས་སྐོར་རེ་རེའི་སྐབས་སུ་ཐུན་དང་ཐུན་མཚམས་ཞེས་གསུངས་པ་ནི་གཙོ་བོ་
ཉམས་སུ་ལེན་ཚུལ་ལམ་སྒྲུབ་པ་བྱེད་པའི་དབང་དུ་བཏང་སྟེ་གསུངས་པས།
སྒྲུབ་པ་ཉམས་ལེན་བྱེད་པ་ལ་དང་བོ་ངེས་པར་དུ་ཐོས་པ་བཙལ་དགོས་ལ།
ཐོས་པ་མེད་ན་སྒྲུབ་པ་ཉམས་ལེན་བྱེད་མི་ཤེས་པའི་ཕྱིར་རོ། །དེས་ན་འདིར་
སྒྲུབ་པ་ཉམས་ལེན་ཞེས་པ་ནི་བྱང་ཆུབ་ཀྱི་སེམས་རིན་པོ་ཆེ་ལ་མྱོང་བ་འདོན་་
པ་དེ་གཙོ་བོ་ཡིན་པས། དེ་ལ་མྱོང་བ་འདོན་པའི་ཚུལ་ནི། དཔེར་ན་རྣམ་སྦྱར་
འཚེམ་པ་དང་འདྲ་བར་ཚལ་བུ་རེ་རེ་བཞིན་བསྒྲིགས་ཏེ་བཙེམ་ནས་ཚར་བ་ན་
རྣམ་སྦྱར་གྲུབ་པ་བཞིན་ཆོས་སྐོར་རེ་རེ་ལ་མྱོང་བ་ཐོན་རིག་གི་བར་དུ་སྒོམ། དེ་
ཡང་སྔ་མ་ལ་མྱོང་བ་ཐོན་པ་ན་དེའི་རྗེས་མའི་ཆོས་སྐོར་རྣམས་རིམ་པ་བཞིན་་
དུ་མྱོང་བ་མ་ཐོན་གྱི་བར་དུ་བསྒོམས་པ་སྟེ། དཔེར་ན་ལས་འབྲས་བསམ་པའི་
སྐབས་སུ། ངན་འགྲོའི་སྡུག་བསྔལ་དང་འཆི་བ་མི་རྟག་པ། སྐྱབས་འགྲོ་སོགས་ཀྱི་
ཆོས་སྐོར་རྣམས་བསྒོམས་ཏེ་མྱོང་བ་ཐོན་ངེས་པ་ཞིག་བྱུང་བ་ན། དེ་ནས་ལས་
291



འབྲས་སྒོམ་པ་ལ་འཇུག དེའི་སྐབས་སུ་སྔ་ཕྱིའི་ཆོས་སྐོར་རྣམས་ཤར་སྒོམ་ཙམ་
བྱས་ནས་ལས་འབྲས་བསམ་པའི་ཆོས་སྐོར་གཙོ་བོར་བཟུང་ནས་མྱོང་བ་མ་་་་
ཐོན་གྱི་བར་དུ་བསྒོམ་དགོས། དེས་ན་ཐུན་མཚམས་སུ་ཇི་ལྟར་ཉམས་སུ་ལེན་
ཚུལ་ནི་ཆོས་སྐོར་རེ་རེ་ལ་ཡོད་པས། སྐབས་སུ་བབ་པའི་ཆོས་སྐོར་གང་ཡིན་པ་
དང་དེའི་རྣམ་གཞག་རྒྱས་པར་སྟོན་པའི་བཀའ་དང་བསྟན་བཅོས་ལ་ཡང་དང་
ཡང་དུ་བལྟས་ནས་ནུས་པ་འབྱིན་པ་ལ་དགོས་པ་ཆེ་བ་དང་། ཁྱད་པར་དུ་ལས་
འབྲས་སྟོན་པའི་གཞུང་མདོ་མཛངས་བླུན་དང་། ལས་བརྒྱ་བ། རྟོགས་བརྒྱ་བ།
འདུལ་བ་ལུང་གི་གླེང་གཞི་སོགས་ལ་ཞིབ་ཏུ་བལྟས་ནས་མྱོང་བ་ཐོན་པར་བྱ་
དགོས། དེ་དག་ཀྱང་བྱང་ཆུབ་ཀྱི་སེམས་རིན་པོ་ཆེ་སྐྱེ་བའི་གྲོགས་སུ་ཁྱེར་ཤེས་
པ་ཞིག་བྱ་དགོས་ལ། ཕར་ལྟད་མོར་ལྟ་བ་ཙམ་གྱིས་གར་ཡང་མི་ཕྱིན་ཞིང་ཅི་
ལའང་མི་ཕན་པས་དེ་ཙམ་དུ་མི་འགྲོ་བར་བྱའོ། །གང་ཟག་གཅིག་གིས་ལམ་གྱི་
རིམ་པ་ཡོངས་སུ་རྫོགས་པ་ཉམས་སུ་ལེན་པའི་དབང་དུ་བཏང་ན། འདིའི་ཡན་
གྱིས་སྐྱེས་བུ་ཆུང་ངུའི་ཆོས་སྐོར་བཤད་ཟིན་ཏོ། །
བཞི་བ། སྔོན་འགྲོའི་ཆོས་བཞི་བསམ་ཚུལ་ལས་འཁོར་བའི་ཉེས་དམིགས་
བསམས་ནས་བྱང་ཆུབ་ཀྱི་སེམས་སྒོམ་པར་སྐུལ་བ་ལ་གཉིས། ཐུན་གྱི་ངོ་བོ་ལ་
ཇི་ལྟར་བྱ་ཚུལ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །དང་བོ་ལ་སྦྱོར་
དངོས་མཇུག་གསུམ་ལས། དང་བོ་སྦྱོར་བའི་ཆོས་དྲུག་ནི་སྔར་བཞིན་ཡིན་ལ།
དེ་ཡང་སྐབས་སུ་བབ་པའི་ཆོས་སྐོར་རེ་རེའི་དམིགས་རྣམ་སྐྱོང་བ་ནི་ཉམས་་་
ལེན་ཡིན་པ་དང་། སྦྱོར་བའི་ཆོས་དྲུག་ནི་ལྷན་ཅིག་བྱེད་རྐྱེན་ཡིན་པས། ཉམས་
292



ལེན་གྱི་ནུས་པ་སད་པ་ནི་ལྷན་ཅིག་བྱེད་རྐྱེན་ལ་རག་ལས་ཡོད། ཆོས་སྐོར་
རེ་རེའི་སྐབས་སུ་སྦྱོར་བའི་ཆོས་དྲུག་འདི་ཧ་ཅང་གལ་ཆེ་བའི་ཚུལ་ཤེས་པར་་་་
བྱའོ།།
གཉིས་པ་དངོས་གཞི་ནི། དེ་ལས། སྤྱི་བོར་བླ་མ་ལྷ་སྒོམ་བཞིན་ཞེས་པ་ནས་
བག་ཆགས་ཅི་ཐེབས་ཤིག་བྱའོ། །ཞེས་པའི་བར་གསུངས་པ་སྟེ་སྤྱི་བོར་བླ་མ་ལྷ་
སྒོམ་བཞིན་པའི་ངང་ནས་ཞེས་པས་བླ་མའི་རྣལ་འབྱོར་བསྟན་ལ། བླ་མའི་རྣལ་
འབྱོར་སྒོམ་བཞིན་པའི་ངང་ནས་སྐབས་དོན་དེ་བསམས་ན་ནི་ལམ་གྱི་རྟོགས་་
པ་རྒྱུད་ལ་སྐྱེས་པ་དང་མྱོང་བ་ཐོན་པ་དང་བོགས་ཐོན་པར་དགོས་པ་ཆེ་བས་་
ན་འདི་ལྟར་གསུངས་པ་དང་། ཆོས་སྐོར་རེ་རེའི་མཇུག་ཏུའང་དེ་ལྟར་བྱེད་ནུས་
པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་བྱིན་རླབས་ཞུ་དགོས་པའང་བླ་
མའི་རྣལ་འབྱོར་ལམ་གྱི་སྲོག་ཤིང་དུ་བྱས་ན་ལམ་ལ་བོགས་འདོན་པ་ལ་དགོས་
པ་ཆེ་བའི་རྒྱུ་མཚན་གྱིས་སོ། །ཆོས་སྐོར་འདི་ནས་བཟུང་སྟེ་སྐྱེས་བུ་འབྲིང་གི་
ཆོས་སྐོར་གྱི་མགོ་ཚུགས། སྔར་སྐྱེས་བུ་ཆུང་ངུའི་སྐབས་སུ་བཤད་པ་ལྟར་དལ་
འབྱོར་རྙེད་དཀའ་ཞིང་དོན་ཆེ་བ། གར་སྐྱེ་ལ་རང་དབང་མེད་པ། གལ་ཏེ་ངན་
འགྲོའི་གནས་སུ་སྐྱེས་ན་སྡུག་བསྔལ་བཟོད་གླགས་མེད་པ་མྱང་དགོས་པའི་ཚུལ་
བསམས་ནས་དཀོན་མཆོག་གསུམ་ལ་སྐྱབས་སུ་འགྲོ་ཞིང་ལས་འབྲས་ལ་ཡིད་་་་
ཆེས་སྐྱེས་ནས། དགེ་སྡིག་གི་བླང་དོར་ལ་འབད་ན་བདེ་འགྲོའི་རྟེན་རྣམ་པར་
དག་པ་ཞིག་འཐོབ་ངེས་པ་ཐག་གིས་ཆོད་ཀྱང་། ད་དུང་འཁོར་བ་ལས་ཐར་
མེད། འཁོར་བའི་གནས་སུ་སྐྱེས་ཕྱིན་ཆད་སྡུག་བསྔལ་གྱི་རང་བཞིན་ལས་མ་
293



འདས་ཏེ། ཁྱབ་པ་འདུ་བྱེད་ཀྱི་སྡུག་བསྔལ་ལས་མ་འདས་པའི་ཕྱིར། ཁྱབ་པ་
འདུ་བྱེད་ཀྱི་སྡུག་བསྔལ་ནི་དཔེར་ན་ནད་པ་ཞིག་ལ་མཚོན་ན། དེའི་ནད་གཞི་
ལྟ་བུ་སྟེ། ནད་པ་དེ་འདུག་སའི་དྲོད་གྲང་རན་པ་དང་བཟའ་བཏུང་ཡང་འཕྲོད་
པ་དག་ལ་སྤྱད་ན་ལུས་ཁམས་ཀྱང་བདེ་བ་ལྟར་འདུག་ལ། གལ་དེ་ཟས་མི་
འཕྲོད་པའམ་ཡང་ན་ལུས་ཅུང་ཟད་འཁྱགས་ཚེ་དེ་མ་ཐག་ན་བར་འགྱུར་བ་ནི་
དེ་ལ་ནད་གཞི་ཡོད་པའི་རྐྱེན་གྱིས་ཡིན། གལ་ཏེ་ནད་གཞི་དེ་ལྟ་བུ་ཞིག་མེད་
ན་ནི་ཟས་བཟང་ངན་དང་ལུས་དྲོད་འཁྱག་གང་ལྟར་བྱུང་ཡང་ན་དགོས་དོན་
མེད་པ་བཞིན། ཁྱབ་པ་འདུ་བྱེད་ཀྱི་སྡུག་བསྔལ་ནི་བདེ་སྡུག་གང་ཡང་མ་ཡིན་
པའི་ཚོར་བ་བཏང་སྙོམས་ཡིན་པ། དཔེར་ན་ནད་པ་ལ་མཚོན་ན་ནད་གཞི་དེ་
མངོན་དུ་མ་གྱུར་པ་མ་གཏོགས་རྩ་བ་ནས་དྲག་པ་མིན་ཏེ། རྐྱེན་དང་འཕྲད་ན་
མངོན་དུ་འགྱུར་ལ་རྐྱེན་དང་མ་ཕྲད་པར་མངོན་དུ་མི་འགྱུར་བ་ལྟ་བུ་ཡིན་པས།
སྡུག་བསྔལ་གྱི་རང་བཞིན་ལས་མ་འདས་སོ། །འཁོར་བའི་གནས་ལ་ངན་འགྲོའི་
གནས་དང་བདེ་འགྲོའི་གནས་གཉིས་ཏེ། དེ་ལས་རིགས་མཐོ་བ་ནི་བདེ་འགྲོ་ལྷ་
མིའི་རྟེན་ཡིན་ལ། དེར་སྐྱེ་བ་ཞིག་བླངས་ཕྱིན་ཆད་ལྷའམ་ལྷའི་རྒྱལ་བོ་དང་མིའི་
རྒྱལ་བོའི་སྐྱེ་བ་བླངས་ཀྱང་སྡུག་བསྔལ་ལས་མ་འདས་པ་ནི། དཔེར་ན་མི་ནག་
ཅན་ཞིག་རྒྱལ་བོའི་ཁྲིམས་རར་བཟུང་ནས་བཅིངས་པ་དང་རྡེག་པ་དང་མནར་
བཞིན་པ་ལས། སྐབས་འགར་བཙོན་སྲུང་དང་རྒྱལ་བོས་བསྐོས་པའི་གཤེད་མ་
དེ་དག་ཅུང་ཟད་ངལ་གསོ་བའི་སྐབས་དང་གཞན་གྱི་ངོ་ཆེན་སོགས་ཀྱིས་རེ་་་
ཞིག་གི་རིང་རྡེག་པ་སོགས་མི་བྱེད་ཀྱང་། རྒྱལ་བོས་བཙོན་དུ་བཟུང་ཞིང་མཐར་
294



གསོད་པར་ངེས་པས་སྡུག་བསྔལ་ཁོ་ན་མྱོང་བ་ལས་བདེ་བའི་སྐབས་མེད་པ་་་
བཞིན་དུ། མངལ་དུ་ཉིང་མཚམས་སྦྱར་ཕྱིན་སྡུག་བསྔལ་མ་ལུས་པ་འབྱུང་བའི་
གནས་སྐྱེ་བའི་བཙོན་ནང་དུ་བཟུང་བ་ཡིན་པས་སྡུག་བསྔལ་གྱི་རང་བཞིན་ཁོ་
ན་ལས་མ་འདས་སོ། །དེ་ཡང་མའི་མངལ་མི་གཙང་བ་རྣམ་པ་དུ་མ་དང་སྲིན་
བུའི་རིགས་སྟོང་ཕྲག་དུ་མས་གང་བ། ཤིན་ཏུ་དྲི་ང་བ་མུན་གནག་པ་སྐྱུག་བྲོ་བ་
འཇིགས་སུ་རུང་བའི་གནས་ན་ཕོ་བའི་འོག་ལོང་ཀའི་སྟེང་དུ་རྐང་ལག་དང་་་
གདོང་བ་རྣམས་ཤ་མས་དཀྲིས། སྡུག་བསྔལ་བཟོད་གླགས་མེད་པ་མྱོང་བཞིན་
དུ་ཟླ་བ་དགུ་དང་ཞག་བཅུའི་རིང་ལ་གནས་དགོས་ཤིང་། མངལ་ནས་བཙའ་
བའི་ཚེ་སྡུག་བསྔལ་བཟོད་གླགས་མེད་པ་མྱོང་བཞིན་དུ་བཙའ་དགོས་པ་དང་། །
ཕྱི་རོལ་ཏུ་བཙས་མ་ཐག་མའི་ལག་པས་རེག་པ་ན་བ་ལང་པགས་པ་བཤུས་པ་
ལ་སྲོག་ཆགས་གཞན་གྱིས་ཟོས་པ་ལྟ་བུའི་སྡུག་བསྔལ་དང༌། རལ་གྲིས་ལུས་དུམ་
བུར་བཅད་པ་ལྟ་བུའི་སྡུག་བསྔལ་ཡོད་པར་གསུངས། བྱིས་པ་ཆུང་ངུ་རྟག་ཏུ་ངུ་
བ་ཡང་སྡུག་བསྔལ་ཚད་མེད་དེ་འདྲ་ཞིག་ཡོད་ནས་ངུ་བ་ཡིན་པར་གསུངས། དེ་
ལྟར་མངལ་དུ་གནས་པ་དང་བཙས་པའི་སྡུག་བསྔལ་དེ་ཙམ་དུ་མ་ཟད། སྐྱེ་བ་
བླངས་པ་དེ་ཉིད་ཀྱིས་ན་བ་དང་རྒ་བ་དང་འཆི་བ་ལ་སོགས་པའི་སྡུག་བསྔལ་་
ཐམས་ཅད་འདྲེན་པར་བྱེད། གདོན་དང་བགེགས་ལ་སོགས་པ་ཐམས་ཅད་ཀྱང་
དེ་ལ་བརྟེན་ནས་འཇུག་སྟེ། ཆགས་པའི་དབང་གིས་བླངས་པའི་ལུས་དེ་ལ་
བརྟེན་ནས་གནོད་པ་དེ་དག་ཐམས་ཅད་འབྱུང་བ་ཡིན། ལུས་མེད་ན་དེ་ལྟར་
འབྱུང་བའི་སྒོ་མེད་དོ། །གཞན་ཡང་སྐྱེ་བ་བླངས་པ་ལ་བརྟེན་ནས་ཉོན་མོངས་
295



པ་ཐམས་ཅད་ཀྱང་འདྲེན་པར་བྱེད་དེ། ཕ་མའི་ཁུ་ཁྲག་ཚོགས་པའི་ཤ་རུས་
གདོས་བཅས་འདི་ལ་ངའི་ལུས་ཞེས་རྨོངས་ནས་བདག་ཏུ་བཟུང་། དེ་ལ་བརྟེན་
ནས་འདོད་ཆགས་དང་ཞེ་སྡང་ལ་སོགས་པའི་ཉོན་མོངས་ཐམས་ཅད་རྒྱས། །
ཉོན་མོངས་པ་དེ་དག་གིས་ལས་ངན་བསགས། དེའི་མཐུས་སླར་ཡང་སྡུག་
བསྔལ་ཁོ་ན་མྱོང་བར་འགྱུར་ཞིང་། སེམས་ལ་ཉོན་མོངས་ཀྱི་བག་ཆགས་བཞག་
པས་ཉོན་མོངས་རྣམས་ཀྱང་ཇེ་རྒྱས་སུ་སོང་སྟེ། འཁོར་བའི་མཐའ་མི་མངོན་
པར་སྡུག་བསྔལ་འབའ་ཞིག་མྱོང་བ་འདི་བྱུང་བ་ཡིན་པས། འཁོར་བར་སྐྱེ་བ་
སྡུག་བསྔལ་ཐམས་ཅད་ཀྱི་སྒོ་ཡིན་པར་གསུངས་པ་ཡིན་ནོ། །ངའི་ལུས་ཞེས་
རྨོངས་ནས་བདག་ཏུ་བཟུང་བའི་ང་ལ་ཐ་སྙད་པའི་ང་དང་བདག་འཛིན་གྱི་་་
ཞེན་ཡུལ་གྱི་ང་གཉིས་ཡོད་པ་ལས་འདིར་བདག་འཛིན་གྱི་ཞེན་ཡུལ་གྱི་ང་དེ་ལ་
ངོས་འཛིན་དགོས་སོ། །
སྤྱིར་འཁོར་བའི་སྡུག་བསྔལ་ལ་བྱེ་བྲག་གྲངས་མེད་པ་ཞིག་ཡོད་ནའང་།
འགྲོ་བ་མིའི་དབང་དུ་བཏང་ན། སྐྱེ་བའི་སྡུག་བསྔལ་དང་། ན་བའི་སྡུག་བསྔལ།
རྒ་བའི་སྡུག་བསྔལ། འཆི་བའི་སྡུག་བསྔལ། གཉེན་སྡུག་པ་དང་བྲལ་བའི་སྡུག་
བསྔལ། དགྲ་མི་སྡུག་པ་དང་འཕྲད་པའི་སྡུག་བསྔལ། འདོད་པའི་དངོས་པོ་
བཙལ་ཀྱང་མ་རྙེད་པའི་སྡུག་བསྔལ་། མདོར་ན་ཟག་བཅས་ཉེར་ལེན་གྱི་ཕུང་བོ་
ཞིག་བླངས་ཕྱིན་ཆད་སྡུག་བསྔལ་གྱི་རང་བཞིན་ལས་མ་འདས་པས། དེའི་དོན་
བསམ་པ་གནད་དམ་པར་བཟུང་སྟེ་འཁོར་བའི་སྡུག་བསྔལ་རྣམ་གྲངས་བརྒྱད་
དུ་བསྡུས་ནས་བསམས་ཏེ་ཡིད་འགྱུར་གྱི་མྱོང་བ་ཅི་ཐོན་བྱ་དགོས། དེ་ཡང་ཡིན་
296



ཏེ། འཁོར་བའི་སྡུག་བསྔལ་རྣམས་ཁ་ནས་བཤད་ཤེས་པ་ཙམ་དང་ཡིད་ནས་
ངོས་ཟིན་པ་ཙམ་གྱིས་མི་ཆོག་གི རང་ལ་ཡིད་འགྱུར་གྱི་མྱོང་བ་ཐོན་པ་དེ་གལ་
ཆེ་བ་ཡིན་ཏེ། བློ་སྦྱོང་ཞེས་པ་ནི་རང་ལ་ཆོས་སྐོར་རེ་རེའི་ལམ་གྱི་རྟོགས་པ་རྒྱུད་
ལ་སྐྱེ་དགོས་པ་ཡིན་པས། དང་བོ་མྱོང་བ་དེ་བཏོན་ནས་རིམ་གྱིས་ཤུགས་ཇེ་
དྲག་ཏུ་བཏང་སྟེ་མྱོང་བ་མ་ཐོན་གྱི་བར་དུ་སྒོམ་པ་ཞིག་ལ་ཟེར་རོ། །དེ་ལྟར་སྐྱེ་
བ་བླངས་པ་ལ་བརྟེན་ནས་ལུས་ལ་ནད་རྣམ་པ་མང་བོ་འབྱུང་། ནད་དེ་དག་ལ་
བརྟེན་ནས་སྡུག་བསྔལ་དཔག་ཏུ་མེད་པ་སྐྱེད་པ་མངོན་སུམ་དུ་མྱོང་བ་ལྟར་་་་་
དང་། ལུས་དེ་ཡང་སྐད་ཅིག་སྐད་ཅིག་གིས་འགྲིབ་ཅིང་རྒ་བས་ནོན་ནས་ལུས་
ཀྱི་མདངས་ཉམས་པ་དང་། མགོ་བོའི་སྐྲ་བྱི་ཞིང་དཀར་བ་དང་། སྨྲ་ན་ལྡིབ་ཅིང་
འགྲོ་ན་ས་ལ་འགྱེལ་པ་དང་། བཟའ་བཏུང་སོགས་འདོད་ཡོན་ལ་སྤྱོད་མི་ནུས་
ཤིང་། ཀུན་གྱིས་བརྙས་པའི་གནས་སུ་བྱེད་པ་སོགས་ལུས་དང་སེམས་ཀྱི་སྡུག་
བསྔལ་དཔག་ཏུ་མེད་པ་ཇི་ལྟར་ཡོད་པ་རྣམས་ཡང་ཡང་བསམས་ལ། བདག་
ཀྱང་འདི་ལྟ་བུའི་རང་བཞིན་ལས་མ་འདས་སོ་སྙམ་དུ་ཡིད་འབྱུང་དྲག་ཏུ་་་་་
བསྒོམ། ལུས་དེ་ཡང་ཡུན་རིང་མི་གནས་པར་མྱུར་དུ་འཆི་བ་དང༌། འཆི་བའི་
ཚེ་སྡིག་སྡུག་གཏམ་ངན་ཐམས་ཅད་ཁྱད་དུ་བསད་དེ་སེར་སྣས་བསགས་པའི་་
ལོངས་སྤྱོད་ཐམས་ཅད་འབྲལ་དགོས་པ་དང་། གཉེན་དང་ཉེ་དུ་ཞེས་རྣམ་པ་
ཀུན་ནས་ཆགས་ཞེན་བྱེད་ས་ཐམས་ཅད་དང་འབྲལ་དགོས་པ་དང་། ཐ་ན་རང་
གི་ལུས་ཀྱང་བོར་ནས་ག་ཤེད་དུ་དབང་མེད་ལ་འཁྱམ་དགོས་པ་སོགས་སྡུག་་་་
བསྔལ་དཔག་ཏུ་མེད་པ་མྱོང་དགོས་པ་རྣམས་ཡང་ཡང་བསམས་ལ་སྐྱོ་བ་་་་་་
297



བསྐྱེད་པར་བྱའོ། །དེ་ཡང་རྒྱ་ཆེར་རོལ་བ་ལས། རྒ་དང་ན་བས་བཅོམ་པའི་འགྲོ་
ལྟོས་ལ། །སྡུག་བསྔལ་ལས་ནི་འབྱུང་བ་མྱུར་ཤོད་ཅིག །ཅེས་གསུངས་པ་ལྟར
རང་ཉམས་ལ་དཔག་སྟེ་མ་རྒན་སེམས་ཅན་རྣམས་ཀྱང་སྐྱེ་རྒ་ན་འཆིའི་སྡུག་་་་
བསྔལ་གྱིས་གཟིར་བའི་ཚུལ་བསམས་ལ་བྱམས་པ་དང་སྙིང་རྗེ་ཤུགས་དྲག་ཏུ་
བསྐྱེད་ཅིང་། མ་རྒན་ཉམ་ཐག་འདི་རྣམས་སྐྱེ་རྒ་ན་འཆིའི་སྡུག་བསྔལ་ལས་མྱུར་
དུ་བསྒྲལ་བའི་ཕྱིར་བདག་གིས་སངས་རྒྱས་ཀྱི་གོ་འཕང་ཐོབ་པར་བྱ་བའི་ཕྱིར་
བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱང་བར་བྱ། དེ་ལྟར་བྱེད་ནུས་པར་བླ་མ་
ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་གདབ་བོ། །
ཡང་འཁོར་བའི་སྡུག་བསྔལ་རྣམས་ངེས་པ་མེད་པའི་སྡུག་བསྔལ། ངོམས་
པ་མེད་པའི་སྡུག་བསྔལ། ལུས་ཡང་དང་ཡང་དུ་འདོར་བའི་སྡུག་བསྔལ། ཡང་
དང་ཡང་དུ་ཉིང་མཚམས་སྦྱོར་བའི་སྡུག་བསྔལ། ཡང་དང་ཡང་དུ་མཐོ་དམན་
དུ་འགྱུར་བའི་སྡུག་བསྔལ། གྲོགས་མེད་པར་འཁྱམ་པའི་སྡུག་བསྔལ་དྲུག་ཏུ་
བསྡུས་ནས་ཀྱང་བསམ་པར་བྱ་སྟེ། དེ་ལ་ངེས་པ་མེད་པ་ནི། ཐོག་མ་མེད་པ་ནས་
འཁོར་བ་འདིར་འཁོར་ཏེ་ཆགས་ཤིང་ཞེན་པས་རང་གི་ཕ་མ་དང་བུ་ལ་སོགས་
པ་ལ་ཤིན་ཏུ་གཅེས་ཤིང་ཡིད་ལ་གཅགས་པའི་གཉེན་བཤེས་སུ་བཟུང་བ་་་་་་
རྣམས་ཚེ་རབས་གཞན་དུ་ཕན་ཚུན་གཅིག་གིས་གཅིག་ལ་བརྡེག་པ་དང་གསོད་
པ་སོགས་གནོད་པ་སྣ་ཚོགས་བྱེད་པའི་དགྲའི་དྭངས་མར་གྱུར་ཞིང༌། ཡང་རྣམ་
པ་ཀུན་ནས་གནོད་པ་བྱེད་པའི་དགྲ་དེ་རྣམས་ཚེ་རབས་གཞན་དུ་རང་གི་བུ་ལ་
སོགས་པའི་གཉེན་བཤེས་སུ་གྱུར་ཏེ་ལྷག་པར་ཆགས་ཤིང་ཞེན་པས་ཡོ་བྱད་ཇི་
2g



སྙེད་དེ་ལ་སྟོབ་པར་བྱེད་པ་དང་། ཡང་གཉེན་དུ་བཟུང་བ་དེ་རྣམས་ཚེ་རབས་
ཕྱི་མ་གཞན་དུ་དགྲ་མི་བཟད་པར་འགྱུར་བ་དང་། ཚེ་འདིར་ཡང་ཚེ་སྟོད་ཀྱི་
དགྲ་ཚེ་སྨད་ཀྱི་གཉེན་དུ་འགྱུར་ཞིང་ཚེ་སྟོད་ཀྱི་གཉེན་ཚེ་སྨད་ཀྱི་དགྲར་འགྱུར་
བ་དང་། དེར་མ་ཟད་ཉི་མ་རེ་རེ་དང་སྐད་ཅིག་རེ་རེ་ལའང་དགྲ་གཉེན་འགྱུར་
ནས་འགྲོ་བས། འཁོར་བའི་ཆོས་ལ་བློ་གཏད་བྱ་ས་གང་ཡང་མེད་པར་ལྟོས་ལ་
ངེས་འབྱུང་སྐྱོ་ཤས་བསྐྱེད་ཅིང་། གཏན་དུ་བློ་གཏད་ཐུབ་པ་ནི་དམ་པའི་ཆོས་
ཁོ་ན་ཡིན་ལ། ཆོས་ཀྱི་ནང་ནས་ཀྱང་རང་གཞན་སེམས་ཅན་ཐམས་ཅད་ལ་ཉེ་
རིང་མེད་པར་རྣམ་པ་ཀུན་ཏུ་མི་བསླུ་ཞིང་ཕན་པ་ནི་བྱང་ཆུབ་ཀྱི་སེམས་རིན་་
པོ་ཆེ་འདི་ཡིན་པས། བྱང་ཆུབ་ཀྱི་སེམས་རིན་པོ་ཆེ་བསྒོམ་པ་ལ་སྐྱེས་བུའི་རྩལ་
ཅི་ཡོད་ཀྱིས་འབད་དོ།།
ངོམས་པ་མེད་པའི་སྡུག་བསྔལ་ནི། ང་ཚོ་ཐོག་མ་མེད་པ་ནས་འཁོར་བ་
འདིར་འཁོར་ཏེ་སེམས་ཅན་རེ་རེས་རང་གི་མ་བྱས་ཏེ་རང་གིས་སེམས་ཅན་དེ་
ད་ག་གི་ནུ་ཞོ་འཐུང་བ་རྣམས་ཕྱོགས་གཅིག་བྱས་ན་རྒྱ་མཚོ་ཆེན་པོའི་ཆུ་བོ་ལས་
མང་ཞིང་། དེར་མ་ཟད་སྟོང་གསུམ་འདིར་ཡང་ག་ལ་ཤོང་། ཟས་ཟོས་པ་དང་
གོས་གྱོན་པ་སོགས་རེ་རེ་ནས་བསགས་ན་ནམ་མཁར་མི་ཤོང་བ་ཞིག་ལོངས་་་
སྤྱད་ཡོད་ངེས་ཡིན་ཏེ། སྐྱེ་བའི་ཡ་མཐའ་ཐུག་པ་མེད་ཅིང་འཁོར་བར་ཐོག་མ་
མེད་པས་སོ། །དེ་ལྟ་བུ་ཞིག་ལ་ལོངས་སྤྱད་ཀྱང་ངོམས་པ་དང་ཚིམས་པ་ཞིག་མ་
བྱུང་། དེ་ལྟར་ངོམས་པ་མ་བྱུང་པ་ཇི་ལྟར་ཤེས་ཞེ་ན། །བདག་ཅག་གི་སྟོན་པ་
ངུགས་རྗེ་ཅན་གྱིས་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་མངོན་སུམ་དུ་



གཟིགས་ནས་གསུངས་པ་ཡིན་པས། ང་ཚོས་སྟོན་པའི་གསུང་ལ་ཡིད་ཆེས་སྐྱེས་
ན་མ་གཏོགས་རང་གི་མངོན་སུམ་ཚད་མས་རྟོགས་ཐུབ་པའི་ཡུལ་མ་ཡིན་ནོ། །
མདོར་ན། སྤྱད་པས་མི་ངོམས་སྡུག་བསྔལ་ཀུན་གྱི་སྒོ། །ཡིད་བརྟན་མི་རུང་སྲིད་
པའི་ཕུན་ཚོགས་ཀྱི། །ཞེས་གསུངས་པ་ལྟར། སྲིད་པའི་ཕུན་ཚོགས་ཀྱི་སྐྱོན་མཚང་
གཙོ་བོ་ནི་ཇི་ལྟར་སྤྱད་ཀྱང་ངོམས་པའི་སྐབས་མེད་ཅིང་སྡུག་བསྔལ་ཐམས་་་
ཅད་འབྱུང་བའི་སྒོར་གྱུར་པ་དང༌། ཡིད་བརྟན་མི་རུང་བ་འདི་གསུམ་ཡིན་པ། སུ་
འདི་ནི་སྲིད་པའི་ཕུན་ཚོགས་ཀྱི་སྡོམ་ཚིག་ཏུ་བཀོད་པ་ཡིན། དེས་ན་སྲིད་པའི་
ཕུན་ཚོགས་ལ་སྐྱོ་ཤས་སྐྱེ་དགོས་པ་ལས་འཁོར་བའི་སྡུག་བསྔལ་ལ་སྐྱོ་བ་བསྐྱེད་
པ་ནི་མ་ཡིན་ཏེ། འཁོར་བའི་སྡུག་བསྔལ་ལ་སྐྱོ་བ་ཙམ་ནི་དུད་འགྲོ་ལའང་ཡོད་
པས་སོ། །འཁོར་བའི་ཕུན་ཚོགས་དང་བདེ་བ་ལ་འདི་མ་མྱང་བྱ་བ་ཞིག་མེད་
ཀྱང་དེ་ལ་ཚིམས་པ་མེད་པ་ནི། དཔེར་ན་མཛེ་ནད་བྱུང་བའི་གང་ཟག་ཞིག་
དེའི་སྲིན་བུས་གནོད་པའི་དབང་གིས་མེ་ལ་ཇི་ལྟར་བསྲེས་ཀྱང་ངོམས་པ་མེད་
པར་ད་རུང་གྲང་བའི་ཚོར་བ་སྐྱེས་པ་དང་། ཡང་གཡན་པ་འཕྲུག་སྟེ་གཡན་པ་
ཞེས་ནད་ཀྱི་རིགས་དེ་བྱུང་ན་ཇི་ལྟར་འཕྲུག་ཀྱང་ངོམས་པ་མེད་པ་དང་། སྐོམ་
པའི་སྡུག་བསྔལ་གྱིས་མནར་བའི་ཚེ་ཚྭ་ཆུ་འཐུང་བས་སྐོམ་མི་སེལ་བར་སྲེད་པ་
ཆེས་ཆེར་འཕེལ་ཏེ་སྡུག་བསྔལ་ཟད་དུ་མེད་པ་མྱོང་བའི་ཚུལ་འདི་དག་ལ་་་་་
དཔག་ནས་ངེས་འབྱུང་སྐྱོ་ཤས་དྲག་ཏུ་བསྐྱེད་ཅིང་། ངོམས་པ་དང་ཚིམ་པར་
འགྱུར་བ་ནི་དམ་པའི་ཆོས་ཁོ་ན་ཡིན་ལ། དེའི་ནང་ནས་ཀྱང་བྱང་ཆུབ་ཀྱི་
སེམས་རིན་པོ་ཆེ་འདི་ནི་རང་གཞན་ཕ་མ་སེམས་ཅན་ཐམས་ཅད་ཚིམ་པར་་་་་
(Gf}



བྱེད་པའི་བདུད་རྩིའི་མཆོག་ཡིན་པས། བྱང་ཆུབ་ཀྱི་སེམས་རིན་པོ་ཆེ་བསྒོམ་པ་
ལ་ནུས་པ་ཅི་ཡོད་ཀྱིས་འབད་དོ། །དགེ་བཤེས་སྤྱན་སྔ་བའི་ཞལ་ནས། ཇོ་བོ་སྟོན་
པ། ཐོག་མ་མེད་པ་ནས་ཅི་འདྲའི་ལུས་ཤིག་བླངས་པ་ལ། ད་རེས་བཞིན་དུ་ཐེག་
ཆེན་གྱི་ཆོས་བྱེད་མ་མྱོང་བས་འབུངས་དགོས། ཞེས་གསུངས་ཏེ། དགེ་བཤེས་
སྤྱན་སྔ་བས་ཁོང་གི་གྲོགས་པོ་མཚན་ལ་ཇོ་བོ་སྟོན་པ་ཟེར་བ་ཞིག་ཡོད་པ་དེ་ཉེ་
བའི་གསུང་གིས་བོས་ནས། ང་ཚོ་ནི་ཐོག་མ་མེད་པ་ནས་བཟུང་ལྷ་མི་དང་ངན་
འགྲོ་སོགས་ལུས་སྣ་ཚོགས་པ་ཚད་མེད་པ་ཞིག་བླངས་མྱོང་ནའང་། ད་རེའི་ཚེ་
འདི་མ་གཏོགས་ཐེག་པ་ཆེན་པོའི་ཆོས་བྱེད་མ་མྱོང་བས། ད་རེས་ཐེག་ཆེན་
གྱི་ཆོས་བྱེད་པའི་སྐལ་བ་བྱུང་བའི་དུས་འདིར་ལུས་ངག་ཡིད་གསུམ་གྱི་རྩལ་་་
སྤྲུགས་ནས་འབད་པ་བྱེད་དགོས་གསུངས།
ལུས་ཡང་དང་ཡང་དུ་འདོར་བའི་སྡུག་བསྔལ་ནི། ཐོག་མ་མེད་པ་ནས་
འཁོར་བ་འདིར་འཁོར་ཏེ་ལས་དབང་གིས་ལུས་འདི་མ་བླངས་བྱ་བ་མེད་ཀྱང་
དོན་མེད་ཆུད་ཟོས་ཤ་སྟག་ཏུ་སོང་ནས་ཡང་དང་ཡང་དུ་དོར་ཏེ་ཡང་དང་ཡང་
དུ་ལུས་རེ་བླངས་ཀྱང་སྡུག་བསྔལ་གྱི་ཕུང་བོ་ལ་ཟད་པ་མེད་པའི་ངང་ཚུལ་འདི་
བསམས་ནས་ངེས་འབྱུང་སྐྱོ་ཤས་བསྐྱེད་ཅིང་། ད་རེས་དལ་འབྱོར་གྱི་རྟེན་
བཟང་བོ་ལན་གཅིག་རྙེད་པ་འདི་ཆུད་ཟོས་སུ་མི་གཏང་བར་རང་དང་ཕ་མ་་་
སེམས་ཅན་ཐམས་ཅད་ཀྱི་སྡུག་བསྔལ་གྱི་ཕུང་བོའི་རྒྱུན་བཅད་དེ་གཏན་གྱི་་་་
བདེ་བ་བསྒྲུབ་ཕྱིར་བྱང་ཆུབ་ཀྱི་སེམས་རིན་པོ་ཆེ་སྒོམ་པ་ལ་ཆིག་སྒྲིལ་དུ་འབད་
པར་བྱའོ། །དགེ་བཤེས་པོ་ཏོ་བའི་ཞལ་ནས། སྔར་དེ་ཙམ་ཞིག་འཁྱམས་པ་ལ་
301



རང་ལོག་མ་བྱུང་ཙ་ན། ད་ཡང་རང་ལོག་མི་ཡོང་བས་ལྡོག་དགོས། ལྡོག་
པའི་དུས་ཀྱང་ད་རེས་དལ་འབྱོར་ཐོབ་པའི་དུས་འདིར་ཡིན་གསུང་ངོ་། དོན་ནི།
ཐོག་མ་མེད་པ་ནས་ད་ལྟའི་བར་འཁོར་བའི་གནས་ས་འཁྱམས་ས་ནི་ཚད་་་་་
གཟུང་མེད་པ་ཞིག་ཡིན་ཡང་། འཁོར་བ་ལ་རང་ལོག་མ་བྱུང་ལ་ད་ལྟ་ཡང་རང་
ལོག་ཡོང་མི་སྲིད་དེ། ལས་ཉོན་གྱིས་རང་དབང་མེད་པར་འཁོར་བར་སྐྱེ་བ་འདི་
ལྡོག་དགོས། ལྡོག་པའི་དུས་ཀྱང་དལ་འབྱོར་ཐོབ་པའི་དུས་སུ་མ་གཏོགས་ལྡོག་
མི་ནུས་པས། ད་ལྟ་དལ་འབྱོར་ཐོབ་པའི་དུས་འདིར་ཡིན་གསུངས་པ་ནི་ཁོང་གི་
ཉམས་མྱོང་གི་གསུང་ཡིན་ནོ། །
ཡང་དང་ཡང་དུ་ཉིང་མཚམས་སྦྱོར་བའི་སྡུག་བསྔལ་ནི། ལས་ཉོན་གྱི་
དབང་གིས་འཁོར་བ་འདིར་སྐྱེ་བ་བླངས་པ་མཐའ་མི་མངོན་ཞིང་རང་གི་ཚེ་་་
འདིའི་མ་ནས་དེའི་མ་དང་། དེའི་ཡང་མ་ལ་སོགས་པ་མ་རིམ་པར་བརྒྱུད་པ་
མཐའ་མི་མངོན་པར་འཁོར་བའི་རྒྱུན་དཔག་གིས་མི་ལང་བ་བཟོད་དཀའི་སྡུག་
བསྔལ་སྟོང་གིས་གཟིར་བ་ཡིན། གསུང་ཚུལ་འདི་ནི། མ་ཡི་ཐུག་མཐའ་རྒྱ་ཤུག་
ཚི་གུ་ཙམ། །རི་ལུས་བསྲུང་ཀྱང་ས་ཡིས་ལངས་མི་འགྱུར། །ཞེས་པ་དང་འབྲེལ་ཏེ་
ཀསུངས་ཡོད་ལ། བྱང་ཆུབ་ལམ་རིམ་ཆེན་མོ་ལས་ཀྱང་འདི་བཞིན་གསུངས་ཏེ།
ཡང་དང་ཡང་དུ་ཉིང་མཚམས་སྦྱོར་ཚུལ་ནི་རང་གི་ཚེ་འདིའི་མ་དང་ཚེ་འདིའི་
པ་་ཡི་མ། དེའི་མ་དེའི་ཡང་མ་ལ་སོབ་ས་པ་རིམ་པར་འདེད་ཚུལ་དེ་གསུང་ཡོད་
པས་དེ་ལྟར་ན་ཇི་ལྟར་དེད་ཀྱང་མཐའ་མི་མངོན་ཏེ། མ་ལས་མ་སྐྱེས་པ་མི་
པ༌ ཅིག་ ཀྱང་མེད་པའི་ཕྱིར། འཇི ལ་གa, ་ ་ ༌ ༌ ༌ ་ན་དེ་ཡང་་ཡང་ཉིང་མཚམས་



' '
ཙ
སྦྱར་བའི་སྡུག་བསྔལ་སྟོང་གིས་ཇི་ལྟར་གཟིར་པར་འ གྱུར་ཞེས་དོགས་སློང་བྱས་
པའང་ཡོད་། པ་ནོད་པ་དུ་མས་གང་བའི་འཁོར་བའི་འབྲོག་དོདོན་པ་ཆེན་པོ་
ཟོ་ཆུན་བཞིན་དུ་རྒྱུན་མི་ཆད་དུ་འཁོར་བའི་ཚུལ་འདི་ལ་སྐྱོ་ཤས་ངེས་འབྱུང་
ཤུགས་དྲག་ཏུ་སྐྱེ་ལ་རང་ད པང་ ཕ་མ་སེམས་ཅན་ཐམས་ཅད་ཀྱི་སྐྱེ་རྒ་ན་འཆིའི་
རིམས་ནད་དེ་དེ་དག་གི་སྡུག་བསྔལ་རྣམས་རིམས་ནད་ཀྱི་གཟུགས་སུ་བཀོད་།
དེ་སེལ་བར་བྱེད་པའི་སྨན་གཅིག་པུ་ནི་བྱང་ཆུབ་ཀྱི་སེམས་རིན་པོ་ཆེ་ཡིན་པས་
ཚེ་འདིའི་བྱ་བ་གང་གིས་ཀྱང་མི་གཡེང་བར་བྱང་ཆུབ་ཀྱི་སེམས་རིན་པོ་ཆེ་རྩེ་་
གཅིག་ཏུ་བསྒོམ་པར་བྱའོ། །
ཡང་དང་ཡང་དུ་མཐོ་དམན་དུ་འགྱུར་བའི་སྡུག་བསྔལ་ནི། ཐོག་མ་མེད་
པ་ནས་ཁམས་གསུམ་གྱི་འཁོར་བའི་གནས་སུ་འཁོར་ཏེ། སྲིད་རྩེ་ནས་དམྱལ་བ་
མནར་མེད་ཀྱི་བར་ལ་འདིར་མ་སྐྱེས་བྱ་བ་དང་ལུས་རྟེན་འདི་མ་བླངས་བྱ་བ་་
གཅིག་ཀྱང་མེད་ལ། དེ་ཅི་ལྟར་ཤེས་ཤེ་ན། བཅོམ་ལྡན་འདས་ཀྱིས་ཀུན་མཁྱེན་
ཡེ་ཤེས་ཀྱིས་མངོན་སུམ་དུ་གཟིགས་ནས་གསུངས་པའི་ཕྱིར། འདིའི་ཁུངས་ནི་
བཅོམ་ལྡན་འདས་ཀྱི་བཀའ་ཚད་མ་ལ་གཏུགས་དགོས་པ་ལས། ང་ཚོ་སོ་སྐྱེ་
རྣམས་ཀྱིས་མངོན་སུམ་དུ་རྟོགས་མི་ནུས་པས་སོ། རེས་འགའ་ཟག་བཅས་ཀྱི་
བསོད་ནམས་དེ་ཉོན་མོངས་དང་འབྲེལ་བའི་ད་གེ་བའི་མཐུ་ལས་ཚངས་པ་དང་
བརྒྱ་བྱིན་དང་འཁོར་ལོས་བསྒྱུར་བའི་རྒྱལ་བོའི་དཔལ་སོགས་འཇིག་རྟེན་ཀུན་
གྱིས་འདུད་ཅིང་མཆོད་པའི་གནས་སུ་བྱེད་པ་དང་། སྲིད་པའི་འབྱོར་བ་ཇི་ཙམ་
རྒྱ་ཆེན་པོ་ཞིག་ཐོབ་ནའང་མཐར་བསླུ་བའི་ཆོས་ཅན་ཡིན་པས། ལས་བཟང་
303



བོའི་འཕེན་པ་ཟད་ནས་སླར་ཡང་ལས་ངན་པའི་མཐུ་རྒྱས་ཏེ་ངན་སོང་དུ་ལྷུང་
ནས་བཟོད་དཀའི་སྡུག་བསྔལ་མྱོང་བ་ཡང་མིའི་ནང་ནས་ཤིན་ཏུ་ཉམ་དམའ ་ ་
བ་བྲན་གྱི་ཡང་བྲན་སོགས་སུ་སྐྱེས་པ་ནི། ཇི་སྐད་དུ། བརྒྱ་བྱིན་འཇིག་རྟེན་
མཆོད་འོས་གྱུར་ནས་ནི། །ལས་ཀྱི་དབང་གིས་ཕྱིར་ཡང་ས་སྟེང་ལྟུང་། །འཁོར་
ལོས་བསྒྱུར་བ་ཉིད་དུ་གྱུར་ནས་ཀྱང་། །འཁོར་བ་ཉིད་དུ་ཡང་དྲན་ཉིད་དུ་
གྱུར། །ཞེས་གསུངས་པ་ལྟར་དང་། ཡང་རེས་འགའ་བསོད་ནམས་རེའི་མཐུས་ཉི་
མ་དང་ཟླ་བའི་རྟེན་ཐོབ་སྟེ་འོད་ཀྱིས་འཇིག་རྟེན་མཐའ་དག་སྣང་བར་བྱེད་་་
ཀྱང་། ཡང་དེ་ནས་ལྷུང་སྟེ་གླིང་བར་གྱི་མུན་པའི་ཁྲོད་ཀྱི་དུད་འགྲོ་དང་ས་འོག་
གི་སྲིན་བུ་སོགས་སུ་སྐྱེས་ཏེ་ཉམ་ཐག་པར་གྱུར་པ་སོགས་འཁོར་བའི་སྡུག་་་་་་
བསྔལ་ནི་བསམ་གྱིས་མི་ཁྱབ་བོ། །མདོར་ན་འཁོར་བའི་གནས་འདིར་ལས་
དབང་གིས་འཁྱམས་པ་སྟེ་ཉོན་མོངས་པའི་དབང་གིས་ལས་བསགས། ལས་ཀྱི་
དབང་གིས་འཁོར་བར་འཁྱམས་ཕྱིན་ཆད། བསགས་པ་ཀུན་གྱི་མཐའ་འཛད་པ་
དང་། མཐོན་པོ་རྣམས་ཀྱི་ཐ་མ་ལྟུང་བ་དང་། ཕྲད་པའི་ཐ་མ་འབྲལ་བ། གསོན་
པའི་མཐར་འཆི་བ་སོགས་འཁོར་བའི་ཕུན་ཚོགས་ཐམས་ཅད་ཀྱི་མཐའ་རྒུད་
པའི་ཆོས་ཉིད་ཅན་ཡིན་པས། ཚུལ་འདི་ལ་གཏིང་ནས་སྐྱོ་བར་བྱོས་ལ། རང་
དང་ཕ་མ་སེམས་ཅན་ཐམས་ཅད་ཀྱི་སྡུག་བསྔལ་ལམ་རྒུད་པ་མཐའ་དག་སེལ་
ཞིང་གཏན་གྱི་བདེ་བ་སྟེར་བར་བྱེད་པའི་འཆི་མེད་བདུད་རྩིའི་སྨན་མཆོག་ལྟ་
བུ་ནི་བྱང་ཆུབ་ཀྱི་སེམས་རིན་པོ་ཆེ་སྒོམ་པ་འདི་ཡིན་པས། འདི་སྒོམ་པ་ལ་སྐྱེས་
བུའི་རྩལ་ཅི་ཡོད་ཀྱིས་འབད་པར་བྱའོ། །རྩ་བར། དང་བོ་སྔོན་འགྲོ་དག་ལ་
304



བསླབ། །ཞེས་པའི་སྔོན་འགྲོའི་དོན་ནི། དགེ་བའི་བཤེས་གཉེན་གསང་ཕུ་བའི་
ཞལ་ནས། འཁོར་བ་འདིར་གན་བུབ་མང་བོ་ཞིག་བྱེད་དགོས་པ་འདི་ཉམས་ལ་
རེ་མ་བབ་ཅེས་གསུངས་ཏེ། དོན་ནི། འཁོར་བའི་གནས་འདི་ན་གན་བུབ་སྟེ་ལ་
ལ་གན་རྐྱལ་དུ་འགྱེལ་བ་དང་ལ་ལ་ཁ་སྦུབ་ཏུ་འགྱེལ་བ་སྟེ། ལ་ལ་མཐོན་པོའི་
གནས་སུ་སྐྱེས་པ་དང་ལ་ལ་དམའ་སར་སྐྱེས་པ། རེས་འགར་སྐྱིད་ལ་རེས་འགར་
སྡུག་པོར་གྱུར་པ་སོགས་སྣ་ཚོགས་བྱེད་དགོས་པ་འདི་ནི་ཉམས་ལ་རེ་མ་བབ་སྟེ་
ཧ་ཅང་གི་ཐབས་སྡུག་པོར་འདུག་ཅེས་འཁོར་བ་ལ་ཡིད་འབྱུང་སྐྱེས་པའི་་་་་་
ཉམས་མྱོང་གི་གསུང་གནང་བ་ཡིན་པས་འདིར་ཡང་ཁུངས་སུ་དྲངས་སོ། །
གྲོགས་མེད་པར་འཁྱམ་དགོས་པའི་སྡུག་བསྔལ་ནི། ལས་དང་ཉོན་མོངས་པའི་
དབང་གིས་ཁམས་གསུམ་གྱི་འཁོར་བའི་གནས་གང་དུ་སྐྱེས་ཀྱང་། རང་རང་
གིས་ལས་ཇི་ལྟར་བསགས་པའི་བགོ་སྐལ་ལ་སྤྱོད་པ་ལས་གཉེན་བཤེས་དང་་་་
མཛའ་གྲོགས་གང་གིས་ཀྱང་ཕན་པ་མེད་ལ། འདིར་ཕན་པ་མེད་ཅེས་པ་ནི་
གནས་སྐབས་ཙམ་ལ་ཕན་པ་མེད་པའི་དོན་མ་ཡིན་པར་གཏན་དུ་ཕན་པ་མེད་
པའི་དོན་ལ་གོ་དགོས། གང་དུ་སྐྱེ་བ་བླངས་ཀྱང་ལས་བཟང་ངན་གྱི་དབང་གིས་
སྐྱེས་ན་མ་གཏོགས་གྲོགས་སུས་ཀྱང་ཕན་པ་མེད་ལ། སྡུག་བསྔལ་སྐལ་གཞན་མི་
ལེན་ན། །གེགས་བྱེད་མཛའ་བོས་ཅི་ཞིག་བྱ། །ཞེས་གསུངས་པ་ལྟར། སྡིག་པ་མི་
དགེ་བ་ནི་གང་གི་ཆེད་དུའང་བསག་མི་རུང་ངོ་། །མགོན་པོ་ཀླུ་སྒྲུབ་ཀྱིས། ཁྱེད་
ཀྱི་བྲམ་ཟེ་དགེ་སློང་ལྷ་དང་ནི། །མགྲོན་དང་ཡབ་ཡུམ་དག་དང་བཙུན་མོ་
དང༌། །འཁོར་གྱི་སླད་དུའང་སྡིག་པ་མི་བགྱིད་དེ། །དམྱལ་བའི་སྐལ་ལེན་གཞན་
305



དག་འགའ་མ་མཆིས། །ཞེས་གསུངས་པས་སོ། །དེས་ན་འཁོར་བར་གཏན་གྱི་
གྲོགས་མེད་པར་ཤེས་དགོས་པ་སྟེ། སྐྱེ་ནའང་རང་ཉིད་གཅིག་པུ་སྐྱེས ་། ཏི་
ནའང་རང་ཉིད་གཅིག་པུ་ཤི་དགོས་པས། ཡིད་རྟོན་བྱ་ས་གང་ཡང་མེད་པའི་
ངང་ཚུལ་བསམ་ལ་ངེས་འབྱུང་སྐྱོ་ཤས་སྐྱེད་ཅིང་ནམ་ཡང་བ ་ བ ་མ་ ༌ ་པ་ནི་ ་
དམ་པའི་ཆོས་ཁོ་ན་ཡིན་ལ་དེའི་ནང་ནས་ཀྱང་རང་དང་པ་མར་གྱུར་པའི་་་་་
སེམས་ཅན་ཐམས་ཅད་ཀྱི་འཇིགས་པ་དང་སྡུག་བསྔལ་ཐམས་ཅད་སེལ་བར་་་
བྱེད་པའི་སྨན་གཅིག་པུ་ནི་བྱང་ཆུབ་ཀྱི་སེམས་རིན་པོ་ཆེ་འདི་ཡིན་པས། སེམས་
རིན་པོ་ཆེ་འདི་ཉིད་སྒོམ་པ་ལ་སེམས་ཀྱི་སྟོབས་ཤུགས་གཅིག་ཏུ་སྒྲིལ་ནས་ནུས་
པ་ཅི་ཡོད་ཀྱིས་འབད་པར་བྱ་དགོས། དེ་ལྟར་བྱེད་ནུས་པར་བླ་མ་ལྷས་བྱིན་
གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་བ།དབ་བོ། །
དེ་ལྟར་འཁོར་བའི་གནས་འདིར་ཡིད་བརྟན་གང་ཡང་བྱ་ས་མེད་པ་དང་།
འཁོར་བའི་བདེ་བ་ལ་ཇི་ཙམ་སྤྱད་ཀྱང་ཚིམ་པ་མེད་པར་སྡུག་བསྔལ་ཇེ་འཕེལ་
དུ་འགྲོ་བ་དང་། འཁོར་བའི་མཐའ་མི་མངོན་པའི་ངང་ཚུལ་དེ་དག་བསམས་ལ་
ངེས་འབྱུང་ཤུགས་དྲག་སྐྱེད་ཅིང༌། རང་ཉམས་ལ་དཔགས་ནས་མ་རྒན་སེམས་
ཅན་རྣམས་ཀྱང་འཁོར་བའི་གནས་ན་ཡིད་བརྟན་གང་ཡང་མེད་པར་སྡུག་་་་
བསྔལ་དེ་དག་གིས་གཟིར་བའི་ཚུལ་བསམས་ལ། མ་རྒན་ཉམ་ཐག་འདི་རྣམས་
མྱུར་དུ་བསྒྲལ་བའི་ཕྱིར་བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱང་བར་བྱའོ། །དེ་
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་
དྲག་ཏུ་གདབ་བོ། །ཡང་རྗེ་ཐམས་ཅད་མཁྱེན་པས། སྤྱད་པས་མི་ངོམས་སྡུག་
306



བསྔལ་ཀུན་གྱི་སྒོ། །ཡིད་བརྟན་མི་རུང་སྲིད་པའི་ཕུན་ཚོགས་ཀྱི། །ཞེས་ཁྱད་ཆོས་
གསུམ་གསུངས་པ་འདི་ནི་འཁོར་བའི་ཕུན་ཚོགས་ལ་སྙིང་བོ་མེད་པའི་གནད་
བསྡུས་པ་ཡིན། འཁོར་བའི་སྡུག་བསྔལ་ལ་སྡུག་པ་ བརྒྱད་བསམ་པ་དང་
སྡུག་བསྔལ་དྲུག་བསམ་པ། སྡུག་བསྔལ་གསུམ་བསམ་པ་སྟེ་འཁོར་བའི་སྡུག་
བསྔལ་བསམ་ཚུལ་ལ་གསུམ་གསུངས་ཡོད་པ་ལས་འདིར་འཁོར་བའི་སྡུག་་་་
བསྔལ་ཐམས་ཅད་ནི་སྡུག་བསྔལ་གྱི་སྡུག་བསྔལ། འགྱུར་བའི་སྡུག་བསྔལ། ཁྱབ་
། “འདུ་བྱེད་ཀྱི་སྡུག་བསྔལ་བཅས་གསུམ་དུ་བསྡུས་ནས་ཀྱང་བསམ་པར་བྱ་་་་
པས། འདིར་སྡུག་བསྔལ་གྱི་སྡུག་བསྔལ་ཞེས་པ་ནི་སྡུག་བསྔལ་གྱི་སྟེང་དུ་སྡུག་
བསྔལ་བརྩེགས་པའི་དོན་མ་ཡིན་གྱི། སྡུག་བསྔལ་ཡིན་པར་གྱུར་བའི་སྡུག་
བསྔལ་གྱི་དོན་ཏེ། ཡོངས་གྲགས་ཀྱི་སྡུག་བསྔལ་ལྟ་བུའོ། །འཁོར་བའི་གནས་ན་
བདེ་བར་སྣང་བ་རྣམས་ཀྱང་ངོ་བོ་སྡུག་བསྔལ་ལས་མ་འདས་ཏེ། དཔེར་ན་
ང་རང་ཚོར་མཚོན་ན་ཡར་ལངས་ནས་འདུག་ཡུན་རིང་བར་གྱུར་ན་དེ་སྡུག་་་
པ སྔལ་གྱི་རྣམ་པ་ཅན་ཞིག་ཏུ་གྱུར་ནས་མར་ཙོག་པར་འདོད། དེ་ཡང་ས་ལ་
པག་མ་ཐག་ནས་བདེ་བའི་རྣམ་པ་ལྟ་བུ་ཞིག་ཏུ་འདུག་ནའང་ཙོག་ཡུན་ཅུང་་་
ང་ན་ནི་སྔ་མའི་བདེ་བའི་ངོ་བོ་དེ་འགྱུར་ཏེ་རྐང་བའི་ཚིགས་ན་བ་སོགས་་་་
ག་བསྔལ་གྱི་རང་བཞིན་དུ་འགྱུར་བ་འདི་ལས་ཤེས་ཐུབ། ཡར་ལངས་པ་དེ་ངོ་
མོ་ ཉེད་ ཀྱིས་བདེ་བ་ཡིན་ན་ལངས་ཡུན་ཇི་ཙམ་རིང་བ་དེ་བཞིན་དུ་བདེ་བའང་
་ ་ དུ་འགྲོ་དགོས་པ་ཡིན་མོད། ལངས་ཡུན་རིང་དྲགས་ན་ནི་བདེ་བ་
1:|: : དུ་ མི་འགྲོ་བ་མ་ཟད་དེ་ལས་ལྡོ བ སྟེ་ སྡུག་བསྔལ་སྐྱེད་པར་བྱེད་པས།



བདེ་བ་དེ་ནི་བདེ་བ་ལྟར་སྣང་ཞིག་ལས་ངོ་བོ་ཉིད་ཀྱིས་བདེ་བ་མ་ཡིན་པའི་་་་
རྟགས་སོ། །དེས་ན་ཡོངས་གྲགས་ཀྱི་འཁོར་བའི་བདེ་བ་དེ་ནི་འགྱུར་བའི་སྡུག་
བསྔལ་ཡིན་པ་དང་། འདུ་བྱེད་ཀྱི་སྡུག་བསྔལ་གྱི་རང་བཞིན་དུ་གྱུར་པ་སྟེ་
དཔེར་ན་ནད་ཀྱི་གཞི་ལྟ་བུ་ཡིན་པས་འདིའི་ཚུལ་རྣམས་ཡང་ཡང་དུ་བསམས་
ལ་བསྒོམ་པར་བྱའོ། དེ་ཡང་་ད་ལྟ་རང་གི་ཉམས་ཐོག་ལ་སྦྱར་ཏེ་སྒོམ་ན་བློའི་
ཁུལ་ཆེ་བར་གསུངས་པས། རང་ཅག་རྣམས་ཀྱི་ལུས་རྟེན་འདི་ལ་ནད་་རྣམ་པ་
ཚོགས་པའི་སྡུག་བསྔལ་དང་། སེམས་ལ་ཡིད་མི་བདེ་གློ་བུར་གློ་བུར་དུ་འབྱུང་
བ་དང༌། ད་ལྟ་བདེ་བར་རློམ་པ་རྣམས་ཀྱང་སྡུག་བསྔལ་ཕྱིར་བཅོས་པ་ལ་བདེ་
བར་ཞེན་པ་ཤ་སྟག་ལས་ཡང་དག་པའི་བདེ་བ་མེད་པར་ངོ་བོ་སྡུག་བསྔལ་ཤ་་
སྟག་སྟེ། དཔེར་ན་གྲང་བས་ཉེན་ནས་སྡུག་བསྔལ་ཆེར་སྐྱེས་པའི་ཚེ་ཉི་མའམ་མེ་
ལ་བརྟེན་པ་ན། གྲང་བའི་སྡུག་བསྔལ་དེ་ཆུང་དུ་སོང་བ་ལ་བདེ་བའི་བློ་སྐྱེ་ཞིང༌།
ཚ་བའི་སྡུག་བསྔལ་གྱི་འགོ་ཚུགས་ཏེ་མེ་ལྟ་བུས་གདུངས་པའི་ཚ་བ་དེ་ཆེར་་་་་་
འཕེལ་བ་ན་ཚ་བས་ཉེན་པའི་སྡུག་བསྔལ་མི་བཟོད་པ་ཆེར་སྐྱེ་བ་མྱོང་བས་གྲུབ་
པ་བཞིན་ནོ། །དེ་ལྟར་འགྱུར་བའི་སྡུག་བསྔལ་མཚམས་མེད་པས་མནར་ཞིང་།
ཟང་ཟིང་གི་ཡོ་བྱད་འབྱོར་ན་གསོག་སྲུང་གི་སྡུག་བསྔལ། དབུལ་ན་དེ་འཚོལ་
བའི་སྡུག་བསྔལ་རྣམས་ཀྱིས་བར་མཚམས་མེད་པར་གདུངས་ཏེ་བདེ་བའི་་་་་
སྐབས་མེད་ལ། ལས་ཉོན་གྱི་གཞན་དབང་ཅན་དུ་སོང་བས་རང་དབང་གང་
ཡང་མེད་པར་གློ་བུར་གློ་བུར་དུ་ལུས་ལ ནད་དང་། སེམས་ལ་ཉོན་མོངས་པ་
དང་། དེས་བསྐྱེད་པའི་སྡུག་བསྔལ་སྒོ་དུ་མ་ནས་ལྡང་བ་དང༌། སྐད་ཅིག་རེ་རེ་
308



བཞིན་འགྱུར་ཞིང་གནས་པའི་དབང་མེད་པ་སོགས་མངོན་སུམ་དུ་མྱོང་བས་་་
གྲུབ་པ་འདི་བཞིན་ཡིན་ཡང་། སྡུག་བསྔལ་བདེ་བར་འཛིན་པའི་ཕྱིན་ཅི་ལོག་གི་
བློ་དང་ལས་ངན་གྱི་མཐུས་བསྒྲིབས་པས། ད་དུང་ཡིད་འབྱུང་མི་སྐྱེ་བར་སྡུག་
བསྔལ་དང་སྡུག་བསྔལ་གྱི་རྒྱུ་ཉིད་ལ་ཕྱེ་མ་ལེབ་མར་མེའི་འོད་ལ་མཆོངས་པ་་་
བཞིན་རྒྱུག་པའི་ངང་ཚུལ་འདི་ལ་ཡིད་འབྱུང་ཅི་སྐྱེ་དང་། མ་རྒན་སེམས་ཅན་
རྣམས་ཀྱང་དེ་ལྟར་དུ་སྡུག་བསྔལ་གྱིས་ཉམ་ཐག་པའི་ཚུལ་བསམས་ལ་བྱང་་་་
ཆུབ་ཀྱི་སེམས་རིན་པ་ཆེ་སྒོམ་པ་ལ་འབད་པར་བྱའོ། །དེ་ལྟར་བྱེད་ནུས་པར་བླ་
མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་ཤུགས་དྲག་ཏུ་གདབ་བོ། །དེ་
ལྟར་དང་བོ་འཁོར་བའི་ཉེས་དམིགས་བསམ་པ་དང་། དེ་བསམས་ནས་ཡིད་སྐྱོ་
བར་གྱུར་པ་སྟེ། ཡོངས་གྲགས་ཀྱི་ངན་སོང་གི་སྡུག་བསྔལ་ལ་སྐྱོ་བ་ཙམ་སུ་
ལའང་ཡོད་མོད། འདིར་འཁོར་བའི་ཕུན་ཚོགས་མཐའ་དག་སྡུག་བསྔལ་གྱི་རང་
བཞིན་ལས་མ་འདས་པ་ཡིན་པའི་ངང་ཚུལ་དེ་བསམས་ནས་ཡིད་ལ་སྐྱོ་ཤས་་་་
བསྐྱེད། དེ་ལ་ཡིད་སྐྱོ་བར་གྱུར་པ་ན། འདི་ལྟ་བུའི་སྡུག་བསྔལ་བཟོད་གླགས་
མེད་པ་འདི་ལྟ་བུ་ཞིག་སྐྱེད་བྱེད་ཀྱི་རྒྱུ་གང་ཡིན་སྙམ་དུ་འཁོར་བའི་རྩ་བ་་་་་
འཚོལ་བ་ལ་འབད་དགོས། འཁོར་བའི་རྩ་བ་ངོས་མ་ཟིན་པར་སྡུག་བསྔལ་ལ་ཇི་
ཙམ་འཇིགས་ཀྱང་དེ་སེལ་བའི་ཐབས་མེད་དེ། དཔེར་ན་ནད་པ་ཞིག་ལ་མཚོན་
ན། ནད་གསོ་བར་བྱེད་ན་ནད་ཀྱི་གཞི་འཇོམས་དགོས་ལ། ནད་གཞི་མ་བཅོམ་
པར་ན་ཟུག་ཙམ་སེལ་བ་ཙམ་གྱིས་ད་དུང་ནད་དེ་རྩ་བ་ནས་འཇོམས་ཐུབ་མེད་
པ་བཞིན་ནོ། །དེས་ན་འཁོར་བའི་སྡུག་བསྔལ་ཐམས་ཅད་ཀྱི་རྩ་བ་ནི་རང་རྒྱུད་
309



ཀྱི་བདག་འཛིན་འདི་ཡིན་པར་རྒྱལ་བའི་བཀའ་ཚད་མ་དང་དེའི་དགོངས་་་་་
འགྲེལ་བཅས་པ་ཐམས་ཅད་ནས་གསུངས་ཤིང་རིགས་པས་ཀྱང་གྲུབ་པ་བཞིན་
ནོ། །བདག་འཛིན་འདི་ཡོད་ཕྱིན་རང་ལ་ཆགས་པ་དང་གཞན་ལ་སྡང་བ་དབང་
མེད་དུ་སྐྱེ། དེ་གཉིས་ཀྱིས་ལས་གསོག ལས་ཀྱིས་འཁོར་བར་སྐྱེ་བ་འཕངས་ནས་
སྡུག་བསྔལ་བརྒྱུད་མར་མྱོང་དགོས་པས། འཁོར་བའི་སྡུག་བསྔལ་མི་འདོད་ན་
དེའི་རྒྱུ་ལས་དང་ཉོན་མོངས་གཉིས་སྤང་དགོས་ལ། དེ་གཉིས་ཀྱི་ནང་ནས་ཀྱང་
ཉོན་མོངས་པ་གཙོ་ཆེ་སྟེ། ཉོན་མོངས་མེད་ན་ལས་ཇི་སྙེད་ཅིག་ཡོད་ཀྱང་འཁོར་
བར་སྐྱེ་བ་འཕེན་མི་ནུས་པ་ནི། དཔེར་ན་ནས་ཀྱི་ས་བོན་ཇི་སྙེད་ཅིག་ཡོད་ཀྱང་
རླན་དང་ས་ལ་སོགས་པ་མེད་ན་མྱུ་གུ་སྐྱེ་མི་སྲིད་པ་བཞིན་ནོ། །ལས་མེད་ཀྱང་
ཉོན་མོངས་པ་ཡོད་ན་ནི་དེ་མ་ཐག་ལས་བསགས་ནས་སྡུག་བསྔལ་གྱི་རྒྱུ་སྒྲུབ་་་
པས། འཁོར་བ་ལས་ཐར་པར་འདོད་ན་རང་རྒྱུད་ཀྱི་ཉོན་མོངས་པ་འདི་
འཇོམས་པ་ལ་བརྩོན་པར་བྱ་དགོས། རང་ཉམས་ལ་དཔག་ནས་མ་རྒན་སེམས་
ཅན་རྣམས་ཀྱང་ཉོན་མོངས་པས་རང་དབང་མེད་པར་བཅིངས་ཤིང་སྡུག་་་་་་
བསྔལ་བའི་ཚུལ། དབུ་མ་འཇུག་པ་ལས། དང་བོ་ང་ཞེས་བདག་ལ་ཞེན་གྱུར་
ཅིང་། །བདག་གི་འདི་ཞེས་དངོས་ལ་ཆགས་བསྐྱེད་པས། །ཟོ་ཆུན་འཕྱན་ལྟར་
རང་དབང་མེད་པ་ཡི། །འགྲོ་ལ་སྙིང་རྗེར་གྱུར་གང་དེ་ལ་འདུད། །ཅེས་གསུངས་
པ་ལྟར་བསམས་ལ་སྙིང་རྗེ་ཤུགས་དྲག་བསྐྱེད་ཅིང་བྱང་ཆུབ་ཀྱི་སེམས་སྒོམ་པ་
ལ་འཇུག་པར་བྱའོ༔ དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ་ཞེས་གསོལ་བ་ཤུགས་དྲག་ཏུ་བས ༌ པོ །དེ་ལྟར་ ་ ོ ན ་མོངས་པའི་དབང་
，
༣



གིས་ལས་བསགས། ལས་ཀྱི་དབང་གིས་འཁོར་བར་འཁྱམས། ལས་ཉོན་གྱི་
དབང་གིས་འཁོར་བར་སྐྱེ་བ་དེ་བཟློག་དགོས་ན་ནི། དེ་སྐྱེད་བྱེད་ཀྱི་རྒྱུ་ལས་
འགོག་དགོས། ལས་དེ་འགོག་པ་ལ་དེ་གང་ལས་སྐྱེས་པའི་རྒྱུ་ཉོན་མོངས་སྤོང་
པདགོས། ཉོན་མོངས་སྤོང་ན་ཉོན་མོངས་ཀུན་གྱི་རྩ་བ་བདག་ལྟ་མ་རིག་པའམ་
ངར་འཛིན། ང་དང་ང་ཡི་བར་འཛིན་པའི་འཇིག་ལྟ་སྤོང་དགོས། དེ་སྤངས་ན་
ནི་འཁོར་བའི་རྒྱུན་བཅད་པ་ཡིན་པས། དཔེར་ན་ནད་ཀྱི་རྩ་བ་བཅོམ་པ་ལྟ་བུ་
དང༌། རྩ་བ་ཉམས་པའི་ལྗོན་པ་བཞིན་དུ་རེ་རེ་ནས་ཟློག་མ་དགོས་པར་འཁོར་
བའི་རྩ་བ་བདག་ལྟ་མ་རིག་པ་བཅོམ་ན་ཉོན་མོངས་ཞན་རྣམས་རང་ལྡོག་ཏུ་
འགྲོ་བ་ཡིན་ནོ། །དེས་ན་འཁོར་བའི་སྡུག་བསྔལ་མི་འདོད་ན་ཉོན་མོ༌ ས་སྤོང་
དགོས་པ་དང་། ཉོན་མོངས་ཀུན་གྱི་རྩ་བ་ནི་གཏི་མུག་བདག་ལྟ་མ་རིག་པ་ཡིན་
པས། ཉོན་མོངས་སྤོང་བ་ལ་ཐོག་མར་ཉོན་མོངས་སྤོང་འདོད་ཀྱི་བློ་འབྱུང་
དགོས། དེ་ལྟ་བུའི་བློ་ཞིག་ཇི་ལྟར་སྐྱེ་ཞེ་ན། བློ་དེ་སྐྱེ་བ་ལ་ཉོན་མོངས་པའི་
ཉེས་དམིགས་ཡང་དང་ཡང་དུ་བསམ་ཞིང་ཉོན་མོངས་པར་སྐྱོ་ནས་དེའི་ཉེས་་
དམིགས་སྒོ་དུ་མ་ནས་བསམས་ན་ཉོན་མོངས་སྤོང་འདོད་ཀྱི་བློ་འབྱུང་ལ་དེ་་་
ལྟར་མིན་ན་འབྱུང་མི་སྲིད་དོ། །འོ་ན་ཉོན་མོངས་པའི་ཉེས་དམིགས་ནི་ཇི་ལྟ་བུ་
ཡིན་ཞེ་ན། རང་ཉིད་ཕུང་ལ་སྦྱོར་ཞིང་གཞན་རྣམས་ལའང་གནོད་པ། ཕྱིའི་
ལེགས་ཚོགས་ཐམས་ཅད་འཇོམས་པར་བྱེད་པ་སོགས་མི་འདོད་པ་མཐའ་དག་
སྐྱེད་བྱེད་ནི་རང་རྒྱུད་ཀྱི་ཉོན་མོངས་འདི་ཡིན་པས། རང་རྒྱུད་ཀྱི་ཉོན་མོངས་
འདིས་རང་ལ་གནོད་པ་བྱེད་པ་ལྟ་བུ་ཞིག་སྟོང་གསུམ་གྱི་སེམས་ཅན་ཐམས་་་
312



ཅད་དགྲར་གྱུར་ཀྱང་དེ་ལྟ་བུ་ཞིག་གནོད་མི་ནུས་ཏེ། ཕ་རོལ་གྱི་དགྲ་ནི་རྒྱུན་ཇི་
འདྲ་རིང་ཡང་ཚེ་ཐུང་ཐུང་འདིའི་རིང་ལ་གནོད་པ་བྱེད་པ་ཙམ་མ་གཏོགས་་་་
མེད་ལ། ཉོན་མོངས་པའི་གཞན་དབང་དུ་གྱུར་པ་ན་ཉོན་མོངས་པའི་དགྲ་
འདིས་ནི་འཁོར་བ་ཐོག་མ་མེད་པ་ནས་ད་ལྟའི་བར་སྡུག་བསྔལ་བར་མ་ཟད།
ད་དུང་ཡང་འདིའི་དབང་དུ་སོང་ན་སྡུག་བསྔལ་མཐའ་མེད་པ་ལ་སྦྱོར་བས།
ཉོན་མོངས་པའི་གཞན་དབང་དུ་ནམ་ཡང་འགྲོ་བར་མི་བྱའོ། །
ཐ་མལ་བའི་དགུ་གཞན་ལ་མགོ་སྒུར་ཏེ་བཟའ་བཏུང་སོགས་ཀྱིས་བསྙེན་
བཀུར་དང་རིམ་གྲོ་ལ་སོགས་པ་བྱས་ན་སེམས་མགུ་ནས་ཚུར་རང་ལ་ཕན་པ་་་
དང་གྲོགས་བྱེད་ལ། འོན་ཀྱང་ཉོན་མོངས་པའི་དགྲ་འདི་ལ་ཁོའི་ཁ་བཟུང་ཞིང་
ཕྱོགས་སྐྱོར་ན་གནོད་པ་བྱེད་པ་དང་སྡུག་བསྔལ་ལ་སྦྱོར་བ་ཚབས་ཇེ་ཆེར་འགྲོ་
བ་ཡིན། གཞན་ཡང་འདོད་ཡོན་ལ་ཆགས་པ་ནི་རི་དྭགས་རྔོན་པའི་རྙི་ལ་ཐོགས་
པ་དང་། སྤུ་གྲི་རྣོ་བའི་སོ་ལ་ཆགས་པའི་སྦྲང་རྩི་ལྕེས་བལྡགས་པ་དང་། དུག་
སྦྲུལ་ནག་པོའི་གདེངས་ཀའི་གྲིབ་བསིལ་ལ་བརྟེན་པ་སོགས་དང་འདྲ་བར་་་་
གནོད་པ་དང་སྡུག་བསྔལ་དུ་མའི་རྒྱུ་ཡིན་པར་གསུངས། མདོར་ན་སྤྱོད་འཇུག་
དང་མདོ་སྡེ་རྒྱན་སོགས་ལས་གསུངས་པ་ལྟར། ཉོན་མོངས་པའི་ཉེས་དམིགས་
དེ་ཤེས་དགོས་ལ། དེའི་ཉེས་དམིགས་ཤེས་པར་བྱས་ན། ཉོན་མོངས་དེ་དགྲར་
འཛིན་ཅིང་དེ་སྤོང་བ་ལ་བརྩོན་ངེས། དེ་ཡང་དམྱལ་བ་སོགས་ངན་སོང་གསུམ་
དུ་ལྷུང་ན་དུད་འགྲོ་རྨོངས་ཤས་ཆེ་བ་དང་ཡི་དྭགས་དང་དམྱལ་བ་བ་ལ་སྡུག་་
བསྔལ་གྱིས་མནར་ཚབས་ཆེ་བའི་དབང་གིས་ཉོན་མོངས་སྤོང་བའི་ཐབས་མེད་



པས། བདེ་འགྲོའི་རྟེན་ཐོབ་པའི་སྐབས་འདིར་སྤོང་དགོས་ལ། དེའི་ནང་
ནས་ཀྱང་དལ་འབྱོར་གྱི་རྟེན་ཁྱད་པར་ཅན་ཐོབ་པའི་སྐབས་འདིར་སྤོང་བ་ལ་
འབད་དགོས་ཤིང་། དེ་ཡང་ཁྱིམ་དུ་གནས་ན་འགལ་རྐྱེན་མང་བའི་དབང་གིས་
ཆོས་རྣམ་དག་སྒྲུབ་པའི་གོ་སྐབས་འཕྲོག་པར་འགྱུར་བས། རབ་ཏུ་བྱུང་ན་ཆོས་
སྒྲུབ་པའི་གོ་སྐབས་ཡོད་ཅིང་ཚུལ་ཁྲིམས་རྣམ་པར་དག་པ་བསྲུངས་ན་ཉོན་་་་་
མོངས་སྤོང་བ་ལ་མཐུན་རྐྱེན་ཚང་ཞིང་འགལ་རྐྱེན་དང་འབྲལ་བར་འགྱུར་བས་
རབ་ཏུ་བྱུང་བ་ལ་རྒྱུན་པར་བསྔགས་པར་བྱེད། རབ་ཏུ་བྱུང་བ་ཡང་འདུ་འཛིའི་
ནང་དུ་གནས་ན་ཉོན་མོངས་ཇེ་འཕེལ་དུ་འགྲོ་བ་ལས་སྤོང་བའི་ཐབས་མི་རྙེད་
པས། དགོན་པའམ་རི་ཁྲོད་དབེན་པའི་གནས་སུ་ཉོན་མོངས་འཇོམས་པའི་
ཐབས་ལ་འབད་དགོས་པས། འདོད་པ་དང་འདུ་འཛིའི་ཉེས་དམིགས་ཡང་ཡང་
བསམ་ལ་དབེན་པར་སྤྲོ་བ་བསྐྱེད་ནས། མ་རྒན་སེམས་ཅན་སྙིང་ཕུགས་སུ་
བཅུག་པ་སྟེ་སེམས་ཅན་ཐམས་ཅད་ཀྱི་དོན་དུ་བྱང་ཆུབ་ཀྱི་གོ་འཕང་འཐོབ་པ་
ཡིད་ལ་བཅིངས་ནས་ཤ་གཟུག་རང་ཟའི་ཚུལ་ཏེ་ཤ་ཁོག་ཧྲིལ་བོ་གཞན་ལ་མི་་
སྟེར་བར་རང་ཉིད་ཁོ་ནས་ཟ་བའི་དཔེ་བཞིན་གཞན་དོན་བྱེད་པའམ་བྱེད་་་་
ཁུལ་བྱེད་པའི་ལས་དེ་རེ་ཞིག་ལ་དོར་ཏེ། ཐོག་མར་རང་གི་རྒྱུད་སྨིན་པར་བྱས་
ནས་རང་རྒྱུད་ཀྱི་ཉོན་མོངས་བཏུལ། རང་རྒྱུད་ལ་ལམ་གྱི་རྟོགས་པ་ཅི་སྐྱེ་གང་
སྐྱེས་བྱས་ཏེ་རང་ལ་རྟོགས་པའི་གདེང་ཞིག་ཐོབ་རྗེས། གཞན་གྱི་དོན་བྱེད་ན་
ཕན་སླེབས་ཆེ་བས་ཤ་གཟུག་རང་ཟའི་ཚུལ་དུ་རེ་ཞིག་རང་རྒྱུད་ཀྱི་ཉོན་མོངས་
འདུལ་བ་ལ་འབད་དགོས་པར་གསུངས། དཔེར་ན་རྗེ་བཙུན་བླ་མ་ཙོང་ཁ་བ་
33



ཆེན་པོ་དགུང་ལོ་བཞི་བཅུ་བཞེས་པའི་སྐབས་སུའང་ད་དུང་གཞན་ལ་ཁྱབ་་་་
སྤེལ་གྱི་འཕྲིན་ལས་རྒྱ་ཆེར་མ་མཛད་ལ། དེ་ནས་ཁོང་གི་བུ་སློབ་རྣམས་ཀྱིས་
འཆད་སྤེལ་གྱི་ལས་ལ་ཡང་ཡང་བསྐུལ་བ་དང་ཁོང་གིས་ཀྱང་འཆད་ཉན་གྱི་་་
ལས་རྒྱ་ཆེར་མཛད་སྙམ་དུ་དགོངས་པ་ན། རྗེ་བཙུན་འཇམ་པའི་དབྱངས་ཀྱིས།
སྙིགས་དུས་དམུ་རྒོད་གདུལ་དཀའི་འགྲོ་འདི་དག །འཆད་པས་ཕན་ཐོགས་ཆེན་
པོར་ག་ལ་འགྱུར། །དེ་བས་སྒྲུབ་པ་ལྷུར་ལོངས་དབེན་པ་སྟེན། །རང་གཞན་
གཉིས་ཀ་འཚེངས་པའི་ལམ་རྙེད་འགྱུར། །ཞེས་གསུངས་པ་ལྟར། རང་རྒྱུད་མ་
སྨིན་པར་གཞན་དོན་སྒྲུབ་པའི་དུས་མ་ཡིན་པས། རང་རྒྱུད་ཀྱི་ཉོན་མོངས་སྤོང་
བ་ལ་གང་ནུས་ཀྱིས་འབད་པར་བྱ་དགོས་སོ། །དེ་ཡང་སྔོན་ལྷ་སའི་བྱང་རྒྱུད་རྭ་
སྒྲེང་གི་ཕྱོགས་སྐབས་ཞིག་ལ་མུ་གེའི་དུས་ཤིག་བྱུང་བས། དབུལ་ཞིང་ཕོངས་
པའི་བཟའ་མི་མང་བའི་ཁྱིམ་ཞིག་ལ་ཟས་སུ་ཤ་གཟུག་སྟེ་ཤ་ལྷུ་གཅིག་ལས་མེད་
པས། ཁྱིམ་དེའི་ཕའི་བསམ་པར། བཟའ་མི་མང་བོ་འདི་འདྲ་ལ་ཤ་གཟུག་འདི་
བགོས་པས་མི་འདང་བས་གང་ཅིའི་གོ་ཡང་མི་ཆོད་ལ། དེ་བས་ངས་ཡུལ་གཞན་
ལ་འགྲོ་བའི་ལམ་བྲོ་བྱེད་ལ་ཡུལ་གཞན་ནས་ཟས་མང་བོ་ཞིག་འཚོལ་བར་འོང་
སྙམ་སྟེ། ཤ་གཟུག་དེ་ལམ་བྲོ་ལ་ཁྱེར་ཞིང་ཡུལ་གཞན་དུ་ཕྱིན་ནས་ཟས་མང་བོ་
བཙལ་ནས་བྱུང་སྟེ་ཁོས་བཟའ་མི་རྣམས་གསོས། ཁོ་ན་རེ། ངས་ཁྱེད་ཅག་ནང་
མི་རྣམས་ལ་ཤ་གཟུག་དེ་མ་བྱིན་པར་ང་རང་གིས་འཁྱེར་བ་དེ་ནི་ཁྱེད་ཅག་ལ་
བརྩེ་བ་མེད་པའམ་སྙིང་མ་ཉེ་བའི་རྒྱུ་མཚན་མིན་ལ། ངས་ཁྱེད་ཅག་བློས་མ་
འོངས་པར་འཚོ་བ་བཙལ་བ་ཡིན་ཟེར་རོ། །དཔེ་དེ་བཞིན་དུ་དང་པོ་རང་གིས་
314



ཐོས་བསམ་སྒོམ་གསུམ་སོགས་བྱས་ནས་འབྲས་བུ་རྟོགས་པའི་གདེང་ཐོབ་ན་ནི་
ད་གཟོད་སེམས་ཅན་གྱི་དོན་རྒྱ་ཆེན་པོར་སྒྲུབ་ཐུབ་པ་ཡིན་པས་ཐོག་མར་རང་
རྒྱུད་འདུལ་བ་འདི་གལ་ཆེ། ཡོན་ཏན་མཐའ་ཡས་པར་བསྟོད་པ་ལས། གང་ཞིག་
རང་ཉིད་མ་དུལ་བཞིན་དུ་རིགས་པར་ལྡན་པའི་ཚིག་སྨྲ་ཡང༌། །རང་གི་ཚིག་
དང་འགལ་བར་སྤྱོད་པས་གཞན་དག་འདུལ་བར་མི་ནུས་ཞེས། ཁྱོད་ཀྱིས་
དགོངས་ནས་དེ་སླད་འགྲོ་བ་མཐའ་དག་ཐུགས་ལ་བཞག་མཛད་ནས། །རེ་ཞིག་
བདག་ཉིད་མ་དུལ་བ་ཉིད་འདུལ་བར་བྱ་ཕྱིར་བརྩོན་པ་ལགས། །ཞེས་གསུངས་
ཏེ། རང་གི་སེམས་རྒྱུད་ཅི་ཡང་མ་དུལ་བར་ཉོན་མོངས་པའི་གཞན་དབང་དུ་
གྱུར་ནས་རིགས་པར་ལྡན་པའི་ཚིག་སྟེ་ཁ་ནས་བདེན་བདེན་འགྲིག་འགྲིག་གི་་
དམ་པའི་ཆོས་ཀྱི་རྣམ་བཞག་བཤད་མཁས་ནའང་། རང་གི་ཚིག་དང་འགལ་
བར་སྤྱོད་པ་སྟེ་རང་གི་བསམ་པ་དང་ཀུན་སྤྱོད་གཉིས་འགལ་བར་འདུག་པས།
དེ་ལྟ་བུ་ཞིག་གིས་སློབ་མ་རྣམས་ཡང་དག་པའི་ལམ་ལ་ཁྲིད་པར་འདོད་ཀྱང་་་
ཁྲིད་ག་ལ་ནུས། སྟོན་པ་བཅོམ་ལྡན་འདས་ཀྱིས་དེ་ལྟར་དགོངས་ནས། དེ་སླད་
དུ་འགྲོ་བ་མཐའ་དག་ཐུགས་ལ་བཞག་ནས་འགྲོ་བ་མཐའ་དག་གི་དོན་འབའ་
ཞིག་སྒོམ་པ་ཡིན་ཡང་། རེ་ཞིག་བདག་ཉིད་མ་དུལ་བ་ཉིད་འདུལ་བར་བྱ་བ་སྟེ་
དང་བོ་རང་རྒྱུད་འདུལ་བ་ལ་བརྩོན་པ་ལགས། ཞེས་གསུངས། དེ་ཡང་གཞན་
དོན་བྱེད་པ་དེ་ནི་ལས་སླ་བོ་ཞིག་མ་ཡིན་ཏེ། རང་མ་ངུ་ལ་བར་གཞན་འདུལ་
ངའི་བ་ནུས་མེད་ལ། གཞན༌ དུ་ལ་ངའི་བླ་མ་ངེས་ཐོག་མར་རང་གི་རྒྱུད་ལེགས་
པར་དུལ་བ་ཞིག་དགོས་པས་ རང་རྒྱུད་འདུལ་བྱེད་ནི་མ་བསླབ་པ་གསུམ་སྟེ་
•
ས4



དེ་ལས་གཞན་པའི་བཞི་བ་ཞིག་ནི་ཡོད་པ་མ་ཡིན་ནོ། །བསླབ་པ་གསུམ་གྱི་
ཉམས་ལེན་བཟང་བོ་ཞིག་བྱས་ནས་དེ་ལ་མྱོང་བ་ཐོན་པ་ཞིག་དགོས། དེ་
ལ་དབེན་པའི་གནས་ནས་ཚེ་འདིའི་ཕུན་ཚོགས་ཏེ་ཚེ་འདིའི་འཚོ་ཐབས་བདེ་
ཐབས་སྒྲུབ་པའི་བསམ་སྦྱོར་ཐམས་ཅད་བློས་དོར་ཏེ་རྗེ་བཙུན་བྱམས་མགོན་་་
གྱིས་མདོ་སྡེ་རྒྱན་དུ་གསུངས་པ་ལྟར་ཆོས་མཐུན་གྱི་གྲོགས་བཟང་བོ་དང་ལྷན་
གཅིག་ཏུ་ལམ་བསླབ་པ་རིན་པོ་ཆེ་གསུམ་ལ་ཚུལ་བཞིན་བསླབ་པར་བྱ། འདིར་
དབེན་པའི་གནས་ཞེས་པ་ཡང་ངེས་པར་དུ་མི་མེད་ལུང་སྟོང་ཁོ་ན་ཙམ་ལ་མི་་
གོ་བར། དཔེར་ན་དགོན་པ་ཞིག་ལ་མཚོན་ན། ཕར་འགྲོ་ཚུར་འོང་མང་བོ་མེད་
པར་རང་གི་གྲྭ་ཤག་ཏུ་སེམས་རྣལ་ལ་ཕབ་སྟེ་བརྟན་པོར་བསྡད་ན་དེ་གནས་་་
དབེན་པར་རྩིས་ཆོག་ལ། འོན་ཀྱང་གནས་ནི་ས་སྟོང་རི་ཁྲོད་ལྟ་བུ་ཞིག་ཏུ་
བསྡད་ཀྱང་སེམས་མ་དབེན་པར་ཚུལ་མིན་ཡིད་བྱེད་ཤ་སྟག་གིས་རྒྱུད་གང་ན་
གནས་དབེན་པར་བསྡད་ཀྱང་དོན་མེད་དུ་འགྱུར་ཏེ། རི་དྭགས་རྣམས་ཀྱང་ས་
སྟོང་ན་བསྡད་པས་ཤེས་སོ། །དེས་ན་མ་ཐའང་སྐྱེས་བུ་ཆུང་ངུའི་ལམ་ལས་
འབྲས་ལ་ཡིད་ཆེས་ཀྱི་དད་པ་སྐྱེས་པ་ནས་འགོ་ཚུགས་དགོས། ལས་འབྲས་ལ་
ཡིད་ཆེས་ཀྱི་དད་པ་སྐྱེ་བ་ལ། སྟོན་པ་བཅོམ་ལྡན་འདས་ཚད་མའི་སྐྱེས་བུ་ཡིན་
པར་ཡིད་ཆེས་ཀྱི་དད་པ་དེ་ངེས་པར་དགོས་པ་དང་། དེ་ལ་རྒྱུ་མཚན་ཡང་དག་
གི་སྒོ་ནས་ངེས་པ་རྙེད་ན་རབ་ཡིན་མོད། དེ་ལྟར་མིན་ཡང་བླུན་དད་ཙམ་སྟེ་
སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་དང་བསླུ་བ་མེད་པ་་་
ཡིན་པ་དང་སྟོན་པའི་གསུང་ལ་འཁྲུལ་བ་ཕྲ་མོ་ཙམ་མེད་ཅིང་འཁྲུལ་ཀྱང་མི་་་
316



སྲིད་སྙམ་པའི་བླུན་དད་བརྟན་པོ་ཞིག་ནི་ངེས་པར་དགོས་ཏེ། དེ་མེད་པར་ལས་
འབྲས་ལ་ཡིད་ཆེས་ཀྱི་དད་པ་ཡོང་ཐབས་མེད། དེ་ལྟར་བསམས་ལ་ལས་འབྲས་
ལ་ཡིད་ཆེས་ཀྱི་དད་པ་བརྟན་པོ་ཞིག་སྐྱེ་བ་ལ་གང་ནུས་ཀྱིས་འབད་པར་བྱའོ། །
བསྒོམ་བྱའི་ལམ་ཐམས་ཅད་ཀྱི་ནང་ནས་བྱང་ཆུབ་ཀྱི་སེམས་རིན་པོ་ཆེ་འདི་་་་
ཉིད་རབ་དང་ཕུལ་དང་གཙོ་བོར་གྱུར་པ་ཡིན་ཏེ། བྱང་ཆུབ་ཀྱི་སེམས་རིན་པོ་
ཆེ་འདི་རྒྱུད་ལ་སྐྱེས་ན་དེས་ཟིན་པའི་དགེ་བ་གང་བྱས་ཐམས་ཅད་རྫོགས་པའི་
སངས་རྒྱས་ཀྱི་རྒྱུ་ཐུན་མོང་མ་ཡིན་པར་འགྱུར་ཞིང་རྒྱལ་སྲས་ཀྱི་སྤྱོད་པར་་་་་
འགྱུར་ལ། སེམས་རིན་པོ་ཆེ་འདི་རྒྱུད་ན་མེད་པར་ཟབ་མོ་སྟོང་བ་ཉིད་ཀྱི་ལྟ་བ་
མངོན་སུམ་དུ་རྟོགས་ཀྱང་ཐེག་པ་ཆེན་པོའི་ཆོས་སུ་མི་འགྲོ་སྟེ། རྫོགས་པའི་
སངས་རྒྱས་འཐོབ་པའི་ཉེ་རྒྱུ་ཐུན་མོང་མ་ཡིན་པར་གྱུར་མེད་པའི་ཕྱིར་རོ། །
ཉམས་སུ་ལེན་པར་བྱ་ནའང་དོན་ཆེན་པོ་ཞིག་ཉམས་སུ་ལེན་དགོས་པས། དོན་
ཆེན་པོ་དེ་གང་ཞེ་ན། བྱང་ཆུབ་ཀྱི་སེམས་རིན་པོ་ཆེ་འདི་ཉིད་ཡིན་པས། བྱང་
ཆུབ་ཀྱི་སེམས་བཅོས་མ་ཙམ་ཞིག་གསལ་བཏབ་སྟེ་དེའི་ངང་ནས་དུད་འགྲོ་ལ་
ཟན་ཆིངས་གཅིག་སྦྱིན་པའི་ཕན་ཡོན་ཚད་མེད་པ་ཡིན་ལ། དེས་ན་ཚེ་ཐུང་འདི་
ལ་བྱང་ཆུབ་ཀྱི་སེམས་རིན་པོ་ཆེ་ལ་བག་ཆགས་ཙམ་ཞིག་ཡིན་ཡང་འཇོག་གང་
ཐུབ་བྱ་དགོས་ཏེ། སེམས་རིན་པོ་ཆེ་རྒྱུད་ལ་བསྐྱེད་པ་ཙམ་གྱིས་མི་ཆོག་གི་རྒྱུད་
ལ་སྐྱེས་དགོས་པ་དང་། དེ་སྐྱེ་བ་ལ་དང་བོ་བག་ཆགས་ཅི་ཐེབས་བྱ་དགོས། དེ་
ལྟར་ནམ་ཞིག་གི་ཚེ་ན་བག་ཆགས་དེ་སད་པའི་དུས་ཡོད་པས། བག་ཆགས་དེ་
ཡོད་ན་ནི་བྱང་ཆུབ་ཀྱི་སེམས་དངོས་གནས་པ་དེ་རང་རྒྱུད་ལ་སྐྱེ་བ་ལས་སླ་བོ་
317
*.



ཡིན་པས། དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་
གསོལ་བ་ཤུགས་དྲག་ཏུ་གདབ་བོ། །
གསུམ་པ་མཇུག་ཏུ་ཇི་ལྟར་བྱ་ཚུལ་ནི་སྔར་བཞིན་ཡིན་ནོ། །གཉིས་པ། ཐུན་
མཚམས་སུ་ཇི་ལྟར་བྱ་ཚུལ་ནི། དེ་ལས། འཁོར་པའི་ཉེས་དམིགས་དང་ཐར་པའི་
ཕན་ཡོན། ཞེས་པ་ནས། ལམ་གྱི་གཞི་དེ་དག་ལ་འབད་པར་བྱའོ། །ཞེས་པའི་བར་
གསུངས་ཏེ། འཁོར་བའི་ཉེས་དམིགས་དང་ཐར་བའི་ཕན་ཡོན་སྟོན་པའི་གཞུང་
རྒྱལ་བའི་གསུང་རབ་དགོངས་འགྲེལ་དང་བཅས་པ་ལ་བལྟ་ཞིང་། དེ་ཡང་བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བའི་ཐབས་སུ་ཅི་འགྱུར་བྱ། དྲན་ཤེས་དང་
ལྡན་པའི་སྒོ་ནས་དབང་བོའི་སྒོ་སྡོམ་པ་སྟེ་སྒོ་ལྔའི་དབང་ཤེས་ལོག་པའི་ཡུལ་ལ་
མི་གཡེང་བར་ནང་དུ་སྡུད་པ་སོགས་སྔར་བཤད་ཟིན་ལྟར་རོ། །དེ་ལྟར་འཁོར་
བའི་ཉེས་དམིགས་སྒོ་དུ་མ་ནས་རིག་པར་བྱས་པའམ་རྟོགས་པར་བྱས་ནས་་་་་
འཁོར་བ་ལས་ཡིད་འབྱུང་བར་འདོད་པའི་བསམ་པ་དེ་ཤུགས་དྲག་ཏུ་བསྐྱེད་་
ནས། དབེན་པའི་གནས་སུ་རང་རྒྱུད་འདུལ་བ་ལ་བརྩོན་པར་བྱ་བ་སྟེ་བྱང་ཆུབ་
ཀྱི་སེམས་རིན་པོ་ཆེ་རང་རྒྱུད་ལ་སྐྱེ་གང་ཐུབ་བྱ། སེམས་དེ་རྒྱུད་ལ་སྐྱེས་པ་ན་
རང་རྒྱུད་བཏུལ་ཟིན་པ་ཡིན་ནོ། །བྱང་ཆུབ་སེམས་དཔའ་རྣམས་ཀྱིས་འཁོར་བ་
ལ་སྐྱོ་བ་སྐྱེས་མི་དགོས་པར་མི་འདོད་མོད། བློ་གྲོས་ཆུང་བ་འགའ་ཞིག་འདི་
སྙམ་དུ་འཁོར་བའི་ཉེས་དམིགས་བསམས་ནས་ངེས་འབྱུང་སྐྱོ་ཤས་ཀྱིས་དབེན་
པར་སྡོད་པ་ནི་ཉན་ཐོས་པ་རྣམས་ཀྱི་ལུགས་ཡིན་གྱི། ཐེག་པ་ཆེན་པོ་བ་རྣམས་
ནི་གཞན་དོན་ཁོ་ན་བྱ་དགོས་པས་དབེན་པར་སྡོད་པ་མི་རིགས་སོ་སྙམ་ན། དེ་
318



ནི་རྒྱལ་བའི་གསུང་རབ་ཀྱི་དོན་མ་གོ་བ་ཡིན་ཏེ། བྱང་ཆུབ་སེམས་དཔའ་རྣམས་
ནི་ཉན་ཐོས་ལས་ཀྱང་འཁོར་བར་སྐྱོ་ཤས་ཆེ་བ་ཞིག་དགོས་ཏེ། ཉན་རང་རྣམས་
ནི་རང་གཅིག་པུ་ཐར་པའི་ཆེད་འཁོར་བའི་ཉེས་སྐྱོན་བསམས་ནས་རང་རྒྱུད་
ཀྱི་ཉོན་མོངས་སྤོང་ཕྱིར་བརྩོན་པ་ཡིན་ལ། བྱང་ཆུབ་སེམས་དཔའ་རྣམས་ནི་
རང་དང་སེམས་ཅན་ཐམས་ཅད་འཁོར་བ་ལས་བསྒྲལ་བའི་ཕྱིར་འཁོར་བའི་་་
ཉེས་སྐྱོན་མཐའ་དག་རིག་ནས། དེ་སྤོང་བའི་ཐབས་སྒོ་དུ་མ་ནས་སེམས་ཤིང་།
སེམས་ཅན་འཁོར་བར་འཁྱམས་པ་རྣམས་འཁོར་བའི་སྡུག་བསྔལ་དེ་དང་དེས་
མནར་ཚུལ་མཐའ་དག་དྲན་ནས་སྙིང་རྗེ་ཆེན་པོ་བསྐྱེད་དགོས་པས། ཉན་ཐོས་
རང་གཅིག་པུ་ཐར་པའི་ཆེད་དུ་ལམ་སྒོམ་པ་ལས་འབུམ་འགྱུར་གྱིས་སྐྱོ་བ་ཆེ་བ་
ཞིག་དགོས་པར་རྒྱལ་བའི་མདོ་ལས་གསུངས་སོ། །
ཡང་འདི་སྙམ་དུ་ཕར་ཕྱིན་ཐེག་པའི་ལམ་དུ་ཞུགས་པའི་བྱང་སེམས་་་་་
རྣམས་ཀྱིས་འཁོར་བ་ལ་སྐྱོ་སེམས་དེ་ལྟར་སྒོམ་དགོས་ཀྱང་། གསང་སྔགས་བླ་
མེད་ཀྱི་ལམ་དུ་ཞུགས་པའི་བྱང་སེམས་རྣམས་ཀྱིས་དེ་ལྟར་སྒོམ་མི་དགོས་སོ་་་་
སྙམ་པའང་ལོག་རྟོག་ཡིན་ཏེ། གསང་སྔགས་བླ་མེད་ཀྱི་ལམ་དུ་ཞུགས་པའི་རྣལ་
འབྱོར་བ་རྣམས་ཀྱིས་ཀྱང་འཁོར་བའི་སྡུག་བསྔལ་དྲག་ཏུ་བསམས་ནས་ངེས་་་་
འབྱུང་གཙོ་བོར་སྒོམ་དགོས་ཏེ། གྲུབ་ཆེན་ལཱུ་ཨི་བ་ཆེན་པོ་ལ་རྗེ་བཙུན་རྡོ་རྗེ་
རྣལ་འབྱོར་མས། རྐང་བ་བརྐྱངས་པ་སྤངས་ནས་ནི། །འཁོར་བའི་མངག་
གཞུག་དོར་ནས་སུ། །རྡོ་རྗེ་སེམས་དཔའི་རྒྱལ་བོ་ཆེ། །ཡང་དང་ཡང་དུ་བསྐུལ་
བར་བྱ། །ཞེས་གསུངས་ཏེ། རྐང་བ་བརྐྱངས་པ་སྤངས་ནས་ཞེས་པ་ནི་ཉིན་
319



མཚན་ཀུན་ཏུ་ཐ་ན་རྐང་ལག་བརྐྱངས་བསྐུམས་ཙམ་གྱི་ཡུན་དུའང་བག་མེད་་
དུ་མི་སྡོད་པར་འཁོར་བ་ལ་སྐྱོ་ཤས་ཤུགས་དྲག་ཏུ་བསྐྱེད་དགོས་པའི་དོན་དང་།
ལུ་ཨི་བས་ཀྱང་རྗེ་བཙུན་མའི་བཀའ་བཞིན། དབེན་པའི་གནས་སུ་འཚོ་བ་
དཀའ་ཐུབ་ལ་བསྟེན་ཏེ་སྒྲུབ་པ་མཛད་པས་གྲུབ་པ་བརྙེས་པའི་ཚུལ་ནི་གྲུབ་་་
ཆེན་བརྒྱད་ཅུའི་རྣམ་ཐར་དུ་གསལ་བ་ལྟར་དང་། གྲུབ་ཆེན་དྲིལ་བུ་བས་ཀྱང་
དབེན་པའི་ནགས་ཁྲོད་དུ་དཀའ་སྤྱད་དྲག་པོའི་སྒོ་ནས་སྒྲུབ་པ་ཉམས་ལེན་་་་་
མཛད་པར་གསུངས། དེ་བཞིན་དུ་རྒྱ་གར་གྱི་གྲུབ་ཆེན་ཕལ་མོ་ཆེ་དབེན་པའི་
གནས་སུ་འཚོ་བ་དཀའ་ཐུབ་ལ་བརྟེན་ནས་སྒྲུབ་པ་རྩེ་གཅིག་ཏུ་མཛད་པས་་་་
གྲུབ་པ་ཐོབ་པ་ཤ་སྟག་ཡིན་ཞིང་། སློབ་དཔོན་འཕགས་པ་ལྷའི་སྤྱོད་བསྡུས་སྒྲོན་
མེ་ལས་ཀྱང་། རིམ་པ་འདིས་ཤིན་ཏུ་སྤྲོས་པ་མེད་པའི་སྤྱོད་པ་ལ་འཇུག་པར་
བྱའོ། །དེའི་རིམ་པ་འདི་ཡིན་ཏེ། དེ་ལ་དང་བོ་ཁོ་ནར་སྒྲུབ་པ་པོས་འཁོར་བ་
ཐོག་མ་མེད་པ་ཅན་གྱི་སྡུག་བསྔལ་དྲན་པར་བྱོས་ལ་མྱ་ངན་ལས་འདས་པའི་་་
བདེ་བ་འདོད་པས་འདུ་འཛི་ཐམས་ཅད་ཡོངས་སུ་སྤང་བར་བྱ་ཞིང་། ཐ་ན་
རྒྱལ་སྲིད་ཀྱི་དབང་ཕྱུག་ལ་ཡང་སྡུག་བསྔལ་གྱི་འདུ་ཤེས་བསྒོམ་པར་བྱའོ། །ཞེས་
གསུངས་ཏེ། འཁོར་བའི་སྡུག་བསྔལ་དང་ཐར་པའི་བདེ་བ་བསམ་པར་བྱ། དེ་
ནས་འདུ་འཛི་དང་ལེ་ལོ་ཐམས་ཅད་ཡོངས་སུ་སྤོང་དགོས་ཤིང་། ཐ་ན་འཁོར་
ལོས་བསྒྱུར་བའི་རྒྱལ་བོའི་རྒྱལ་སྲིད་ཀྱི་མངའ་ཐང་ལའང་སྡུག་བསྔལ་གྱི་འདུ་་
བྱེད་ཡིན་པར་སྒོམ་དགོས་སོ། །དོན་འདི་ལ་དགོངས་ནས་རྗེ་ཐམས་ཅད་མཁྱེན་
པས་བདེ་མཆོག་སྨོན་ལམ་དུའང་། དེ་ཡིས་ཉེ་བར་བསྟན་པའི་གདམས་པ་
320



ལས། །འོངས་པའི་དལ་འབྱོར་དོན་ཆེ་རྙེད་དཀའ་དང་། །འཇིག་པར་སླ་དང་
ངན་འགྲོའི་སྡུག་བསྔལ་དང་། །དེ་ལས་སྐྱོབ་པའི་སྐྱབས་འགྲོ་ལས་འབྲས་རྣམས། །
ལེགས་པར་བསམས་ལ་ངེས་པ་བརྟན་པོ་ནི། །རྙེད་ནས་ཡང་དག་ལམ་གྱི་གཞི་
ཟིན་ཤོག །ཅེས་གསུངས་ཏེ། དགེ་བའི་བཤེས་གཉེན་གྱིས་ཉེ་བར་བསྟན་པའི་
གདམས་པ་ལས་དལ་འབྱོར་རྙེད་དཀའ། འཆི་བ་མི་རྟག་པ། ལས་རྒྱུ་འབྲས།
འཁོར་བའི་ཉེས་དམིགས་དང་བཅས་པ་རྣམས་བསྐྱེད་རིམ་དང་རྫོགས་རིམ་་་
གཉིས་ཀྱི་ལམ་གྱི་རྨང་གཞི་ཡིན་པར་གསུངས་ཤིང༌། གསང་འདུས་འགྲེལ་བ་
སྒྲོན་གསལ་གྱི་མཐའ་གཅོད་རིན་པོ་ཆེའི་མྱུ་གུ་ལས་ཀྱང་། འདི་འདྲའི་ཐེག་
མཆོག་དགའ་སྟོན་མྱོང་བའི་ཚེ། །ལམ་མཆོག་འདི་ཡིས་ཉིན་མཚན་མི་འདའ་
བར། །ཤིང་གི་སྣོད་དུ་བསྐོལ་བ་ཇི་བཞིན་དུ། །དང་བོ་གང་ཡིན་མཐའ་མར་
འགྱུར་བ་ཡི། །ཚེ་འདིའི་ཕུན་ཚོགས་ལྷུར་ལེན་སུ་ཞིག་ཡོད། །སྦུན་པ་འཕྱུར་ལ་
ཀུན་ནས་འབད་པ་བཞིན། །སྙིང་བོ་མེད་པའི་བྱ་བས་གཡེངས་གཡེངས་ནས། །
དོན་ཆེན་སྒྲུབ་པར་སུ་ཞིག་ཡལ་བར་དོར། །ཞེས་གསུངས་ཏེ། འདི་འདྲ་བའི་
ཐེག་པ་མཆོག་གི་དགའ་སྟོན་མྱོང་བའི་ཚེ་སྟེ། དལ་འབྱོར་ཚང་བའི་མི་ལུས་ནི་
ཐོབ། ཐེག་པ་ཆེན་པོའི་དགེ་བའི་བཤེས་གཉེན་དང་ནི་འཕྲད། དེ་ལས་དམ་པའི་
ཆོས་ཇི་བཞིན་དུ་ཐོས་བསམ་བྱེད་པའི་སྐལ་བ་དང་ལྡན་པ་འདིའི་ཚེ། ལམ་
མཆོག་སྟེ་བྱང་ཆུབ་ལམ་གྱི་རིམ་པའི་དལ་འབྱོར་རྙེད་དཀའ་ནས་མི་སློབ་ཟུང་
འཇུག་བར་གྱི་ལམ་གྱི་རྟོགས་པ་རང་རྒྱུད་ལ་མ་སྐྱེ་བ་སྐྱེད་པ་དང་སྐྱེས་པ་གོང་
ནས་གོང་དུ་སྤེལ་བའི་ལས་ལ་ཉིན་མཚན་ཀུན་ཏུ་འབད་པ་མི་བྱེད་པར། ཚེ་
321



འདིའི་ཕུན་ཚོགས་སྒྲུབ་པའི་ཕྱོགས་ལ་ལུས་བཀོལ་བ་ནི་ཧ་ཅང་ཕངས་ཆེ་བས་
དེ་འདྲ་ལ་བཀོལ་བ་སུ་ཞིག་ཡོད་དེ་ཤེས་ལྡན་སུ་ཡང་མེད་དོ། །དཔེར་ན་ཤིང་གི་
ཐོན་བུའི་ནང་དུ་གཡིས་བསྐོལ་ན་གཡིས་དང་ཐོན་བུ་གཉིས་ཀ་མེས་བསྲེགས་་
པར་འགྱུར་བ་བཞིན་དང་འབྲུ་རླུང་ལ་འཕྱར་ན་འབབ་ཡོད་མོད།་སྦྱིན་པ་སྟེ་
ཕུབ་མ་རླུང་ལ་འཕྱར་ན་ཐམས་ཅད་རླུང་ལ་བསྐུར་བ་ཙམ་ལས་ཐོབ་བྱ་ཅི་ཡང་
མེད་པ་བཞིན་སྙིང་བོ་མེད་པའི་བྱ་བས་གཡེངས་གཡེངས་ཏེ་ཚེ་འདི་དོན་མེད་
དུ་ཟད་པར་བྱས་ནས། དོན་ཆེན་སྒྲུབ་པ་སུ་ཡིས་ཡལ་བར་དོར་ཏེ་འདོར་མི་
རུང་བ་ཡིན་ནོ་བསམས་ཏེ་ལོག་རྟོག་དག་ཟློག་དགོས་སོ། །
མདོར་ན་གཞུང་འདིའི་མཚན་ལ་ཐེག་པ་ཆེན་པོའི་བློ་སྦྱོང་སྙན་བརྒྱུད་་་་་
ཆེན་མོ་ཞེས་གསོལ་བའི་སྐབས་འདིའི་ཐེག་ཆེན་བློ་སྦྱོང་གི་གནད་འབབ་ས་ནི་
བྱང་ཆུབ་ཀྱི་སེམས་ཏེ་ཀུན་རྫོབ་བྱང་ཆུབ་ཀྱི་སེམས་དང་དོན་དམ་བྱང་ཆུབ་ཀྱི་
སེམས་རིན་པོ་ཆེ་རྣམ་པ་གཉིས་ཡིན་ལ། སྐབས་འདིའི་སྦྱང་བྱའི་གཙོ་བོ་ནི་ཀུན་
རྫོབ་བྱང་ཆུབ་ཀྱི་སེམས་ཡིན་པས། འདི་སྦྱོང་ཚུལ་གྱི་རིམ་པ་ནི་འདིར་སྔོན་
འགྲོའི་ཡན་ལག་མཐའ་དག་ཚང་བར་བྱས་ནས་རང་རྒྱུད་ལ་སེམས་རིན་པོ་ཆེ་
དེ་མ་སྐྱེ་བ་སྐྱེད་པ་དང་སྐྱེས་པ་གནས་པ། གནས་པ་གོང་དུ་སྤེལ་བའི་རིམ་པ་
འདི་ལ་བློ་སྦྱོང་ཞེས་བྱ་བ་དང་། ཡང་ན་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་
མ་སྐྱེ་བ་རྣམས་ལ་སྐྱེད་བྱེད་དང་སྐྱེས་ཟིན་པ་རྣམས་གོང་དུ་སྤེལ་བྱེད་ཡིན་པའི་
ཆ་ནས་བློ་སྦྱོང་ཞེས་བརྗོད་པ་ཡིན་ནོ། །དེ་ཡང་འདིར་བྱང་ཆུབ་ཀྱི་སེམས་རིན་
པོ་ཆེ་རྣམ་པ་གཉིས་སྙན་བརྒྱུད་ཀྱི་མན་ངག་ལ་བརྟེན་ནས་ཉམས་སུ་ལེན་ཚུལ་
322



ཞེས་བརྗོད་པའི་སྐབས་ཀྱི་མན་ངག་གི་དོན་ནི། སྤྱིར་མན་ངག་ནི་བྱ་བ་གང་
ཞིག་ཡིན་ཡང་རུང་དེ་ཡུན་རིང་བོ་དང་ཚེགས་ཆེན་པོས་སྒྲུབ་དགོས་པ་ཞིག་་་་
དུས་ཐུང་ངུ་ཙམ་དང་ཚེགས་ཆུང་ངུ་ཙམ་གྱིས་འགྲུབ་པའི་ཐབས་ཞིག་ལ་གོ་་་
དགོས་ཏེ། དཔེར་ན་ཟླ་གཅིག་གི་ལས་ཀ་ཉིན་གཅིག་གིས་འགྲུབ་པའི་ཐབས་ལྟ་
བུ་དང་། མིའི་ལོ་གཅིག་གི་ལས་ཀ་དེ་འཕྲུལ་འཁོར་གྱིས་ཉིན་གཅིག་གིས་འགྲུབ་
པས་འཕྲུལ་འཁོར་ནི་དེ་འགྲུབ་བྱེད་ཀྱི་མན་ངག་ཡིན་པ་བཞིན་དལ་འབྱོར་་་་་
རྙེད་དཀའ་བ་དང་དོན་ཆེ་བ། འཆི་བ་མི་རྟག་པ་བསམ་པ་དང༌། ངན་འགྲོའི་
སྡུག་བསྔལ་བསམ་པ། སྐྱབས་འགྲོ་དང་ལས་འབྲས་བསམ་པ་རྣམས་ནི་བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བའི་ཐབས་སུ་སྒྱུར་བ་དེ་ལ་མན་ངག་ཅེས་
བརྗོད། སྙན་བརྒྱུད་ཅེས་པ་ནི་རྗེ་བཙུན་འཇམ་པའི་དབྱངས་ནས་རྒྱལ་སྲས་
ཞི་བ་ལྷ་དང་དེ་ནས་རིམ་གྱིས་བརྒྱུད་དེ་བཀའ་གདམས་པའི་དགེ་བའི་བཤེས་
གཉེན་ཆེན་པོ་མཆད་ཁ་བའི་བར་དུ་སྙན་ནས་སྙན་དུ་བརྒྱུད་པའི་ཚུལ་གྱིས་་་
སྤེལ་ལ། དགེ་བཤེས་མཆད་ཁ་བ་ཆེན་པོས་དུས་ལ་བབ་པར་གཟིགས་ནས་ཡི་
གེར་བཀོད་ཅིང་ཁྱབ་གདལ་དུ་སྤེལ་བའོ། །
བློ་སྦྱོང་སྙན་བརྒྱུད་ཆེན་མོ་འདི་ཉམས་སུ་ལེན་ཚུལ་ལ། སྔོན་འགྲོ་རྟེན་གྱི་
ཆོས་བསམ་ཚུལ་སོགས་དོན་ཚན་བདུན་དུ་དབྱེ་ནས་བརྗོད་པ་ལས། དང་བོ་
སྔོན་འགྲོ་རྟེན་གྱི་ཆོས་བསམ་ཚུལ་ཏེ། དལ་འབྱོར་རྙེད་དཀའ་དང་དོན་ཆེ་བ་
བསམ་པ། འཆི་བ་མི་རྟག་པ་བསམ་པ། ངན་འགྲོའི་སྡུག་བསྔལ་བསམ་པ།
སྐྱབས་འགྲོ་དང་ལས་འབྲས་བསམ་པ་བཅས་ནི་སྔོན་དུ་འགྲོ་དགོས་པའི་རྟེན་་
323



གཞི་སྟེ། དཔེར་ན་ཁང་བའི་ཀ་བའི་རྨང་རྡོ་ལྟ་བུའོ། །དེ་ཡང་ཡིན་ཏེ་དལ་
འབྱོར་རྙེད་དཀའ་སོགས་ཀྱི་དོན་མ་བསམས་པར་ལམ་དངོས་གཞི་བྱང་ཆུབ་ཀྱི་
སེམས་རྒྱུད་ལ་སྐྱེ་བའི་ཐབས་མེད་ཅིང་དངོས་གཞི་བྱང་ཆུབ་ཀྱི་སེམས་དེ་ཡང་
ཁ་ཙམ་ཚིག་ཙམ་དུ་མ་སོང་བར་གནད་དུ་ཁེལ་བ་ཞིག་འབྱུང་དཀའ་བས། བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེད་པ་དང་འབྱོངས་པའི་ཆེད་དུ། དེ་སྨིན་
བྱེད་སྔོན་འགྲོ་རྟེན་གྱི་ཆོས་སྔོན་དུ་འགྲོ་དགོས་ཏེ། བྱང་ཆུབ་ཀྱི་སེམས་རྒྱུད་ལ་
སྐྱེ་བ་ལ་སྐྱེས་བུ་ཆུང་ངུ་དང་ཐུན་མོང་བའི་ལམ་དང་། སྐྱེས་བུ་འབྲིང་དང་ཐུན་
མོང་བའི་ལམ་རྒྱུད་ལ་སྐྱེས་དགོས་པས། ཆོས་སྐོར་འདིའི་ནང་དུ་སྐྱེས་བུ་ཆུང་
འབྲིང་གི་ལམ་ཡོངས་སུ་རྫོགས་པར་འདུས་ཡོད། དལ་འབྱོར་རྙེད་དཀའ་དོན་
ཆེ་བ་འཆི་བ་མི་རྟག་པ་ངན་འགྲོའི་སྡུག་བསྔལ་སྐྱབས་འགྲོ་ལས་འབྲས་བཅས་
བསམ་པ་ནི་སྐྱེས་བུ་ཆུང་ངུའི་ཆོས་དང་། སྡུག་བདེན་འཁོར་བའི་ཉེས་དམིགས་
བསམ་པ་དང་། ཀུན་འབྱུང་འཁོར་བའི་འཇུག་རིམ་བསམ་པའམ་བདེན་པ་
བཞིའི་སྒོ་ནས་འཁོར་བའི་འཇུག་ལྡོག་བསམ་པ་དང་རྟེན་འབྲེལ་བཅུ་གཉིས་ཀྱི་
སྒོ་ནས་འཁོར་བའི་འཇུག་ལྡོག་བསམ་པ་ནི་སྐྱེས་བུ་འབྲིང་གི་ཆོས་ཡིན་པས་སོ།།
དེས་ན་ལམ་དངོས་གཞི་བྱང་ཆུབ་ཀྱི་སེམས་སྦྱོང་བ་ལ་སྔོན་འགྲོ་རྟེན་གྱི་ཆོས་་་་
འདི་སྔོན་དུ་འགྲོ་དགོས་པ་ནི། རྗེ་ཐམས་ཅད་མཁྱེན་པས། དེ་ཡིས་ཉེ་བར་
བསྟན་པའི་གདམས་པ་ལས། །འོངས་པའི་དལ་འབྱོར་དོན་ཆེན་རྙེད་དཀའ་
དང་། །འཇིག་པར་སླ་དང་ངན་འགྲོའི་སྡུག་བསྔལ་དང་། །དེ་ལས་སྐྱོབ་པའི་
སྐྱབས་འགྲོ་ལས་འབྲས་རྣམས། །ལེགས་པར་བསམས་ལ་ངེས་པ་བརྟན་པོ་ནི། །
324



རྙེད་ནས་ཡང་དག་ལམ་གྱི་གཞི་ཟིན་ཤོག །ཅེས་དང་། འཁོར་བ་ཆུ་ཤིང་སྙིང་བོ་
མེད་པ་ལ། །རྟག་ཏུ་བདག་གི་ཡིད་ནི་འབྱུང་བར་ཤོག །བརྩེ་བས་འགྲོ་བའི་སྡུག་
བསྔལ་མ་བཟོད་ནས། །སེམས་ནི་བྱང་ཆུབ་མཆོག་ལ་མངོན་ཕྱོགས་པའི། །སྨོན་
སེམས་འཇུག་པའི་སྡོམ་པ་ལེགས་བཟུང་ནས། །ཕྱིན་དྲུག་བསྡུ་བ་བཞི་ལ་སྤྱོད་
པར་ཤོག །ཅེས་གསུངས་པ་ལྟར་སྨིན་བྱེད་ཡིན་ཏེ། དཔེར་ན་མེ་ཏོག་པདྨ་ལྟ་བུ་
ཞིག་ཁྲ་ལམ་མེར་བཞད་པར་འདོད་ན། དང་བོ་དེའི་ས་བོན་འཛུགས་པ་དང་དེ་
ལ་སྐྱེད་བསྲིངས་བྱས་ན་མྱུ་གུ་ཕྲ་མོ་འབུས། དེ་རིམ་གྱིས་ཤུགས་རྒྱས་ཏེ་སྐྱེས་
ཚད་རྫོགས་ཤིང་མེ་ཏོག་བཞད་པའི་དུས་ལ་བབ་པ་ན་ད་གཟོད་མེ་ཏོག་བཞད་
འོང་བ་དེ་བཞིན་བྱང་ཆུབ་ཀྱི་སེམས་རིན་པོ་ཆེ་དེ་རྒྱུད་ལ་སྐྱེ་བ་ལ་ལམ་འོག་མ་
རྣམས་སྔོན་དུ་འགྲོ་དགོས་པས། སྔོན་འགྲོ་རྟེན་གྱི་ཆོས་བསམ་ཚུལ་གྱི་ཆོས་སྐོར་
འདི་སྔོན་དུ་མཛད་པའོ། །དེས་ན་དང་བོ་སྔོན་འགྲོ་རྟེན་གྱི་ཆོས་བསམ་ཚུལ་གྱི་
ཆོས་སྐོར་རེ་ཞིག་བཤད་ཟིན་ཏོ། །
325



གཉིས་པ། དངོས་གཞི་བྱང་ཆུབ་ཀྱི་
སེམས་གཉིས་སྦྱོང་ཚུལ།
དངོས་གཞི་བྱང་ཆུབ་ཀྱི་སེམས་གཉིས་སྦྱོང་ཚུལ་ལ་གསུམ། བདག་བས་
གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱོང་ཚུལ་དང་། སེམས་
བསྐྱེད་ནས་རྒྱལ་སྲས་ཀྱི་སྤྱོད་པ་སྤྱི་ལ་སློབ་ཚུལ་དང་། ཁྱད་པར་དོན་དམ་བྱང་
ཆུབ་ཀྱི་སེམས་སྦྱོང་ཞེས་བྱ་བ་ཟབ་མོ་དབུ་མའི་ལྟ་བ་ལ་སློབ་ཚུལ་ལོ། །
དང་བོ། བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་ལ་
བློ་སྦྱོང་ཚུལ་ལ་གཉིས། བྱང་ཆུབ་ཀྱི་སེམས་ཀྱི་ཕན་ཡོན་བསམས་ནས་སྤྲོ་ཤུགས་
བསྐྱེད་པ་དང་། སེམས་སྦྱོང་ཚུལ་དངོས་སོ། །
དང་བོ་ནི། དེ་ལས། སྔར་བཤད་པ་ལྟར་ཞེས་པ་ནས་སྤྲོ་བ་ཤུགས་དྲག་ཏུ་
བསྐྱེད་དོ། །ཞེས་པའི་བར་གསུངས། སྤྱིར་གཞུང་གང་ཡིན་ཡང་ཕན་ཡོན་སྔོན་
དུ་བསྟན་ཡོད་པ་སྟེ། དཔེར་ན་མངོན་རྟོགས་རྒྱན་ལ་མཚོན་ན། གདུལ་བྱ་འབྲས་
བུ་ལ་སྤྲོ་བ་བསྐྱེད་པའི་ཆེད་དུ་དང་བོར་རྣམ་མཁྱེན་སྟོན་པར་མཛད་ལ། དེ་
ཡང་ཡིན་ཏེ་ཕན་ཡོན་བསམས་ན་དེ་ལ་འཇུག་པའི་སྤྲོ་བ་སྐྱེས་ཏེ། དཔེར་ན་
བཟའ་བཏུང་ལ་ཆ་མཚོན་ན། དེའི་བཟང་ཚུལ་དང་ཞིམ་ཚུལ་ལུས་ལ་ཕན་ཚུལ་
སོགས་ཡོན་ཏན་གསལ་བོར་ཤེས་པ་ན། དེ་ཟ་འདོད་ཀྱི་འདུན་པ་སྐྱེས་ནས་
འབད་པས་བཙལ་ཏེ་སྟེན་པ་བཞིན་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་
326



ལ་ཚེ་འདི་ཕྱི་གཉིས་ཀའི་སྣང་ཤས་ལྡོག་དགོས། དེ་གཉིས་ནི་བྱང་ཆུབ་ཀྱི་སེམས་
རང་རྒྱུད་ལ་སྐྱེ་བའི་གེགས་ཆེན་པོ་ཡིན་པས། དེ་མ་སེལ་བར་བྱང་ཆུབ་ཀྱི་
སེམས་རིན་པོ་ཆེ་རྒྱུད་ལ་སྐྱེ་བའི་ཐབས་མེད་དོ། །འོ་ན་ཚེ་འདིའི་སྣང་ཤས་ལྡོག་
ན་དེ་ལྡོག་བྱེད་གང་ཡིན་སྙམ་ན། དལ་འབྱོར་རྙེད་དཀའ་བ་བསམ་པ་འཆི་བ་
མི་རྟག་པ་དང་ངན་འགྲོའི་སྡུག་བསྔལ་བསམ་པ་འདི་གསུམ་པོ་ཡིན་ཏེ། རྗེ་
ཐམས་ཅད་མཁྱེན་པས། དལ་འབྱོར་རྙེད་དཀའ་ཚེ་ལ་ལོང་མེད་པ། །ཡིད་ལ་
གོམས་པས་ཚེ་འདིའི་སྣང་ཤས་ལྡོག །ལས་འབྲས་མི་བསླུ་འཁོར་བའི་སྡུག་
བསྔལ་རྣམས། །ཡང་ཡང་བསམས་ན་ཕྱི་མའི་སྣང་ཤས་ལྡོག །ཅེས་གསུངས་པ་
ལྟར། ཚེ་འདིའི་འཚོ་ཐབས་བདེ་ཐབས་འབའ་ཞིག་ལ་བསམ་པ་དེ་ལས་བློ་ལྡོག་
པའམ་འགྱུར་ཏེ། འཇིག་རྟེན་ཕྱི་མའི་དོན་འབའ་ཞིག་བསྒྲུབ་པར་འདོད།
དེ་ནས་འཁོར་བའི་བདེ་བ་ཙམ་ཐོབ་པ་དང་ཚེ་རབས་ཕྱི་མ་རྣམས་སུ་མངོན་་་་
མཐོའི་གོ་འཕང་ཙམ་ཐོབ་ཀྱང་། དེ་ཡང་གཏན་གྱི་བདེ་བ་མ་ཡིན་ཏེ་ལྟུང་བའི་
མཐའ་ཅན་ཡིན་པའི་ཕྱིར། དེས་ན་སྣང་ཤས་དེ་ལྡོག་པའི་ཕྱིར་དུ་ལས་འབྲས་མི་
བསླུ་བའི་ཚུལ་དང་འཁོར་བའི་ཉེས་དམིགས་རྣམས་སྒོ་དུ་མ་ནས་བསམ་དགོས་
སོ། །འདིར་འཁོར་བ་མཐའ་དག་ལ་ཞེན་པ་ལོག་ཅེས་པའི་འཁོར་བ་ནི། འཁོར་
བའི་ཕུན་ཚོགས་ཏེ་ལས་དང་ཉོན་མོངས་པའི་དབང་གིས་བྱུང་བའི་འཁོར་བའི་
ཕུན་ཚོགས་མཐའ་དག་ལ་ཞེན་པ་ལོག་དགོས་ཏེ། མཚོ་འཁྱགས་པའི་བྱ་ལྟ་བུའི་
ཞེན་པ་ཞིག་མ་ལོག་ན་བདག་གཞན་མཉམ་བརྗེའི་བློ་དེ་རྒྱུད་ལ་སྐྱེ་བའི་ཐབས་
མེད་ལ། འཁོར་བའི་ཕུན་ཚོགས་ཀྱི་ཉེས་སྐྱོན་རྣམས་སྡོམ་དུ་བསྡུས་ན། བསགས་
327



པའི་མཐའ་མ་འཛད་པ། སྐྱེ་བའི་མཐའ་མ་འཆི་བ། འགྲོགས་པའི་མཐའ་མ་
འབྲལ་བ། མཐོན་པོའི་མཐའ་མ་ལྟུང་བ་སྟེ་འདི་བཞིར་འདུས་ལ། དེར་འདུས་
པའི་རྒྱུ་མཚན་ནི། རྗེ་བླ་མ་ཙོང་ཁ་བ་ཆེན་པོས། མདོར་ན་སྲིད་པ་མཐའ་དག་ལ་
སྐྱོ་བར་བྱ་སྟེ་སྲིད་པའི་ཕུན་ཚོགས་ཀྱི་མཐའ་རྒུད་པས་བསྡུས་པ་ཆོས་ཉིད་ཡིན་
པའི་ཕྱིར་རོ། །ཞེས་གསུངས་པ་ལྟར། ལས་འབྲས་མི་བསླུ་བའི་ཚུལ་དང་འཁོར་
བའི་ཕུན་ཚོགས་ཀྱི་ཉེས་དམིགས་བསྒོམས་ནས་འཁོར་བ་མཐའ་དག་ལ་ཞེན་པ་
གཏིང་ནས་ལོག་སྟེ་ཐར་འདོད་ཀྱི་བློ་ཤུགས་དྲག་ཏུ་བསྐྱེད་དགོས། འདིར་ཐར་
པ་ཞེས་པ་ནི་སྲོག་ཐར་པ། ཚེ་ཐར། བཙོན་ར་ལས་ཐར་ཞེས་པའི་ཐར་ཏེ་འདིར་
ལས་དང་ཉོན་མོངས་པའི་དབང་གིས་བླངས་པའི་སྐྱེ་བ་ལས་ཐར་པའམ་དེའི་་
རྒྱུན་བཅད་པའི་དོན་ཡིན་ལ། ལས་ཉོན་གྱི་དབང་གིས་སྐྱེས་པའི་སྐྱེ་བ་དེ་རྒྱུན་
གཅོད་དགོས་ན། སྐྱེ་བ་དེ་སྐྱེད་བྱེད་ཀྱི་ལས་དེ་རྒྱུན་གཅད་པར་བྱ་དགོས།
ལས་དེའི་རྒྱུན་གཅོད་པ་ལ་ལས་དེ་འཕེན་བྱེད་དམ་འདྲེན་བྱེད་ཀྱི་ཉོན་མོངས་
འགོག་དགོས་ལ། ཉོན་མོངས་ཐམས་ཅད་ཀྱི་རྩ་བ་ནི་བདག་ལྟ་མ་རིག་པ་ཡིན་
པས་དེ་འགོག་པར་བྱ་སྟེ། མ་རིག་པ་མངོན་གྱུར་པ་ཉམས་དམས། མགོ་མནན།
དེ་ནས་རིམ་བཞིན་ཟད་པར་སྤངས་ན་ཐར་པ་ཐོབ་པ་ཡིན་ཏེ། བཅིངས་པ་ལས་
གྲོལ་བའི་ཕྱིར། དེ་ལས་གྲོལ་བ་ཡིན་ཏེ། འཆིང་བྱེད་ཉོན་མོངས་པའི་བཅིངས་པ་
ལས་གྲོལ་བའི་ཕྱིར་རོ། །མ་རིག་པ་བཅོམ་ན་ནི་ཉོན་མོངས་གཞན་མཐའ་དག་
ལ་རེ་རེའི་གཉེན་པོ་བསྟེན་ནས་ཆེད་དུ་སྤོང་མི་དགོས་པར། ཉོན་མོངས་ཀུན་གྱི་
འབྱུང་ཁུངས་སམ་འབྱུང་གནས་ནི་བདག་ལྟ་མ་རིག་པ་ཡིན་པས། དེ་སྤངས་ན་
328



རྩ་བ་ཉམས་པའི་ལྗོན་པ་བཞིན་དང་དུག་གི་སྡོང་བོའི་རྩ་བ་བཅད་ན་ཡལ་ག་་
དང་ལོ་མ་རྣམས་རང་སྐམ་དུ་འགྱུར་བ་དང་། སྲོག་གི་དབང་བོ་བཅད་ཕྱིན་
དབང་བོ་གཞན་མཐའ་དག་རང་འགག་ཏུ་འགྲོ་བ་དང་མཚུངས་སོ། །བློ་ཤུགས་
དྲག་བསྐྱེད་ཅེས་པས་ངེས་འབྱུང་གི་བསམ་པ་བཅོས་མ་མ་ཡིན་པ་རྒྱུད་ལ་སྐྱེ་་་
དགོས་པར་བསྟན་། ངེས་འབྱུང་ཞེས་པ་ནི་གང་ལས་ངེས་པར་འབྱུང་བ་འཁོར་
བ་དང་གང་དུ་ངེས་པར་འབྱུང་བ་ཐར་པ་སྟེ་གཉིས་ཚོགས་ཞིག་ལ་གོ་དགོས་ཏེ།
དཔེར་ན་ཁང་ཧྲུལ་ཉེན་ཁ་ཅན་ཞིག་ལས་ངེས་པར་ཕྱིར་འབུད་འདོད་ཀྱི་་་་་
བསམ་པ་དང་ཁང་བཟང་གཞལ་མེད་ཁང་ལྟ་བུ་ཞིག་ཏུ་འཇུག་འདོད་ཀྱི་་་་་
བསམ་པ་ལྟ་བུ་གཉིས་ཚོགས་ཞིག་ལ་གོ་བའོ། །ངེས་འབྱུང་གི་བསམ་པ་དེ་ཡང་
ཡང་དུ་བསྒོམས་ནས་རྩོལ་མེད་ཀྱི་མྱོང་བ་ཐོན་པ་ན་ངེས་འབྱུང་གི་བསམ་པ་་་
མཚན་ཉིད་པར་གྱུར་ཞིང་། དེ་རྒྱུད་ལ་སྐྱེས་པ་ན་ལམ་སྣ་ཟིན་པ་ཡིན་ནོ། །དེ་
ཡང་ངེས་འབྱུང་ནི་ཐེག་པ་ཆེན་པོ་དང་ཐེག་པ་དམན་པ་གཉིས་ཀའི་ལམ་གྱི་་་
འཇུག་ངོགས་ཡིན་ཡང་། ཐེག་པ་ཆེན་པོའི་ཐུན་མོང་མ་ཡིན་པའི་འཇུག་ངོགས་
མ་ཡིན་ཏེ། ཐེག་ཆེན་གྱི་ཐུན་མོང་མ་ཡིན་པའི་འཇུག་ངོགས་ནི་བྱང་ཆུབ་ཀྱི་
སེམས་རིན་པོ་ཆེ་འདི་ཡིན་ནོ། །དེ་ལྟར་ཐར་འདོད་ཀྱི་བློ་ཤུགས་དྲག་སྐྱེས་པ་
ན་རང་གཅིག་པུ་འཁོར་བ་ལས་ཐར་པར་འདོད་པའི་ཆེད་དུ་ལམ་བསླབ་པ་་་་
གསུམ་ལ་འཇུག་ན་མི་རིགས་ཏེ། དེ་ལྟར་ན་རང་ཁྲེལ་མེད་དུ་འགྱུར། དེས་ན་དེ་
ལྟར་མི་བྱ་བར་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་རང༌
གི་ཕ་མར་ཡང་དང་ཡང་དུ་གྱུར་པས། རང་ལ་དྲིན་ཤིན་ཏུ་ཆེ་བ་དང་། དྲིན་ཆེ་
329



བའི་མར་གྱུར་སེམས་ཅན་རྣམས་ད་ལྟ་འཁོར་བ་ན་སྡུག་བསྔལ་གྱིས་མནར་་་་་
བཞིན་པ་ཡིན་ཙ་ན། དེ་དག་འཁོར་བ་ལས་སྒྲོལ་བ་གནད་ཀྱི་དོན་པོ་ཡིན་པས།
མ་རྒན་སེམས་ཅན་རྣམས་ཀྱང་འཁོར་བའི་སྡུག་བསྔལ་གྱིས་ཉམ་ཐག་པའི་ཚུལ་
བསམས་ཏེ། སྡུག་བསྔལ་བརྒྱད་བསམ་པ་དང་དྲུག་བསམ་པ་དང་གསུམ་བསམ་
པ་དང་ཁྱད་པར་དུ་ཁྱབ་པ་འདུ་བྱེད་ཀྱི་སྡུག་བསྔལ་ནི་སྡུག་བསྔལ་གཞན་་་་་་
རྣམས་ཀྱི་འབྱུང་ཁུངས་དང་རྩ་བ་དང་ས་བོན་ལྟ་བུ་ཡིན་པས། སྡུག་བསྔལ་དེས་
ཉམ་ཐག་པའི་ཚུལ་བསམ་ནས་མ་རྒན་སེམས་ཅན་རྣམས་འཁོར་བ་ལས་སྒྲོལ་་
བའམ་སྐྱོབ་བའི་ཁུར་ཁྱེར་བ་སྟེ་ཁུར་དེ་རང་གིས་བླངས་ནས་ཐེག་པ་ཆེན་པོའི་
ལམ་ལ་འཇུག་པར་བྱ་དགོས། །འོ་ན་ཐེག་པ་མཆོག་དམན་གཉིས་ཀའི་ཁྱད་པར་
དེ་ཇི་འདྲ་ཞིག་ཡིན་ཞེ་ན། བསམ་པའི་རྒྱ་ཆེ་ཆུང་གི་སྒོ་ནས་འཇོག་དགོས་པ་སྟེ།
ཐེག་དམན་པས་ནི་རང་ཁོ་ན་ཐར་པའི་ཆེད་དུ་ལམ་སྒོམ་པ་དང་། ཐེག་པ་ཆེན་
པོ་བས་རང་ཡལ་བར་དོར་ནས་སེམས་ཅན་ཐམས་ཅད་གཏན་གྱི་བདེ་བ་ལ་་་
འགོད་པའི་ཆེད་དུ་ལམ་སྒོམ་པའི་བསམ་པ་ཅན་ཡིན་པས་བསམ་པ་རྒྱ་ཆེ་ཆུང་
གི་སྒོ་ནས་འཇོག དཔེར་ན་ང་ཚོས་མར་མེ་གཅིག་གིས་མཆོད་པ་འབུལ་
བར་མཚོན་ནའང་ཐེག་པ་མཆོག་དམན་གཉིས་ལས་གང་གི་ཆོས་སུ་འགྱུར་བ་་
ནི། ཀུན་སློང་ལ་བརྟག་ནས་ཁྱད་པར་འབྱེད་དགོས་ཏེ། སེམས་ཅན་ཐམས་ཅད་
སྡུག་བསྔལ་ལས་སྐྱོབ་པ་དང་གཏན་གྱི་བདེ་བ་ལ་འགོད་འདོད་ཀྱི་ཆེད་དུ་་་་་
དམིགས་པའམ་དེས་ཀུན་ནས་བསླངས་ཏེ་འབུལ་ན་ཐེག་པ་ཆེན་པོའི་ལམ་དུ་་
འགྱུར་ལ། དེ་ལྟར་མ་ཡིན་པར་རང་ཉིད་གཅིག་པུ་འཁོར་བ་ལས་ཐར་པར་
330



འདོད་པའི་ཆེད་ཙམ་དུ་དམིགས་ན་ཐེག་དམན་གྱི་ལམ་དུ་འགྱུར་རོ། །འོ་ན་
ཐེག་དམན་གྱི་ལམ་ལ་ཞུགས་ན་ཐར་པ་ཐོབ་ཐུབ་བམ་ཞེ་ན། ཐར་པ་ཙམ་མམ་
ཐེག་དམན་དགྲ་བཅོམ་པའི་གོ་འཕང་ཙམ་སྟེ། ཉོན་སྒྲིབ་ཟད་པར་སྤངས་པའི་
འགོག་པ་ཙམ་ཐོབ་ནའང་སྐྱོན་ཕྱོགས་རེ་ཟད་པ་དང་ཡོན་ཏན་ཕྱོགས་རེ་མ་་་
གཏོགས་ཐོབ་མེད་དེ། སྒྲིབ་གཉིས་ལས་ཉོན་མོངས་པའི་དགྲ་མ་གཏོགས་ཤེས་
བྱའི་སྒྲིབ་པ་སྤངས་མེད་པས་སོ། །དེས་ན་སྤངས་པ་ཕྱོགས་རེ་བ་ཡིན་ཙ་ན།
རྟོགས་པའམ་ཡོན་ཏན་ཡང་ཕྱོགས་རེ་བ་ཞིག་ལས་མེད་པས། སྐྱོན་ཀུན་ཟད་
དང་ཡོན་ཏན་ཀུན་ལྡན་གྱི་གོ་འཕང་ག་ལ་ཐོབ། དེའི་རྒྱུ་མཚན་གྱིས་སངས་རྒྱས་
བཅོམ་ལྡན་འདས་ནི་སྐྱོན་གྱི་ཆ་ཡོངས་སུ་ཟད་པ་དང་ཡོན་ཏན་གྱི་ཆ་ཡོངས་སུ་
རྫོགས་པར་ཐོབ་ཡོད་པས་ན་ཡང་དག་པར་རྫོགས་པའི་སངས་རྒྱས་ཞེས་བརྗོད།
དེ་ལྟར་ཡིན་པ་ནི་སངས་རྒྱས་ཞེས་པའི་མཚན་གསོལ་བ་འདིའི་སྟེང་ནས་ཀྱང་
ཤེས་ཐུབ་སྟེ། སངས་ཞེས་པ་ནི་སྒྲིབ་གཉིས་ཀྱི་མུན་པ་སངས་པ་སྟེ་ཤེས་བྱའི་
སྒྲིབ་པ་དང་ཉོན་མོངས་པའི་སྒྲིབ་པ་མཐའ་དག་མ་ལུས་པར་ཟད་པར་སྤངས་
པའི་སྤངས་པ་བྱང་ཆུབ་བསྟན་པ་དང་། རྒྱས་ཞེས་པས་རྟོགས་པ་བྱང་ཆུབ་སྟེ་
ཡེ་ཤེས་ཆོས་སྐུ་བསྟན། དེ་ནས་རང་གི་ངོས་ནས་བསམས་ནའང་ཐེག་དམན་
དགྲ་བཅོམ་པའི་གོ་འཕང་ཐོབ་ཀྱང་སྐྱོན་མཐའ་དག་པར་ཟད་པ་མ་ཡིན་ཏེ།
ཤེས་སྒྲིབ་ཀྱི་སྐྱོན་ལུས་པ་དང་ཡོན་ཏན་མཐར་ཐུག་པ་མ་ཐོབ་སྟེ་རྣམ་པ་ཐམས་
ཅད་མཁྱེན་པའི་ཡེ་ཤེས་རྒྱུད་ལ་མ་སྐྱེས་པས་སོ། །དེར་མ་ཟད་དྲིན་ཅན་གྱི་མ་
རྒན་སེམས་ཅན་རྣམས་ཀྱི་ངོས་ནས་བསམ་ནའང་དྲིན་ཅན་གྱི་མ་ཤ་སྟག་ཡིན་
331



ཏེ་སྐྱེ་བ་ལ་ཐོག་མ་མེད་པའི་ཕྱིར། མདོ་ལས། རྣག་ཁྲག་བསགས་ན་རྒྱ་མཚོ་ཆེ་
ལས་མང་། །ཤ་རུས་སྤུངས་ན་ལྷུན་པོ་བས་ཀྱང་མཐོ། །ཞེས་གསུངས་པ་ལྟར་
དཔེར་ན་མངལ་སྐྱེས་ཁོ་ནའི་སྐྱེ་བ་བླངས་པར་མཚོན་ནའང་ཤ་རུས་ཕྱོགས་་་་་
གཅིག་ཏུ་སྤུངས་ན་རི་རྒྱལ་ལྷུན་པོ་ལས་ཀྱང་མཐོ་བ་ཡིན། ། འོ་ན་སེམས་ཅན་
རྣམས་དྲིན་ཅན་གྱི་མར་གྱུར་པ་ཤ་སྟག་ཡིན་པའི་རྒྱུ་མཚན་གང་ལ་ཐུག་སྙམ་ན།
སྟོན་པ་བཅོམ་ལྡན་འདས་ཀྱི་བཀའ་ལས་སེམས་ཅན་ཐམས་ཅད་རང་གི་མར་་
གྱུར་པ་ཤ་སྟག་ཡིན་པ་དང་མར་མ་གྱུར་པའི་སེམས་ཅན་གཅིག་ཀྱང་མེད་པར་
གསུངས་ཡོད་པས་ན་ང་ཚོ་དབང་རྟུལ་རྣམས་ཀྱིས་རྒྱལ་བའི་བཀའ་ཚད་མ་ལ་
ཡིད་ཆེས་ཀྱི་དད་པ་བརྟན་པོ་བཟུང་ན་ལེགས་ཤིང་། རིགས་པས་སྒྲུབ་ན་སྐྱེ་
བའི་ཡ་མཐའ་ཐུག་པ་མེད་པའི་རིགས་པས་བསྒྲུབ་དགོས་པས། ཚད་མ་རྣམ་
འགྲེལ་སོགས་ལས་རྒྱས་པར་གསུངས་པ་ལྟར་རོ། །དེས་ན་མ་རྒན་སེམས་ཅན་
རྣམས་ཀྱི་ངོས་ནས་དྲིན་ཅན་ཤ་སྟག་ཡིན་ན། དེ་རྣམས་ཡལ་བར་དོར་ནས་རང་
ཉིད་གཅིག་པུ་འཁོར་བའི་སྡུག་བསྔལ་ལས་ཐར་པར་བྱེད་པ་ནི་ཁྲེལ་མེད་སྐྱེ་བོ་
མ་རབས་ཐ་ཤལ་གྱི་སྤྱོད་པ་ཡིན་པར་སློབ་དཔོན་ཙནྡྲ་གོ་མིས་སློབ་སྤྲིངས་་་་་་
སོགས་ལས་གསུངས། ཐེག་དམན་གྱི་ལམ་དུ་ཞུགས་ནས་མྱང་འདས་མངོན་དུ་
བྱས་པ་སྟེ། འདིར་འདའ་བྱའི་མྱ་ངན་ཉོན་མོངས་སམ་ཉོན་སྒྲིབ་སྤངས་ནས་
འགོག་བདེན་ཙམ་ཐོབ་ཀྱང་འབྲས་བུའི་མཐར་ཐུག་སྐུ་བཞིའི་གོ་འཕང་མ་ཐོབ་
པས། མཐར་ཐེག་དམན་དགྲ་བཅོམ་པ་རྣམས་ལ་སངས་རྒྱས་ཀྱི་འོད་ཟེར་གྱིས་
བསྐུལ་མ་མཛད་ནས་ཐེག་པ་ཆེན་པོར་འཇུག་དགོས་ལ། དེའི་ཚེ་དང་བོ་ཉིད་
332



ནས་ཐེག་ཆེན་ལམ་དུ་ཞུགས་པ་དང་། ཅིག་ཤོས་དང་བོ་ཐེག་དམན་ལམ་དུ་
ཞུགས་ནས་ཐེག་དམན་དགྲ་བཅོམ་པའི་གོ་འཕང་ཐོབ། ༌་དེ་ནས་ཐེག་པ་ཆེན་
པོའི་ལམ་དུ་ཞུགས་པ་གཉིས་ལས་ཕྱི་མ་ཐེག་པ་ཆེན་པོའི་ལམ་རྒྱུད་ལ་སྐྱེ་བ་་་
ཤིན་ཏུ་དཀའ་སྟེ། དཔེར་ན་ང་ཚོས་ཡིག་གཟུགས་འབྲི་ཚུལ་ལ་སྦྱོང་བར་མཚོན་
ན། དང་བོ་ནས་ཡི་གེ་གཏན་ནས་འབྲི་མ་མྱོང་ཞིང་མི་ཤེས་པ་ཞིག་ཡིན་ཚེ་ཡིག་
གཟུགས་བྲིས་ལེགས་ཞིག་མ་ཕྱིར་བཟུང་ནས་སྦྱང་ན་དེར་གོམས་སླ་བ་ཡིན་ལ། །
སྔར་རང་གིས་གང་འདོད་ཀྱིས་བྲིས་ནས་ཡིག་གཟུགས་མི་ལེགས་པ་ཤིག་ལ་་་་་
ལོབས་ཡོད་པ་ཡིན་ན་ཡིག་གཟུགས་ལེགས་པོ་ཞིག་ལ་གསར་དུ་མགོ་ཚུགས་་་་་
ནས་སྦྱངས་ཀྱང་ལོབས་དཀའ་བ་བཞིན་དང་། ཡང་སྐད་རིགས་ཞིག་ལ་མཚོན་
ནའང་། དང་བོ་ཉིད་ནས་སྐད་རིགས་དག་པོ་ཞིག་ལ་སྦྱངས་ན་ལོབས་སླ་ཞིང་
ཕྱིས་སུ་སྐད་དག་པོ་ཞིག་ཤེས་པར་འགྱུར་ལ། དེ་ལྟར་མ་ཡིན་པར་དང་བོ་སྐད་
རིགས་མི་དག་པའམ་རང་གིས་གང་འདོད་ཀྱིས་བཅོས་པ་ཞིག་ལ་ལོབས་པར་
གྱུར་ཡོད་པ་ཡིན་ན། སྐད་རིགས་དག་པོ་ཞིག་ལ་བསླབས་ན་ལོབས་དཀའ་བ་
བཞིན། ཡང་དག་པའི་མཐའ་སྟེ་ཐེག་དམན་གྱི་ཡང་དག་པའི་མཐའ་ཁྱབ་པ་
འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞིའི་དབྱིངས་དེ་ལས་སློང་བ་ཤིན་་
ཏུ་དཀའ་བ་ཡིན་ཏེ། མཉམ་བཞག་གི་དབྱིངས་ལ་འབྱམས་པས་སོ། །བརྒྱ་ལ་
གལ་ཏེ་སངས་རྒྱས་ཀྱི་ཐུགས་རྗེའི་འོད་ཟེར་གྱིས་དེ་ལས་བསླངས་ཀྱང་། ཡིད་ནི་
ཁྱབ་པ་འདུ་བྱེད་ཀྱི་སྡུག་བསྔལ་ཉེ་བར་ཞི་བའི་ཉེར་ཞིའི་དབྱིངས་ལ་རྩེ་གཅིག་
ཏུ་ཞུགས་པའམ་གོམས་པ་ཆེས་དྲགས་པའི་དབང་གིས་སེམས་ཅན་སྡུག་བསྔལ་
333



གྱིས་མནར་བ་ལ་ཤས་མི་བཟོད་པའི་སྙིང་རྗེ་ཆེན་པོ་དེ་འདྲ་རྒྱུད་ལ་སྐྱེས་པ་་་་
ཤིན་ཏུ་དཀའ་བར་གསུངས། དཔེར་ན་ཤིང་དབྱུག་རློན་པ་གུག་ནས་དངོས་
རྫས་འཁུར་བྱེད་དང་སླེ་བོ་སོགས་བཟོས་པ་དེའི་དབྱིབས་སུ་སྐམས་པར་གྱུར་་
ན་སླར་དྲང་བོར་བསྲིངས་པ་ཤིན་ཏུ་དཀའ་བ་བཞིན་ནོ། །སྙིང་རྗེ་ཆེན་པོ་རྒྱུད་
ལ་སྐྱེ་དཀའ་བར་གྱུར་ན་ཐེག་པ་ཆེན་པོའི་ལམ་རྒྱུད་ལ་སྐྱེ་བ་ནི་དེ་བས་ཀྱང་་་་
དཀའ་བས། སྙིང་རྗེ་ཆེན་པོ་ནི་ཞི་མཐའ་འགོག་བྱེད་དང་སྟོང་ཉིད་རྟོགས་པའི་
ལྟ་བ་ནི་སྲིད་མཐའ་འགོག་བྱེད་ཡིན་པའི་རྩ་བ་དེར་ཐུག་པ་ཡིན་པས་ན། ཤེས་
པས་སྲིད་ལ་མི་གནས་ཤིང་། །སྙིང་རྗེས་ཞི་ལ་མི་གནས་པ། །ཞེས་གསུངས་
སོ། །ཐེག་ཆེན་རིགས་ཅན་དམྱལ་བར་ལྟུང་བ་དང་ཐེག་པ་དམན་པའི་ལམ་དུ་
ཞུགས་ནས་དེའི་འབྲས་བུ་མངོན་སུམ་དུ་མ་བྱས་པ་གཉིས་ལས། ཕྱི་མ་འཚང་རྒྱ་
བ་ལ་བར་དུ་གཅོད་པ་ཙམ་ཞིག་དམྱལ་བར་སྐྱེས་པས་དེ་ཙམ་མི་འགྱངས་པར་
གསུངས། སྤྱིར་ཐེག་ཆེན་གྱི་རིགས་ལ་ཐེག་ཆེན་རིགས་ངེས་ཐེག་པ་ཆེན་པོའི་
ལམ་དུ་འཇུག་ཁ་མ་དང་ཐེག་ཆེན་ལམ་དུ་ཞུགས་ནས་ཐེག་ཆེན་ཚོགས་ལམ་་་
ཆུང་དུ་ཙམ་ཐོབ་ཡོད་པ་གཉིས་ལས་འདིར་གཙོ་བོར་ཐེག་ཆེན་ལམ་དུ་འཇུག་
ཁ་མ་དེར་གོ །རྒྱུ་མཚན་ནི་ཐེག་པ་ཆེན་པོའི་ལམ་དུ་ཞུགས་ནས་ཐེག་ཆེན་
ཚོགས་ལམ་ཙམ་ཐོབ་སྟེ། དམྱལ་བ་དང་ཐེག་དམན་པའི་ལམ་སོགས་སུ་ལྟུང་བ་
སྲིད་ཀྱང་། ཐེག་ཆེན་ཚོགས་ལམ་འབྲིང་ཐོབ་པ་ནས་བཟུང་དམྱལ་བར་ལྟུང་བ་
གཏན་ནས་མི་སྲིད་པ་དང་ཐེག་དམན་ལམ་དུ་ལྟུང་བའང་གཏན་ནས་མི་སྲིད་
དོ། །དེ་ཡང་ཡིན་ཏེ་བྱང་ཆུབ་སེམས་དཔའ་དམྱལ་བར་ལྟུང་བྱེད་ནི་བྱང་ཆུབ་
334



སེམས་སྡོམ་གྱི་རྩ་ལྟུང་བྱུང་ན་དམྱལ་བར་ལྟུང་བ་ལས། གཞན་གང་གིས་ཀྱང་
ལྟུང་མི་ནུས་ལ། གལ་ཏེ་དམྱལ་བར་ལྷུང་ནའང་དམྱལ་བའི་སྡུག་བསྔལ་མཚན་
ཉིད་པ་མྱོང་མི་དགོས་ཏེ། རིང་བོ་ཞིག་ནས་ངན་སོང་དུ། །འགྲོ་ཚེ་མྱུར་དུ་ཐར་
པ་དང་། །དེ་ལས་སྡུག་བསྔལ་ཆུང་དུ་ཡང་། །དུས་ཀྱིས་སེམས་ཅན་སྨིན་པར་
བྱས། །ཞེས་གསུངས་པ་ལྟར། དེ་དམྱལ་བར་ལྟུང་བས་དམྱལ་བ་པ་རྣམས་ཀྱི་
སྡུག་བསྔལ་མཐོང་བ་དང་རང་གིས་དམྱལ་བའི་སྡུག་བསྔལ་མྱོང་བ་ལ་བརྟེན་་
ནས་འཁོར་བ་ལ་ངེས་འབྱུང་དང་སྐྱོ་ཤས་ཇེ་དྲག་དང་ཞེན་ལོག་ཇེ་ཆེར་སོང་་་
ཞིང་སྙིང་རྗེ་ཆེན་པོ་སྔོན་བས་ཤུགས་ཇེ་དྲག་ཏུ་འགྲོ་བའི་རྒྱུ་རུ་འགྱུར་རོ། །དེས་
ན་ཐེག་ཆེན་རིགས་ངེས་ཐེག་པ་ཆེན་པོའི་ལམ་དུ་འཇུག་ཁ་མ་དེ་དམྱལ་བར་་་་
སྐྱེས་ནས་དམྱལ་བའི་སྡུག་བསྔལ་རྣམས་མྱངས་ཚར་བའམ་ལས་ཀྱི་འཕེན་པ་་་
ཟད་རག་གི་བར་དུ་མྱངས་ཤིང་། དམྱལ་བ་ནས་ཐར་ཏེ་མི་ལུས་ཞིག་ཐོབ། དེ་
ནས་ཐེག་པ་ཆེན་པོའི་ལམ་དུ་འཇུག་པ་དང་། གཞན་དང་བོ་ཉིད་ནས་ཐེག་
དམན་ལམ་དུ་ཞུགས་ནས་ཐེག་དམན་དགྲ་བཅོམ་པའི་གོ་འཕང་ཐོབ། དེ་ནས་
ཐེག་པ་ཆེན་པོའི་ལམ་དུ་ཞུགས་པ་གཉིས་ལས། ཐེག་ཆེན་ལམ་དུ་འཇུག་པ་ལ་
གང་སྟབས་བདེ་བོ་ཡིན་ཞེ་ན། དམྱལ་བར་ལྟུང་ནས་དེའི་སྡུག་བསྔལ་རྣམས་
ཟད་པར་མྱངས་ཏེ་ཐེག་ཆེན་ལམ་དུ་ཞུགས་པ་དེ་སྟབས་བདེ་བ་ཡིན་པས། ཐེག་
པ་ཆེན་པོའི་ལམ་གྱི་གོལ་ས་མཐར་ཐུག་པ་ནི་ཐེག་དམན་ཡིད་བྱེད་ཀྱི་ལམ་སྟེ།
ཐེག་དམན་དུ་ལྟུང་བ་དེས་སྔར་བཤད་པ་ལྟར་སྙིང་རྗེ་ཆེན་པོ་དང་བྱང་ཆུབ་ཀྱི་
སེམས་སོགས་ཀྱི་དམིགས་རྣམ་ཡིད་ལ་བྱེད་པ་ཤིན་ཏུ་དཀའ་བ་ཡིན་ཏེ། རང་
335



གཅེས་འཛིན་ནམ་རང་ཉིད་གཅིག་པུ་ཞི་བདེ་དོན་གཉེར་གྱི་བློ་དེ་དང་བོ་ནས་
གོམས་པ་ཤུགས་དྲག་པའི་དབང་གིས་སོ། །དེ་ནི་དང་པོ་ཉིད་ནས་ཐེག་ཆེན་
ལམ་དུ་ཞུགས་པ་ལས་ལྡབ་རེ་གཉིས་ཙམ་མ་ཡིན་པར་ལྡབ་འབུམ་འགྱུར་གྱིས་
ལམ་བགྲོད་པ་བུལ་བའམ་དུས་འགྱངས་པར་གསུངས་སོ། །དེས་ན་དགེ་བཤེས་
པོ་ཏོ་བའི་བེའུ་བུམ་ལས། རབ་རྒྱལ་གཅིག་ལ་རྗེས་བཅངསོ་གཉིས་མིན། །དང་
བོ་ཉིད་ནས་ཐེག་ཆེན་ལམ་འཇུག །ཅེས་གསུངས་པ་ལྟར། དཔེར་ན་ཆུ་བོ་ཆེན་
པོ་ཞིག་ལ་བརྒལ་ནའང་དང་བོ་གཙང་བོའི་ཡན་ལག་ཞིག་བརྒལ་ཆུ་དཀྱིལ་གྱི་
ཕྱེ་སྒང་ཞིག་ཏུ་སླེབས། དེ་ནས་ཡང་ཡན་ལག་ཆེན་པོ་ལ་བརྒལ་ནས་བགྲོད་པ་
ལས། དང་བོ་ཉིད་ནས་ཆུ་ཆེན་ལ་ཐད་ཀར་དུ་བརྒལ་ནས་ཆུ་བོའི་ཕ་རོལ་ཏུ་
བགྲོད་པའི་གྲབས་དེ་བཟང་བ་བཞིན། དང་བོ་ཉིད་ནས་ཐེག་པ་ཆེན་པོའི་ལམ་
དུ་ཞུགས་ནས་རྫོགས་པའི་སངས་རྒྱས་ཀྱི་གོ་འཕང་ཐོབ་པར་བྱ་དགོས་སོ། །འོ་
ན་ཐེག་པ་ཆེན་པོར་འཇུག་པའི་སྒོ་ནི་གང་སྙམ་ན། ཐེག་ཆེན་དུ་འཇུག་པའི་སྒོ་
ནི་བྱང་ཆུབ་ཀྱི་སེམས་རིན་པོ་ཆེ་འདི་ཉིད་ཁོ་ན་ཡིན་པར་མདོ་རྒྱུད་དུ་མ་ལས་
གསུངས་པས། བྱང་ཆུབ་ཀྱི་སེམས་རིན་པོ་ཆེ་འདི་རང་རྒྱུད་ལ་སྐྱེས་པ་སྟེ་འདི་
ལ་བཅོས་མ་དང་བཅོས་མ་མིན་པ་གཉིས་ཡོད་པ་ལས་བཅོས་མ་དེ་སྔོན་དུ་མ་་་
སོང་བར་བཅོས་མ་མིན་པ་དེ་འདྲ་སྐྱེ་བའི་ཐབས་མེད་པས། དང་བོ་བྱང་
ཆུབ་ཀྱི་སེམས་བཅོས་མ་ཙམ་ཡང་དང་ཡང་དུ་བསྐྱེད་ན་རིམ་གྱིས་བྱང་སེམས་
བཅོས་མ་མིན་པ་དེ་རང་རྒྱུད་ལ་འབྱུང་ངེས་པ་ཡིན་ནོ། །བྱང་ཆུབ་ཀྱི་སེམས་
བཅོས་མ་མ་ཡིན་པའི་ཚད་དེ་གང་ཡིན་ཞེ་ན། དེ་ནི་རྩོལ་མེད་ཀྱི་མྱོང་བ་སྟེ་ཆེད་
336



དུ་གཉེར་ནས་རྩོལ་བ་བྱེད་མ་དགོས་པར་རང་བཞིན་ནམ་ངང་གིས་ཡིད་ལ་་་
དྲན་པར་འགྱུར། ཐ་ན་རྨི་ལམ་ཚུན་ཆད་དུའང་དྲན་པར་འགྱུར་བའི་ཚད་ལ་
སླེབས་ན། བཅོས་མིན་ནམ་རྩོལ་མེད་ཀྱི་མྱོང་བ་ཐོན་པའི་ཚད་ཡིན་ནོ། །དེས་ན་
དང་བོ་བྱང་ཆུབ་ཀྱི་སེམས་བཅོས་མ་ཙམ་ཞིག་ནན་ཏན་སྒོས་ཡང་དང་ཡང་དུ་
བསྐྱེད། བསྐྱེད་པ་དེ་ནི་ཉམས་ལེན་ཡིན་ཡང་དེ་ཙམ་གྱིས་བཅོས་མ་མིན་པ་ཞིག་
རྒྱུད་ལ་སྐྱེ་དཀའ་བས། ཚོགས་བསགས་སྒྲིབ་སྦྱོང་ལ་སོགས་པའི་རྐྱེན་ཚང་ན་མི་
སྐྱེ་པའི་རང་དབང་མེད་ལ། དེ་ལས་ལྡོག་སྟེ་རྐྱེན་དེ་དག་མ་ཚང་ན་ས་བོན་ཡོད་
པ་ཙམ་གྱིས་མྱུ་གུ་མི་འབྱུང་བ་བཞིན་ནོ། །དེའི་རྐྱེན་གྱིས་ཆོས་སྐོར་རེ་རེའི་
མགོར་སྦྱོར་བའི་ཆོས་དྲུག་གསུངས་པ་ཡིན། དེ་བཞིན་དུ་ང་ཚོས་རྒྱལ་བའི་
གསུང་རབ་ལ་ཐོས་བསམ་སྒོམ་པ་སོགས་དགེ་བའི་བྱ་བ་གང་བསྒྲུབ་ཀྱང་སྦྱོར་
བའི་ཆོས་དྲུག་སོགས་བསགས་སྦྱང་གི་གནད་ཚང་རྒྱུ་འདི་ནི་ཧ་ཅང་གལ་ཆེ་སྟེ་
བསགས་སྦྱང་གི་རྒྱུ་མ་ཚང་བར་གཞུང་དོན་ཇི་ལྟ་བ་བཞིན་གོ་དཀའ་ཞིང་དོན་
ཙམ་གོ་ཡང་རང་གི་རྒྱུད་དང་འདྲེས་ངེས་པ་ཞིག་དེ་བས་ཀྱང་དཀའ་འོ། །དེས་
ན་བྱང་ཆུབ་སེམས་སྦྱོང་གི་སྐབས་འདིར་ཡང་ཚོགས་གསོག་སྒྲིབ་སྦྱོང་གི་གནད་
འདི་ཧ་ཅང་གལ་ཆེ་སྟེ། བྱང་ཆུབ་ཀྱི་སེམས་སྦྱོང་བ་ལ་འགལ་རྐྱེན་སེལ་ཞིང་
མཐུན་རྐྱེན་འཛོམས་པ་ཞིག་དགོས་པས། མཐུན་རྐྱེན་ཚོགས་བསགས་པ་དང་བླ་
མའི་རྣལ་འབྱོར་ལ་འབད་པ་དང་འགལ་རྐྱེན་སྡིག་སྒྲིབ་སྦྱོང་བ་ལ་འབད་པ་བྱ་
དགོས་སོ། །དཔེར་ན་རྗེ་གསེར་ཁང་བ་ཆེན་པོས། བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེ་མི་སྐྱེ་དེ་ཚོགས་བསགས་སྒྲིབ་སྦྱོང་གི་ལག་ན་ཡོད། ཅེས་ཁ་སྐད་དུ་གོ་
337



སླ་བར་གསུངས་པ་ལྟར། ཚོགས་བསགས་སྒྲིབ་སྦྱོང་དང་བླ་མ་ལྷག་པའི་ལྷའི་
བྱིན་རླབས་ཞུགས་པ་རྣམས་མ་ཚང་བར། ཉམས་ལེན་ལ་དམིགས་རྣམ་སྐྱོང་
བའམ་སྒོམ་པ་ཙམ་གྱིས་རྒྱུད་ལ་སྐྱེ་མི་ཐུབ་པས། བྱང་ཆུབ་ཀྱི་སེམས་རིན་པོ་ཆེ་
བསྐྱེད་པ་ལ་བློ་གྲོས་དང་རྩོལ་བ་དང་ནུས་པ་ཅི་ཡོད་དེ་ཐབས་སྣ་ཚོགས་ཀྱི་སྒོ་
ནས་ཚོགས་བསགས་པ་དང་སྒྲིབ་པ་སྦྱོང་བ་བླ་མ་དང་ལྷག་པའི་ལྷ་ལ་གསོལ་བ་
ཤུགས་དྲག་ཏུ་འདེབས་པ་སོགས་ཆ་གང་ཐད་ནས་བྱང་ཆུབ་ཀྱི་སེམས་སྒོམ་པ་
ལ་འབད་པ་དང་ཉམས་ལེན་དང་ལྷན་ཅིག་བྱེད་རྐྱེན་མཐའ་དག་ཚང་བ་ལ་སྐྱེ་
བོའི་རྩལ་ཅི་ཡོད་ཀྱིས་འབད་པར་བྱའོ། །
བྱང་ཆུབ་སེམས་ཀྱི་ཕན་ཡོན་ནི། བྱང་ཆུབ་ཀྱི་སེམས་རིན་པོ་ཆེ་འདི་ལ་
སྦྱངས་ནས་དང་བོ་སེམས་བཅོས་མ་ཙམ་ཞིག་བསྐྱེད། དེ་ནས་རིམ་གྱིས་ཤུགས་
ཇེ་དྲག་ཏུ་བཏང་བས། བཅོས་མ་མ་ཡིན་པ་ཞིག་ཏུ་འགྱུར་དགོས་པ་ནི་དཔེར་
ན་གཞུང་ཞིག་ལ་སྦྱོང་བར་མཚོན་ན། དང་བོ་དཔེ་ཆའི་ངོས་ལ་མ་བལྟས་པར་
བློར་ཤར་མི་ཐུབ་པས། དང་བོ་དཔེ་ཆ་ཡང་དང་ཡང་དུ་ལན་གྲངས་མང་བོར་
བཏོན་པ་ན། ངོ་གདོང་ཙམ་ཞིག་བློ་ལ་འཆར་ཡོང་། དེའི་རྒྱུན་མ་ཆད་པར་མུ་
མཐུད་ནས་ལན་མང་བོར་བསྐྱར་ཏེ་བཏོན་ན་བློ་ངོར་བྱང་ནས་ཤར་མར་ཡོང་།
ལས་ཀ་ཞིག་སྒྲུབ་བཞིན་པའི་སྐབས་སུ་བཏོན་ནའང་ཁ་ནས་ཐོགས་པ་མེད་་་་
པར་འདོན་ཐུབ་པ་ནི། རྩོལ་མེད་ཀྱི་མྱོང་བ་ཐོན་པ་ཡིན་ཏེ། ཆེད་དུ་སྒྲིམ་པའི་
རྩོལ་བ་བྱེད་མི་དགོས་པའི་ཕྱིར་རོ། །དཔེ་དེ་བཞིན་དུ་བྱང་ཆུབ་ཀྱི་སེམས་རིན་
པོ་ཆེ་འདི་ལ་སྦྱངས་ནས་བཅོས་མ་མ་ཡིན་པ་ཞིག་རྒྱུད་ལ་སྐྱེས་པ་ན་ཕན་ཡོན་
338



བསམ་གྱིས་མི་ཁྱབ་པའམ་བློ་ཡུལ་ལས་འགོངས་པ་ཞིག་ཡོད་དེ། སེམས་རིན་པོ་
ཆེ་འདི་སྐྱེས་ཙམ་ཉིད་ནས་ཡོན་ཏན་གཞན་ཅི་ཡང་མེད་པ། ཐ་ན་ཀ་ཁ་ཙམ་
ཡང་མི་ཤེས་ཀྱང་ཐེག་པ་ཆེན་པོའི་སྒོར་ཆུད་པའམ་ཐེག་ཆེན་པོར་གྱུར་ནས་་་་
སངས་རྒྱས་ཀྱི་སར་བགྲོད་པའི་ཐེམ་སྐས་དང་བོར་སྤོས་པ་ཡིན་ནོ། །འོ་ན་བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ཀྱང་ལུང་གི་ཡོན་ཏན་ཀ་ཁ་ཙམ་ཡང་མི་
ཤེས་པའི་བྱང་ཆུབ་སེམས་དཔའ་དང་། བྱང་ཆུབ་ཀྱི་སེམས་རྒྱུད་ལ་མ་སྐྱེས་པར་
གཞུང་ལུགས་རབ་འབྱམས་ལ་མཁས་པའི་མཁས་པ་ཆེན་པོ་གཉིས་ལས་གང་་་་
རླབས་ཆེ་བ་ཡིན་ཞེ་ན། བྱང་ཆུབ་ཀྱི་སེམས་རྒྱུད་ལ་སྐྱེས་པའི་བྱང་ཆུབ་སེམས་
དཔའི་རིགས་འདི་རླབས་ཆེ་བ་ཡིན་ཏེ། དེས་ནི་ཐེག་པ་ཆེན་པོའི་ལམ་སྣ་ཟིན་
ཡོད་པས་སངས་རྒྱས་ཀྱི་གོ་འཕང་འཐོབ་པ་ལ་མྱུར་བ་ཡིན་པའི་ཕྱིར་རོ། །
དཔེར་ན་སངས་རྒྱས་ཀྱི་གོ་འཕང་ནི་མཚོ་སྔོན་ས་ཆའི་དབང་དུ་བཏང་ན། བྱང་
ཆུབ་ཀྱི་སེམས་རྒྱུད་ལ་སྐྱེས་པའི་གང་ཟག་དེ་ནི་པེ་ཅིན་ནས་མཚོ་སྔོན་ཕྱོགས་སུ་
འགྲོ་བའི་མེ་འཁོར་དུ་བསྡད་པ་དང་འདྲ་བས། མཚོ་སྔོན་དུ་སླེབས་པ་ལ་མྱུར་
བའི་ཕྱིར་རོ། །དེ་ལས་ལྡོག་སྟེ་བྱང་ཆུབ་ཀྱི་སེམས་ཀྱི་ཕྱོགས་ཙམ་ནའང་མེད་
ཅིང་དེའི་དྲི་ཙམ་ཡང་མི་བྲོ་བར་གཞུང་ལུགས་རབ་འབྱམས་ལ་མཁས་པ་དང་
འཆད་རྩོད་རྩོམ་གསུམ་སོགས་ལ་མཁས་པ་ནི་ཐེག་པ་ཆེན་པོའི་ཕྱོགས་ཙམ་་་་
དུའང་སླེབས་མེད་པར་མ་ཟད། ངན་སོང་དུ་ལྟུང་བ་ཡང་གང་མང་མང་ཡོད་
དོ། །བྱང་ཆུབ་སེམས་དཔའ་ཡིན་མིན་གྱི་མཚམས་དེ་གང་ནས་འཇོག་སྙམ་ན།
དེ་ནི་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་མ་སྐྱེས་ཀྱི་སྒོ་ནས་འཇོག་སྟེ་་་
339



་ བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ན་རྒྱལ་བའི་སྲས་དང་བྱང་ཆུབ་་་་་
སེམས་དཔར་གྱུར་ཡོད་ལ། སེམས་རིན་པོ་ཆེ་དེ་རྒྱུད་ལ་མ་སྐྱེས་ན་ནི་ཡོན་ཏན་
གཞན་གང་ཡོད་ཀྱང་བྱང་ཆུབ་སེམས་དཔའི་མ་ཡིན་ནོ། །དེས་ན་སྔགས་ཀྱི་ཐུན་
མོང་མ་ཡིན་པའི་འཇུག་སྒོ་དབང་ཡིན་ཡང་། མདོ་སྔགས་གང་གི་སྒོ་ནས་ཐེག་
པ་ཆེན་པོར་འཇུག་ཀྱང་འཇུག་སྒོ་ནི་བྱང་ཆུབ་ཀྱི་སེམས་འདི་ཁོ་ན་ཡིན་པས།
སེམས་རིན་པོ་ཆེ་འདི་སྐྱེས་ཙམ་ཉིད་ནས་ཐེག་པ་ཆེན་པོའི་སྒོར་ཚུད་པ་དང་་་་
བྱང་ཆུབ་སེམས་དཔའ་ཞེས་བྱ་བ་དང་། རྒྱལ་བའི་སྲས་པོ་ཞེས་བྱ་བའི་མིང་
ཐོབ་པ་ཡིན། འདིར་སེམས་འདི་སྐྱེས་ཙམ་ཉིད་ནས་ཞེས་པའི་ཙམ་སྒྲས་ནི་ཡོན་
ཏན་གཞན་དཔེར་ན་སྟོང་ཉིད་ཀྱི་ལྟ་བ་ལྟ་བུ་རྒྱུད་ལ་སྐྱེས་ཀྱང་ཞེས་པ་འདི་་་་
བཅད། ཐེག་ཆེན་གྱི་སྒོར་ཚུད་ཅེས་པ་ནི་དཔེར་ན་གྲྭ་ས་དང་སློབ་གྲྭ་ལྟ་བུར་
མཚོན་ན་དེ་དང་དེར་ཞུགས་ཟིན་པའི་དོན་དང་། རྒྱལ་བ་ནི་སངས་རྒྱས་ཀྱི་
མཚན་ལ་འཇུག མིང་ཐོབ་ཅེས་པའི་མིང་ལ་དངོས་མིང་དང་བཏགས་མིང་
གཉིས་ལས་འདིར་བྱང་ཆུབ་སེམས་དཔའི་དངོས་མིང་ཐོབ་པའི་དོན་ནོ། །
བཏགས་མིང་ལ་ངེས་པ་མེད་དེ། དཔེར་ན་མི་མང་བོའི་མིང་ལ་བྱམས་པ་དང་
འཇམ་དབྱངས། སྒྲོལ་མ་ཞེས་པ་སོགས་ཀྱི་མིང་བཏགས་པ་མཐའ་ཡས་པ་ཡོད་
ཀྱང་བྱམས་པ་བཏགས་ན་བྱམས་པ་དངོས་དང་འཇམ་དབྱངས་བཏགས་་་་་
འཇམ་དབྱངས་དངོས་མིན་པ་ལྟ་བུས་མཚོན་ནོ། །བྱང་ཆུབ་ཀྱི་སེམས་རིན་པོ་
ཆེ་འདི་རྒྱུད་ལ་སྐྱེས་ན་ཉན་ཐོས་དགྲ་བཅོམ་པ་དང་རང་རྒྱལ་དགྲ་བཅོམ་པ་་་
རྣམས་ཀྱང་ཟིལ་གྱིས་གནོན་པར་ནུས་ཏེ། ཉན་རང་དགྲ་བཅོམ་པའི་རྒྱུད་ན་ ་
340



གཞན་དོན་ཁུར་ཁྱེར་གྱི་བློ་གཏན་ནས་མེད་པ་ཡིན། དེ་རྣམས་ནི་ཞི་བའི་མཐའ་
ལ་ལྟུང་བ་ཤ་སྟག་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ཙམ་ཉིད་
ནས་གཞན་དོན་ཁུར་ཁྱེར་གྱི་བློ་ཐུགས་རྒྱུད་ལ་སྐྱེས་ཟིན་པ་ཡིན་ཙ་ན། ཉན་
རང་དགྲ་བཅོམ་རྣམས་ཀྱང་ཟིལ་གྱིས་གནོན་ནུས་པ་དང་མིའི་འགྲོ་བ་ཕར་་་་་
ཞོག་ལྷ་རྣམས་ཀྱིས་ཀྱང་ཕྱག་དང་མཆོད་པ་བྱེད་སའི་ཞིང་དམ་པར་འགྱུར་བ་
ཡིན་ཏེ། དཔེར་ན་བྱང་ཆུབ་ཀྱི་སེམས་རྒྱུད་ལ་སྐྱེས་མ་ཐག་པ་ཞིག་ཤིང་རྟ་ལ་
བཞུགས་ཡོད་ན། ཤིང་རྟ་དེ་འདྲུད་མཁན་གྱི་མི་གཞན་མ་རྙེད་པའི་ཚེ་ན་སངས་
རྒྱས་བཅོམ་ལྡན་འདས་དེའི་ཉེ་འགྲམ་དུ་བཞུགས་ཡོད་ཀྱང་ཤིང་རྟ་འདྲུད་བྱེད་
ཀྱི་ཐག་པ་དེ་སངས་རྒྱས་བཅོམ་ལྡན་འདས་ལ་སྤྲད་ནས་སངས་རྒྱས་ཀྱིས་དྲུད་
ཀྱང་ཆོག་པ་ཡིན་པར་གསུངས། དེ་ལྟར་བྱེད་ཆོག་པའི་རྒྱུ་མཚན་ནི་དཔེར་ན་
རྒྱལ་བོ་ཞིག་ལ་བུ་ཞིག་སྐྱེས་པའི་དབང་དུ་བཏང་ན། རྒྱལ་བོ་དེའི་ཤུལ་འཛིན་
ནམ་གདུང་རྒྱུད་འཛིན་མཁན་ཞིག་སྐྱེས་པ་དང་འདྲ་བའོ། །བྱང་ཆུབ་སེམས་
ཀྱིས་ཀུན་ནས་བསླངས་ཏེ་ཁྱི་ལ་ཟན་ཆིངས་གཅིག་སྦྱིན་པ་དང་། བྱང་ཆུབ་ཀྱི་
སེམས་ཀྱིས་མ་ཟིན་པའི་སྦྱིན་པ་དཔེར་ན་སྟོང་ཆེན་པོའི་འཇིག་རྟེན་གྱི་ཁམས་
ལ་གནས་པའི་སེམས་ཅན་ཐམས་ཅད་ལ་རིན་པོ་ཆེ་སྣ་ཚོགས་ཀྱིས་སྦྱིན་པ་་་་་་
བཏང་བ་གཉིས་ལས་བྱང་ཆུབ་ཀྱི་སེམས་ཀྱིས་ཟིན་ནས་ཁྱི་ལ་ཟན་ཆིངས་་་་་་་
གཅིག་གི་སྦྱིན་པའི་དགེ་བ་དེ་བརྒྱ་འགྱུར་གྱིས་རླབས་ཆེ་བ་ཡིན་ཞེས་མདོ་ལས་
གསུངས་ལ། མདོ་ལས་གསུངས་པ་རྣམས་ནི་སངས་རྒྱས་བཅོམ་ལྡན་འདས་ཀྱིས་
རྣམ་པ་ཐམས་ཅད་མཁྱེན་པའི་ཡེ་ཤེས་ཀྱི་སྤྱན་གྱིས་མངོན་སུམ་དུ་གཟིགས་་་་



ནས་ང་ཚོ་གདུལ་བྱ་རྣམས་ལ་ངོ་སྤྲོད་གནང་བ་ཡིན་ནོ། །བྱང་ཆུབ་ཀྱི་སེམས་
འདི་རྒྱུད་ལ་སྐྱེས་པ་ན་སྡིག་སྒྲིབ་མྱུར་དུ་བྱང་བ་སྟེ་ཚད་མེད་ཀྱི་ལས་ལྔ་སོགས་
སྡིག་ལྟུང་ཚབས་ཆེན་པོ་བསགས་ཡོད་ནའང་བྱང་ཆུབ་ཀྱི་སེམས་རྒྱུད་ལ་སྐད་་
ཅིག་ཙམ་ཞིག་སྐྱེས་པ་ཙམ་གྱིས་ཀྱང་སྡིག་སྒྲིབ་མཐའ་དག་སྦྱོང་བར་བྱེད་དེ། དེ་
ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་ངེས་པར་སྲེག་
པར་བྱེད། །ཅེས་གསུངས་པ་ལྟར་ཡིན་ནོ། །རང་དང་གཞན་གྱི་དོན་ཐམས་ཅད་
འབད་བརྩོན་མ་བྱས་པར་ངང་ངམ་ཤུགས་ཀྱིས་འགྲུབ་པར་འགྱུར། འོ་ན་ང་
ཚོས་ཞི་རྒྱས་དབང་དྲག་གི་ལས་གང་བསྒྲུབས་ནའང་མདོ་རྒྱུད་ལས་གསུངས་པ་
ལྟར་ཕན་ཡོན་ཇི་བཞིན་མིག་མཐོང་ལག་ཟིན་དུ་མི་འབྱུང་བ་དེ་དག་གང་གིས་
ལན་པ་ཡིན་ཞེ་ན། འདི་ནི་གཙོ་བོ་བྱང་ཆུབ་ཀྱི་སེམས་རིན་པོ་ཆེ་རྒྱུད་ན་མེད་པ་
འདིས་ལན་པ་རེད། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་ཡོད་ན་ནི་ལས་གང་
སྒྲུབ་མཐའ་དག་ངང་གིས་འགྲུབ་པར་འགྱུར་མོད། འོན་ཀྱང་། གཉིས་གསུམ་
བདུན་དུ་མངོན་པར་བརྗོད་ན། །བུ་འདོད་པས་ནི་བུ་འཐོབ་འགྱུར་ཞིང་། །
ནོར་འདོད་པས་ནི་ནོར་རྣམས་མྱུར་འཐོབ། །འདོད་པ་ཐམས་ཅད་འཐོབ་པར་
འགྱུར་ལ། །ཞེས་གསུངས་པ་ལྟར། སྒྲོལ་མའི་བསྟོད་པ་ཇི་འདྲ་ལན་མང་བོར་
བརྗོད་ཀྱང་བུ་འདོད་པ་ལ་བུ་དང་ནོར་འདོད་པ་ལ་ནོར་མི་འཐོབ་པའི་རྒྱུ་་་་་
མཚན་ཡང་། བྱང་ཆུབ་ཀྱི་སེམས་རིན་པོ་ཆེ་འདི་རྒྱུད་ན་མེད་པས་ལན་པ་་་་
ཡིན། དེ་ཡང་ཡིན་ཏེ། ལས་གང་སྒྲུབ་ཀྱང་འགྲུབ་བྱེད་ཀྱི་རྒྱུ་རྐྱེན་ངེས་པར་ཚང་
དགོས་ལ། དེ་མ་ཚང་བར་འགྲུབ་པའི་གནས་མེད་པ་དཔེར་ན། ཚོད་མ་ཞིག་
342



རྗོད་བར་མཚོན་ནའང་། དེ་ཞིམ་མངར་དང་ལྡན་པ་ཞིག་ཡོང་བར་འདོད་ན།
ཚྭ་ལ་སོགས་བྲོ་བ་སྐྱེད་བྱེད་འཛོམས་དགོས་ལ། དེ་མ་འཛོམས་པར་ཞིམ་པོ་ཡོང་
ཐབས་མེད་པ་བཞིན་ནོ། །དེའི་རྐྱེན་གྱིས་རྗེ་བླ་མས། ཆོས་ཐེག་པ་ཆེན་པོའི་ཆོས་
ཡིན་པས་མི་ཆོག་གི་གང་ཟག་ཐེག་པ་ཆེན་པོར་ཚུད་པ་ཞིག་གལ་ཆེ་གསུངས་པ་
ཡང་ཚུལ་འདི་ལ་དགོངས་ནས་གསུངས་པ་ཡིན། གསང་སྔགས་ཟབ་མོའི་གཞུང་
རྣམས་སུའང་ཞི་རྒྱས་དབང་དྲག་གི་ལས་རབ་འབྱམས་མང་བོར་གསུངས་ཡོད་
པ་རྣམས། གང་བསྒྲུབས་ཀྱང་སྤྱིར་ཕན་པ་མེད་པ་མིན་ཡང་རྒྱུད་ལས་ཇི་ལྟར་
གསུངས་པ་བཞིན་ད་ལྟ་ཉིད་དུ་འབྲས་བུ་མིག་མཐོང་ལག་ཟིན་དུ་འགྲུབ་པ་ཧ་
ཅང་དཀོན་པོ་ཡིན་པའི་རྒྱུ་མཚན་ཡང་བསྒྲུབ་བྱའི་ཆོས་ཀྱིས་ལན་པ་མ་ཡིན་་་་
པར་སྒྲུབ་པ་པོས་ལན་པ་ཡིན། དེས་ཇི་ལྟར་ལན་པ་ཡིན་ཞེ་ན། བྱང་ཆུབ་ཀྱི་
སེམས་རྒྱུད་ན་མེད་པ་འདིས་ལན་པ་སྟེ། གསང་སྔགས་ཟབ་མོའི་ཆོས་གང་སྒྲུབ་
ཀྱང་བྱང་ཆུབ་སེམས་དཔས་སྒྲུབ་དགོས་ཏེ། གསང་སྔགས་པ་ཞིག་ཡིན་ན་བྱང་
ཆུབ་ཀྱི་སེམས་རིན་པོ་ཆེ་རྒྱུད་ན་ཡོད་པ་གཞིར་བཞག་ཡིན་དགོས་ལ། ཐུན་མོང་
ལམ་སྦྱངས་སྔོན་དུ་སོང་ནས། གསང་སྔགས་རྡོ་རྗེ་ཐེག་པའི་ལམ་ལ་ཞུགས་ཤིང་
ལམ་ཉམས་སུ་ལེན་དགོས་པ་ཡིན་པས། བྱང་ཆུབ་ཀྱི་སེམས་རིན་པོ་ཆེ་རྒྱུད་ན་
མེད་པར་ང་གསང་སྔགས་པ་ཡིན་ཞེས་བརྗོད་པ་ནི་ཧ་ཅང་ཐ་ཤལ་བའི་སྤྱོད་་་་
ཚུལ་ཞིག་སྟེ། དཔེར་ན། གཞུང་ཤིང་མེད་པའི་མེ་ཏོག་ཅིག་བཞད་པར་རེ་བ་
བཞིན་དང་། ལོ་ཏོག་ལ་སྟེ་མ་བཟང་པོ་ཞིག་འདོད་ན། གཞུང་རྟ་ལ་བརྟེན་ནས་
བྱུང་དགོས་པ་ལས། གཞུང་ཤིང་མེད་པའི་སྙེ་མ་འབྱུང་བ་ནི་གནས་མེད་པ་
343



བཞིན་ནོ། །སེམས་རིན་པོ་ཆེ་འདི་རྒྱུད་ལ་ཡོད་ན་ཆོས་སྒྲུབ་པ་དང་ནོར་སྒྲུབ་
པ་དབང་སྡུད་དང་མངོན་སྤྱོད་ཞི་རྒྱས་དབང་དྲག་སོགས་རང་གཞན་གྱི་དོན་་་
ཐམས་ཅད་ཆེད་དུ་འབད་རྩོལ་ལ་བརྟེན་མ་དགོས་པར་འགྲུབ་པར་འགྱུར་ཏེ་་
དཔེར་ན། རྗེ་བཙུན་མི་ལ་རས་པའི་རྣམ་ཐར་དུ། ཁོང་ཉི་མ་འགའ་ཤས་ལ་
མཚམས་ལ་བཞུགས་ཏེ་བསྙེན་སྒྲུབ་ཅུང་ཟད་མཛད་པས་དྲག་པོའི་ལས་སྦྱོར་གྱི་
ནུས་པ་ཐོན་པ་དེ་ནི་གཙོ་བོ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་ཡོད་པ་
དེའི་སྟོབས་ཀྱིས་སོ་ཞེས་གསུངས་པ་བཞིན་སྔོན་བྱོན་དམ་པ་གོང་མ་རྣམས་ཀྱི་
རྣམ་ཐར་ཤིན་ཏུ་མང་བོ་བཞུགས་སོ། །སེམས་རིན་པོ་ཆེ་འདི་རྒྱུད་ལ་ཡོད་ན་
གནོད་པ་དང་བར་ཆད་གང་གིས་ཀྱང་མི་ཚུགས་ཏེ། བྱང་ཆུབ་ཀྱི་སེམས་རིན་པོ་
ཆེ་འདིའི་སྟོབས་ཀྱིས་མི་དང་མི་མ་ཡིན་པའི་གནོད་པ་དང་ཕྱི་ནང་གི་བར་ཆད་
དེ། ཕྱི་ཡི་བར་ཆད་ནི་འབྱུང་བ་བཞིའི་གནོད་པ་དང་། མི་དང་མི་མ་ཡིན་གྱི་
གནོད་པ། ནང་གི་བར་ཆད་ནི་ནད་ཡམས་གདོན་བགེགས་ཀྱི་བར་ཆད་ཀྱིས་
ཀྱང་མི་ཚུགས་སོ། །རྒྱུ་མཚན་འདི་ལ་བརྟེན་ནས། ད་ལྟ་བོད་ཀྱི་ས་གནས་སུ་གྲོང་
བ་རྣམས་ཀྱིས་བླ་མ་སྐྱེས་ཆེན་དམ་པ་མང་བོ་རང་གི་སྡེ་བའམ་རང་ཁྱིམ་དུ་་་་
ཞུས་ནས་ནན་གྱིས་ཞག་བཞུགས་གནང་བར་ཞུ་བ་ཡང་རྒྱུ་མཚན་འདི་ལ་་་་་་
བརྟེན་པ་ཡིན། འདི་ལྟ་བུའི་རྒྱུ་མཚན་གསལ་བོ་ཧ་མ་གོ་ཡང་གནའ་སྔ་མོའི་
བག་ཆགས་སམ་གོམས་སྟོབས་ཀྱིས་ཀྱང་ཡིན་ནོ། །སྐྱེས་ཆེན་དམ་པ་ཞིག་གྲོང་སྡེ་
ཞིག་ལ་ཕེབས་ནས་ཉིན་འགར་བཞུགས་ན། ནད་ཡམས་དང་མུ་གེ་འཁྲུག་རྩོད་
ལ་སོགས་པ་ནི་ངང་གིས་ཞི་བར་འགྱུར་ཞིང་། ལོ་ཏོག་མི་བཟང་བར་ལོ་ཉེས་ལྟ་
344



བུ་བྱུང་བ་དང་ལོ་ཏོག་ལ་སད་དང་སེར་བས་གནོད་པ་ལྟ་བུ་ཡོད་ནའང་གནོད་
པ་མཐའ་དག་ཞི་བར་འགྱུར་སྙམ་པའི་ལྟ་ཚུལ་ཡོད་པ་ནི། སྐྱེས་ཆེན་དམ་པ་དེ་
ཉིད་ཀྱི་ཐུགས་རྒྱུད་ན་བྱང་ཆུབ་ཀྱི་སེམས་རིན་པོ་ཆེ་ཡོད་པའི་དབང་གིས་རང་
གནས་གང་དུ་ཕེབས་ནའང་བཀྲ་ཤིས་བདེ་ལེགས་ཕུན་སུམ་ཚོགས་པ་འབྱུང་་་
བར་ངེས་ཞེས་ཡིད་ཆེས་རྙེད་དེ་ཞུས་པ་ཡིན། སྐྱེས་ཆེན་དམ་པ་དེའི་ཐུགས་རྒྱུད་
ན་བྱང་ཆུབ་ཀྱི་སེམས་ཡོད་ན་གང་དུ་ཕེབས་པའི་གནས་མཐའ་དག་ལ་བཀྲ་་་
ཤིས་བདེ་ལེགས་འབྱུང་ཐག་ཆོད་ཡིན་མོད། མེད་ན་འབྱུང་དཀའ་བར་སྣང་།
གལ་ཏེ་བྱང་ཆུབ་ཀྱི་སེམས་མེད་པ་ཞིག་ཡིན་ནའང་། ཡོན་བདག་གི་ངོས་ནས་
དེའི་རྒྱུད་ན་བྱང་ཆུབ་ཀྱི་སེམས་ཡོད་པའི་གང་ཟག་ཁྱད་པར་ཅན་ཡིན་སྙམ་་་
པའི་འདུ་ཤེས་ཡོད་ན། འདུ་ཤེས་དེས་ཀྱང་ཕན་ཆེན་པོ་ཐོགས་ངེས་པ་ཡིན་
ཏེ། འགྲོ་བའི་བདེ་སྐྱིད་ཐམས་ཅད་ཀྱང་བྱང་ཆུབ་ཀྱི་སེམས་ལ་རག་ལས་པས་
དཔེར་ན། ཞིང་ས་གཤིན་པོ་ལ་བརྟེན་ནས་ལོ་ཏོག་བཟང་བོ་འབྱུང་བའི་དཔེ་
བཞིན་འགྲོ་བའི་ཕན་བདེ་མ་ལུས་པ་བྱང་ཆུབ་ཀྱི་སེམས་རིན་པོ་ཆེ་ལ་བརྟེན་་་་
ནས་འབྱུང་བ་དང་། ས་ལམ་ཐམས་ཅད་མྱུར་དུ་རྫོགས་པ་སྟེ་བྱང་ཆུབ་
ཀྱི་སེམས་རིན་པོ་ཆེ་རྒྱུད་ལ་སྐྱེས་ན་ལམ་གཞན་གྱི་རྟོགས་པ་རྒྱུད་ལ་སྐྱེ་སླ་ཞིང་
མྱུར་ལ། དཔེར་ན། བསྐྱེད་རིམ་དང་རྫོགས་རིམ་གྱི་རྟོགས་པའང་རྒྱུད་ལ་སྐྱེ་སླ་
བོ་ཡིན་ཏེ། བསྐྱེད་རིམ་གྱི་རྟོགས་པ་རྒྱུད་ལ་སྐྱེ་བར་ལོ་ཡིས་ཚད་འཛིན་པ་སྟེ་
རིང་མཐའ་ཡིན་ན་ལོ་གསུམ་ལས་འགྱངས་མི་སྲིད་ལ། བསྐྱེད་རིམ་གྱི་རྟོགས་པ་
རྒྱུད་ལ་སྐྱེས་ན་རྫོགས་རིམ་གྱི་རྟོགས་པ་རྒྱུད་ལ་སྐྱེ་བ་ནི་ཟླ་གྲངས་བརྩི་བ་མ་་་
345



གཏོགས་ལོ་གྲངས་སོགས་མི་དགོས་པར་གསུངས་པས། སེམས་རིན་པོ་ཆེ་འདི་
རྒྱུད་ལ་སྐྱེས་ན་ཕན་ཡོན་མཐའ་ཡས་མུ་མེད་པའོ། །དེ་ཡང་སེམས་རིན་པོ་ཆེ་
འདི་སྐྱེས་ཙམ་ཉིད་ནས་ཐེག་པ་ཆེན་པོའི་སྒོར་ཚུད་པ་ཡིན་ཏེ། སེམས་རིན་པོ་
ཆེ་ཡོད་ན་ནི་མངོན་ཤེས་དང་རྫུ་འཕྲུལ་ལ་སོགས་པའི་ཡོན་ཏན་གང་ཡང་མེད་
པ། ཐ་ན་དབྱངས་གསལ་གྱི་ངོས་འཛིན་ཙམ་ཡང་མི་ཤེས་ཀྱང་ཐེག་པ་ཆེན་པོར་
འཇོག་ཅིང་མཐོང་ཐོས་དྲན་རེག་དོན་ལྡན་དུ་འགྱུར་ཏེ་མཐོང་ཐོས་དྲན་རེག་་
གང་བྱས་ཀྱང་འཁོར་བ་མཐའ་ཅན་དུ་འགྱུར་བའི་རྒྱུ་ཡིན་ནོ། །སེམས་རིན་པོ་
ཆེ་དེ་མེད་ན་ཡོན་ཏན་གཞན་ལྟ་ཞོག་གནས་ལུགས་སྟོང་བ་ཉིད་མངོན་སུམ་དུ་
རྟོགས་ཏེ་དེ་ལ་རྩེ་གཅིག་ཏུ་མཉམ་པར་བཞག་ནས་བསྒོམས་པས་ཉོན་སྒྲིབ་མ་
ལུས་པ་སྤངས་ནས་ཐེག་དམན་དགྲ་བཅོམ་པའི་གོ་འཕང་ཐོབ་ཀྱང་། ད་དུང་
ཐེག་པ་ཆེན་པོའི་སྒོར་མི་ཚུད་དེ། ཐེག་པ་ཆེ་ཆུང་གི་ཁྱད་པར་ནི་གནས་ལུགས་
རྟོགས་པའི་ལྟ་བ་དང་ཉོན་མོངས་སྤངས་པ་སོགས་ཀྱིས་འབྱེད་པ་མིན་པར།
བྱང་ཆུབ་ཀྱི་སེམས་རིན་པོ་ཆེ་ཁོ་ནས་འབྱེད་པ་ནི་རྒྱལ་བའི་བཀའ་ལས་འབྱུང་
བ་ལྟར་སློབ་དཔོན་ཀླུ་སྒྲུབ་ཀྱིས་གསུངས་ཤིང་། སྟོན་པའི་དགོངས་པ་མཐར་
ཐུག་དབུ་མ་ཐལ་འགྱུར་བའི་ལུགས་ལ་སྟོང་ཉིད་རྟོགས་པའི་ལྟ་བ་ནི་ཐེག་་་་་་
དམན་པའི་རྒྱུད་ནའང་ཡོད་པར་གསུངས། དེ་བཞིན་དུ་འཕགས་པ་ཡིན་མིན་
གྱི་ཁྱད་པར་ནི་སྟོང་ཉིད་རྟོགས་པ་ཙམ་གྱིས་མ་ཡིན་པར་སྟོང་ཉིད་མངོན་སུམ་
དུ་རྟོགས་མ་རྟོགས་ཀྱིས་སྒོ་ནས་འཇོག་སྟེ། ལམ་ལ་མ་ཞུགས་པ་ལའང་སྟོང་ཉིད་
རྟོགས་པ་ཡོད་པ་དང་། ཉན་ཐོས་ཚོགས་ལམ་དང་སྦྱོར་ལམ་གྱི་གནས་སྐབས་སུ་
346



་
སྟོང་ཉིད་རྟོགས་པ་ཡོད་ཀྱང་མངོན་སུམ་དུ་རྟོགས་པ་མེད་པས། འཕགས་པ་
ཡིན་ན་སྟོང་ཉིད་མངོན་སུམ་དུ་རྟོགས་པས་ཁྱབ་བོ། །དགེ་བཤེས་སྟོན་པ་ལ་
རྣལ་འབྱོར་བ་ཆེན་པོ་དཔལ་ལྡན་དགོན་པ་པས། ཁོ་བོ་ལ་རླུང་མཉམ་འཇུག་ལ་
སོགས་པའི་ཡོན་ཏན་འདི་དང་འདི་ཡོད་ཅེས་གསུངས་ཏེ། རླུང་མཉམ་འཇུག་
ནི་རླུང་སེམས་ཕྲ་མོ་ལ་དབང་འབྱོར་བ་སྟེ་དཔེར་ན་ཉིན་ཞག་མང་བོར་ཏིང་ངེ་
འཛིན་གཅིག་གིས་འདུག་པའམ་རླུང་ནང་དུ་སྡུད་ཐུབ་པ་ལ་སོགས་པའི་ཡོན་་
ཏན་འདི་དང་འདི་ཡོད་ཅེས་རྟོགས་པ་ཕུལ་བ་སྟེ་མཉམ་རྟོགས་ཀྱི་རྒྱུགས་ཕུལ་
བ་ན་འབྲོམ་རིན་པོ་ཆེས། ཁྱེད་ལ་རྣ་རྩར་རྔ་བོ་ཆེ་བརྡུངས་ཀྱང་མི་ཞིག་པའི་
སྒོམ་ཡོད་ཀྱང་བྱམས་པ་དང་སྙིང་རྗེ་བྱང་ཆུབ་ཀྱི་སེམས་མེད་ན་ཉིན་མཚན་དུ་
བཤགས་པ་བྱ་དགོས་པའི་སར་སྐྱེ་བ་ཡིན་གསུངས། དོན་ནི་རྣལ་འབྱོར་དགོན་
པ་བ་ཁྱེད་ལ་རྣ་བའི་རྩར་རྔ་བོ་ཆེ་བརྡུངས་ནའང་མི་ཞིག་པ་སྟེ་སློང་མི་ཐུབ་་་
པའི་ཏིང་ངེ་འཛིན་བརྟན་པོ་ཡོད་ཀྱང་བྱམས་སྙིང་རྗེ་བྱང་ཆུབ་ཀྱི་སེམས་མེད་
ན་དེ་ལ་ཧ་ལས་རྒྱུ་ཅང་མེད་པར་མ་ཟད། གཟུགས་མེད་དུ་སྐྱེ་བའི་རྒྱུར་འགྲོ་
ཉེན་ཆེ་བས་དེར་མི་སྐྱེ་བའི་ཆེད་ཉིན་མཚན་ཀུན་ཏུ་སྡིག་བཤགས་བྱ་དགོས་་་་
པའི་ཚད་ཡིན་ཅེས་པའོ། །དེར་མ་ཟད་བསྐྱེད་རིམ་གྱི་རྟོགས་པ་རྒྱུད་ལ་སྐྱེས་
ཀྱང་ཧ་ལས་རྒྱུ་མེད་དེ། དཔེར་ན། ཀྱེ་རྡོར་གྱི་རྣལ་འབྱོར་བ་ཞིག་གིས། ཀྱེ་
རྡོ་རྗེ་བསྒོམས་ནས་རྒྱུན་ཞུགས་ཀྱི་འབྲས་བུ་ཐོབ་པ་ཅན་ཞིག་ཡོད་ལ། དེ་ལ་
རྒྱུན་ཞུགས་ཀྱི་འབྲས་བུ་ཐོབ་པའང་ངེས་འབྱུང་གི་བསམ་པ་རྒྱུད་ན་ཡོད་པའི་
སྟོབས་ཀྱིས་ཡིན། དེ་ཙམ་ཡང་མེད་ན་རྒྱུན་ཞུགས་ཀྱི་འབྲས་བུ་ཕར་ཞོག དམྱལ་
347



བ་དང་གདོན་འདྲེ་གདུག་པ་ཅན་དུ་སྐྱེ་བ་ཡང་སྲིད་དོ། །དཔེར་ན་རྔ་ཁོག་ན་
དཔལ་རྡོ་རྗེ་འཇིགས་བྱེད་ཀྱི་བསྐྱེད་རིམ་བསྒོམས་ནས་མཐར་དྲེལ་ནག་ཅན་་་
ཞིག་ཏུ་སྐྱེས་ཞེས་པ་ཞིག་ཡོད་པ་དང་། རྒྱ་འདྲེ་སྦལ་བ་དགུ་བརྩེགས་ཅན་ཞིག་
ཏུ་སྐྱེས་པའི་ལོ་རྒྱུས་ཤིག་ཀྱང་ཡོད་དོ། །དེས་ན་བྱམས་པ་དང་སྙིང་རྗེའི་རྩ་བ་
ཅན་ནམ་གཉིས་ཚོགས་ཅན་གྱི་བྱང་ཆུབ་ཀྱི་སེམས་རིན་པོ་ཆེ་འདི་སྒོམ་ནས་་་་
རྒྱུད་ལ་སྐྱེས་པ་ཤིན་ཏུ་གལ་ཆེའོ། །ཡང་འབྲོམ་རིན་པོ་ཆེ་རྭ་སྒྲེང་དུ་སྐུ་ཁམས་
ཅུང་མི་བདེ་བའི་ཚུལ་མཛད་དེ་བཞུགས་པའི་དུས་སུ། རྣལ་འབྱོར་བ་ཆེན་
པོ་དགོན་པའི་རྩིག་པ་ལ་ཐགས་ཐོགས་མེད་པར་རྫུ་འཕྲུལ་གྱིས་ཕེབས་ཏེ་ལྷུན་
དྲིས་པས། འབྲོམ་གྱི་ཞལ་ནས། ཇོ་བོ་པ་ཁྱེད་གང་ངོ་ཚ་བའི་ཡན་ལག་དེས་
དྲེགས་སམ། སེམས་ཅན་བཞག་ནས་གར་ཆ་གསུངས་པ་སྟེ། ཇོ་བོ་པ་ནི་གུས་
པའི་འབོད་ཚིག་སྟེ་ཉེ་བའི་ཚིག་གིས་བོས་ནས། ཁྱོད་རྫུ་འཕྲུལ་གྱིས་ཐགས་
ཐོགས་མེད་པར་འགྲོ་བ་དེ་ངོ་ཚ་དགོས་པའི་གནས་ཤིག་ཡིན་པས་ཁྱེད་ཀྱིས་ད་
དུང་དེར་ཡོན་ཏན་དུ་རློམ་ནས་ང་རྒྱལ་སྐྱེས་སམ། ཁྱེད་ཀྱིས་སེམས་ཅན་རྣམས་
བཞག་ནས་གར་ཆ་སྟེ་གང་ལ་འགྲོ་རྒྱུ་ཡིན་ཞེས་གསུངས་སོ། །བྱང་ཆུབ་ཀྱི་
སེམས་རིན་པོ་ཆེ་དེ་སྐྱེས་ཙམ་ཉིད་ནས་བྱང་ཆུབ་སེམས་དཔའ་དང་རྒྱལ་བའི་
སྲས་པོ་ཞེས་མིང་ཐོབ་སྟེ། སྤྱོད་འཇུག་ལས། བྱང་ཆུབ་སེམས་སྐྱེས་གྱུར་ན་སྐད་
ཅིག་གིས། །འཁོར་བའི་བཙོན་རར་བསྡམས་པའི་ཉམ་ཐག་རྣམས། །བདེ་
གཤེགས་རྣམས་ཀྱི་སྲས་ཞེས་བརྗོད་བྱ་ཞིང་། །འཇིག་རྟེན་ལྷ་མིར་བཅས་པའི་
ཕྱག་བྱར་འགྱུར། །ཞེས་དང་། དེ་རིང་སངས་རྒྱས་རིགས་སུ་སྐྱེས། །སངས་རྒྱས་
348



སྲས་སུ་ད་གྱུར་ཏོ། །ཞེས་གསུངས་པའི་དོན་ནི། བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེས་པར་གྱུར་ན། སྐྱེས་མ་ཐག་པ་དེའི་སྐད་ཅིག་དེ་ཉིད་ནས་བཟུང་།
འཁོར་བའི་བཙོན་རར་ལས་དང་ཉོན་མོངས་པའི་འཆིང་བ་དམ་པོས་བསྡམས་
པའམ་བཅིངས་ཤིང་དེའི་དབང་གིས་སྡུག་བསྔལ་རྣམ་པ་གསུམ་ལ་སོགས་པའི་
སྡུག་བསྔལ་སྣ་ཚོགས་ཀྱིས་ཉེན་ཞིང་ཉམ་ཐག་པའི་སེམས་ཅན་རྣམས་ཏེ་དཔེར་
ན་མིག་ལོང་བར་གྱུར་པ་དང་རྐང་ལག་ཞ་བོ་ལྟ་བུ་ཞིག་ཡིན་ཡང་། བདེ་བར་
གཤེགས་པ་སྟེ་རྒྱལ་བོའི་སྲས་པོ་དང་བྱང་ཆུབ་སེམས་དཔའ་ཞེས་པའི་དངོས་་
མིང་ཐོབ་པར་འགྱུར་ཞིང་། དེར་མ་ཟད་མིང་དེ་དང་མཚུངས་པའི་དོན་ཁྱད་
པར་ཅན་འཇིག་རྟེན་པ་ལྷ་དང་མི་དང་ལྷ་མ་ཡིན་དང་བཅས་པའི་སྐྱེ་བོའི་་་་་་
ཚོགས་ཐམས་ཅད་ཀྱིས་ཕྱག་བྱ་བར་འོས་པའི་གནས་སུ་འགྱུར་བའོ། །ཞེས་དང་།
སྔོན་གྱི་སྐྱེ་བ་རྣམས་སུ་ཐོབ་མ་མྱོང་ལ་ནམ་ཡང་རྙེད་པར་དཀའ་བའི་རིན་ཆེན་
བྱང་ཆུབ་ཀྱི་སེམས་འདི་ད་རེས་ཐོབ་པས་ན། དལ་འབྱོར་དང་ལྡན་པའི་རྟེན་
འདི་ལེགས་པར་ཐོབ་པ་ཡིན་ལ། དུས་དེ་རིང་ནས་བཟུང་སངས་རྒྱས་ཀྱི་རིགས་
སུ་སྐྱེས་པ་སྟེ་བྱང་ཆུབ་སེམས་དཔའ་ཉིད་དུ་གྱུར་ལ་སྔོན་བདག་རྒྱལ་བའི་སྲས་
སུ་ནམ་ཞིག་གི་ཚེ་འགྱུར་སྙམ་དུ་སྨོན་པའི་གནས་སངས་རྒྱས་རྣམས་ཀྱི་གདུང་
འཚོབ་པའི་སྲས་སུ་ཡང་ད་ལྟ་ནས་གྱུར་པ་ཡིན། དེའི་རྐྱེན་གྱིས་བྱང་ཆུབ་ཀྱི་
སེམས་རིན་པོ་ཆེ་རྒྱུད་ལ་སྐྱེས་ཡོད་པ་ཞིག་གིས། ཆོས་སྐྱོང་ཞིག་ལ་འཕྲིན་སྐུལ་
བྱེད་ནའང་གང་བསྐུལ་ཡིད་བཞིན་དུ་སྒྲུབ་པ་དང་། གདོན་འདྲེ་གདུག་པ་ཅན་
ལྟ་བུ་ལ་བཀའ་བསྒོའམ་ཟིལ་གནོན་ལྟ་བུ་མཛད་ནའང་དེ་དེ་བཞིན་དུ་འགྲུབ་
349



པར་འགྱུར། སེམས་རིན་པོ་ཆེ་འདི་སྐྱེས་ཙམ་ཉིད་ནས་ཉན་རང་དགྲ་བཅོམ་
བདག་ཉིད་ཆེན་པོ་རྣམས་ཀྱང་རིགས་ཀྱི་སྟོབས་ཀྱིས་ཟིལ་གྱིས་གནོན་པར་ནུས་
ཏེ། དཔེར་ན་འཁོར་ལོས་བསྒྱུར་བའི་རྒྱལ་པོ་ལ་གླེན་ལྐུགས་སོགས་མ་ཡིན་པའི་
བུ་མཚན་ཉིད་དང་ལྡན་པ་ཞིག་བྱུང་ན། དེ་ལོ་ན་ཅི་འདྲ་ཆུང་ཡང་བློན་པོ་ལོ་ན་
ཤིན་ཏུ་རྒན་ཞིང་བློ་བཀོད་ལྡན་པ། འབྱོར་བ་རྒྱ་ཆེ་བ། རྒྱལ་སྲིད་ཀྱི་བྱ་གཞག་ལ་
མཆོག་ཏུ་མཁས་པ་ཇི་འདྲ་མང་བོ་ཡོད་ཀྱང་། དེ་མཐའ་དག་གིས་རྒྱལ་བོའི་བུ་
དེའི་རྐང་བ་ལ་མགོ་བོས་འདུད་པར་བྱེད། དེ་ལ་རྣམ་པ་ཀུན་ཏུ་བཀུར་བསྟི་
དང་རིམ་གྲོ་དང་གུས་པར་བྱེད་དགོས་ཀྱི། དེའི་གོང་དུ་འདུག་པ་དང་།
ཁྱད་གསོད་ཀྱི་ཚིག་སྨྲ་བ་སོགས་རྣམ་པ་ཀུན་ནས་མི་ནུས་པ་དེ་བུ་ཆུང་ངུ་དེས་
རིགས་ཀྱི་སྟོབས་ཀྱིས་ཟིལ་གྱིས་མནན་པ་ཡིན་ལ། བློ་རིག་དང་བཀོད་པ་སོགས་
ཀྱི་དབང་དུ་བྱས་ན་བུ་ཆུང་ངུ་དེས་བློན་པོ་རྒན་པ་མཁས་པ་དེ་དག་ལ་གང་་་་
ཡང་འགྲན་མི་བཟོད་དོ། །འདིར་གནའ་སྔ་མོའི་ལོ་རྒྱུས་ཀྱི་དབང་དུ་བཏང་ནས་
གསུངས་པ་ཡིན་ཏེ། སྔར་རྒྱ་ནག་གོང་མ་ཞན་ཐོང་དགུང་ལོ་གསུམ་གྱི་སྟེང་ནས་
རྒྱལ་སྲིད་ཀྱི་ཁྲི་ལ་བཞུགས་ཏེ་རྒྱལ་ས་བསྐྱངས། དེ་བཞིན་དུ་བྱང་ཆུབ་ཀྱི་སེམས་
རིན་པོ་ཆེ་སྐྱེས་མ་ཐག་པ་དེས་ཉན་རང་དགྲ་བཅོམ་བདག་ཉིད་ཆེན་པོ་རྣམས་
བློ་གྲོས་ཀྱི་སྟོབས་ཀྱིས་ཟིལ་གྱིས་གནོན་མི་ནུས་ཀྱང་། རིགས་ཀྱི་སྟོབས་ཀྱིས་ཟིལ་
གྱིས་གནོན་པ་ཡིན་ཏེ། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་ན་དཔེར་
ན་གོང་མ་རྒྱལ་བོའི་བུར་གྱུར་པ་བཞིན་དུ་སངས་རྒྱས་ཀྱི་རིགས་སུ་གྱུར་པའི་་་
ཕྱིར་རོ། །སེམས་རིན་པོ་ཆེ་དེ་སྐྱེས་མ་ཐག་ཏུ་འགྲོ་བ་ལྷ་དང་བཅས་པའི་མཆོད་
350



པའི་ཞིང་དུ་འགྱུར་ཏེ། སེམས་རིན་པོ་ཆེ་དེ་ཡང་ཐོག་མར་སྐྱེས་པ་ན་ཕྱོགས་
བཅུའི་རྒྱལ་བ་ཐམས་ཅད་ཀྱི་གདན་འགུལ་བ་དང་ཞིང་ཐམས་ཅད་རབ་ཏུ་་་་
གཡོ་བར་འགྱུར། འདིའི་མཚན་གཞི་ནི་དཔེར་ན་ཀློང་རྡོལ་བླ་མ་རིན་པོ་ཆེ་ངག་
དབང་བློ་བཟང་གི་ཐུགས་རྒྱུད་ལ་བྱང་ཆུབ་ཀྱི་སེམས་སྐྱེས་པའི་ལྟོས་སུ་ས་་་་་
འགུལ་ཆེན་པོ་ཞིག་བྱུང་བ་སྐབས་དེར་ཐུབ་བཀྭན་ཆོས་ཀྱི་ཉི་མས་ཆབ་ཤོག་་་་
ཅིག་ཕུལ་བ་ཐུབ་བཀྭན་གསུང་འབུམ་ན་གསལ། ཡང་དཔེར་ན་འཁོར་ལོས་
བསྒྱུར་བའི་རྒྱལ་བོ་ཆེན་པོར་བུ་ཞིག་སྐྱེས་པ་ན་རང་ཉིད་ཀྱི་རྒྱལ་སྲིད་འཛིན་་་
མཁན་ཞིག་སྐྱེས་པ་ཡིན་ཞེས་ཧ་ཅང་ཐུགས་དགྱེས་དགྱེས་མཛད་པ་དེ་བཞིན་་
དུ་བྱང་ཆུབ་སེམས་དཔའ་གཅིག་བྱུང་ནའང་སངས་རྒྱས་རྣམས་ཀྱིས་སེམས་་་
ཅན་མཐའ་དག་འདྲེན་པར་མཛད་པའི་ང་རང་ལྟ་བུ་ཞིག་བྱུང་བར་གྱུར་་་་་་་
དགོངས་ཏེ་ཐུགས་དགྱེས་པ་ཆེན་པོ་མཛད་ནས་བྱང་ཆུབ་སེམས་དཔའ་དེ་ལ་་
བྱིན་གྱིས་རློབ་པར་མཛད། འདིར་གདུང་འཚོབ་ཅེས་པ་ནི་དཔེར་ན་རྒྱལ་པོ་
ཆེན་པོ་ཞིག་ལ་རིགས་རྒྱུད་དམ་གདུང་རྒྱུད་འཛིན་མཁན་གྱི་བུ་མེད་པ་ལ། བུ་
ཞིག་གསར་དུ་སྐྱེས་པ་ན་རྒྱལ་བོ་དེའི་གདུང་འཚོབ་པ་སྟེ་རྒྱུན་མཐུད་པའི་དོན་
ནོ། །འདས་ཚིག་ལ་བསབས་ཏེ་འཚོབ་བྱེད༔ ལྟསབས་ཟིན་འབྲི། བྱང་ཆུབ་སེམས་
དཔའ་བདག་ཉིད་ཆེན་པོ་ཐམས་ཅད་ཀྱིས་ཀྱང་དེའི་སེམས་རིན་པོ་ཆེ་སྐྱེས་པ་
དེ་མཐར་ཕྱིན་པའི་ཐུགས་སྨོན་མཛད། ཚངས་པ་དང་བརྒྱ་བྱིན་ལ་སོགས་པའི་
འཇིག་རྟེན་པའི་ལྷ་མཐུ་བོ་ཆེ་ཐམས་ཅད་ཀྱིས་ཀྱང་བྱང་ཆུབ་སེམས་དཔའ་་་་
དེའི་རྐང་བ་ལ་སྤྱི་བོས་གཏུག་ཅིང་ཕྱག་འཚལ་བར་བྱེད། མཆོད་པའི་བྱེ་བྲག་སྣ་
351



ཚོགས་ཀྱིས་མཆོད་ཅིང་དེའི་ལུས་ལ་གཟི་བྱིན་སྐྱེད་པ་དང་བསམ་པ་ཐམས་་་་་
ཅད་འགྲུབ་པའི་གྲོགས་བྱེད་པར་རྒྱལ་བའི་མདོ་ལས་གསུངས་སོ། །དེ་ཡང་ཡིན་
ཏེ་ཆོས་ཀྱི་རྒྱལ་བོ་ཙོང་ཁ་བ་ཆེན་པོས་བྱང་ཆུབ་ལམ་རིམ་ཆེན་མོ་ཕྱག་རྩོམ་་་་
གནང་བའི་སྐབས་སུ། གཉན་ཆེན་ཐང་ལྷ་དང་ཕྱོགས་ལྷ་རྒྱུགས་པོ། འོ་དེ་གོང་
རྒྱལ་ལ་སོགས་པའི་ལྷ་མཐུ་བོ་་ཆེ་རྣམས་ཀྱིས་འབྲོག་པའི་ཚུལ་བཟུང་ནས་རྗེ་བླ་
མར་མར་ཆུར་རྩམ་པ་ལ་སོགས་པ་འཚོ་རྟེན་གྱ་ནོམ་པ་ཕུལ་ནས་བསྙེན་བཀུར་
བསྒྲུབས། ཕྱིས་སུ་ལམ་རིམ་ཆེན་མོ་བརྩམས་གྲུབ་ནས་འཇིག་རྟེན་པའི་ལྷ་མཐུ་
བོ་ཆེ་དེ་དག་གིས་ངེད་རྣམས་ཀྱི་མིང་དངོས་སུ་ཐོན་པར་མཛད་པའི་སྨོན་ལམ་
གནང་བར་ཞུ་ཞེས་ཞུས་པས། ལམ་རིམ་སྨོན་ལམ་དུ། ལམ་བཟང་སྒྲུབ་པའི་
མཐུན་རྐྱེན་སྒྲུབ་བྱེད་ཅིང་། །འགལ་རྐྱེན་སེལ་བྱེད་མི་དང་མི་མིན་ཀུན། །
ཞེས་མི་མིན་ཞེས་པའི་ཚིག་འབྱུང་དོན་ནི་རྒྱུ་མཚན་འདི་ལ་ཐུག་པ་ཡིན་པར་་་་
གསུངས། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་དེ་ལ་རྒྱལ་བ་རྣམས་
ཀྱང་བཀུར་བསྟི་དང་རིམ་གྲོ་མཛད་པར་བཞེད་ན་གཞན་རྣམས་ལྟ་ཅི་སྨོས།
རིམ་གྲོ་ནི་ད་ལྟའི་སྐབས་ཀྱི་ཞབས་འདེགས་སམ་ཞབས་ཞུའི་དོན་ཡིན། ཐ་ན་
རྙེད་བཀུར་ཏེ་རྒྱུ་ནོར་ལོངས་སྤྱོད་དང་གཞན་གྱི་གུས་བཀུར་དང་མཚན་སྙན་་
གྲགས་ཤིག་འདོད་ནའང་བྱང་ཆུབ་ཀྱི་སེམས་རིན་པོ་ཆེ་སྒོམ་པ་དེ་ལ་རྙེད་་་་་་
བཀུར་སྙན་གྲགས་རྒྱ་ཆེན་པོ་འབྱུང་ལ། བྱང་ཆུབ་སེམས་དཔའ་རྣམས་ཀྱིས་
འདི་ལྟར་འདོད་པ་མ་ཡིན་ཡང་རྙེད་བཀུར་ངང་གིས་འབྱུང་བ་ཡིན་ཏེ། སྐྱེས་
ཆེན་དམ་པ་རྣམས་གནས་གང་དུ་བཞུགས་པ་དང་གང་ལ་ཕེབས་ཀྱང་རུང་་་་
352



འགྲོ་བ་ཀུན་གྱིས་རང་དབང་མེད་པར་བཀུར་བའི་རྒྱུ་མཚན་ནི་བྱང་ཆུབ་ཀྱི་་་༌་
སེམས་རིན་པོ་ཆེ་རྒྱུད་ན་ཡོད་པའི་རྐྱེན་གྱིས་སོ། །འོན་ཀྱང་ཕལ་བ་རྣམས་ཀྱིས་
ཚེ་འདིའི་ཕུན་ཚོགས་ལ་ཆགས་ནས་རྙེད་བཀུར་སོགས་འབད་པ་ཆེན་པོས་་་་
བསྒྲུབས་ཀྱང་ཕྲན་ཚགས་ཙམ་མམ་ངན་ངོན་རེ་ཡང་འབྱུང་དཀའ་བའོ། །བྱང་
ཆུབ་ཀྱི་སེམས་རིན་པོ་ཆེ་འདི་ཡོད་ན་ཚོགས་བདེ་བླག་ཏུ་རྫོགས་པ་སྟེ་སངས་་་
རྒྱས་ཀྱི་གོ་འཕང་འཐོབ་པར་འགྱུར་ལ་བྱང་ཆུབ་ཀྱི་སེམས་བཅོས་མ་མིན་པ་་་
ཞིག་རྒྱུད་ལ་སྐྱེས་ན་ནམ་མཁའ་དང་མཉམ་པའི་སེམས་ཅན་ཐམས་ཅད་སྡུག་་
བསྔལ་ལས་བསྒྲལ། བདེ་བ་ཐམས་ཅད་དང་ལྡན་པ་ཞིག་བདེ་བའི་ནང་ནས་
ཀྱང་མཆོག་དང་རབ་དང་གོང་ན་མེད་པ་ཞིག་ཏུ་གྱུར་པ་ཆོས་ཀྱི་རྒྱལ་བོ་སངས་
རྒྱས་བཅོམ་ལྡན་འདས་ཀྱི་གོ་འཕང་ལ་འགོད་པར་འདོད་ནས་ཅི་བྱེད་སེམས་
ཅན་གྱི་དོན་དུ་བྱེད་པ་ཡིན་པས། དེའི་དགེ་བ་དེ་གཟུགས་སུ་གྲུབ་ན་སེམས་
ཅན་རེ་རེའི་སྟེང་ནས་དགེ་རྩ་ཁབ་རྩེ་ཙམ་རེ་བསྡུས་ཀྱང་སྟོང་གསུམ་འདིར་ག་
ལ་ཤོང་། དེ་ལྟར་ཡིན་པའི་རྒྱུ་མཚན་ནི་བྱང་ཆུབ་སེམས་དཔའི་བསམ་པ་ཧ་
ཅང་རྒྱ་ཆེ་བའི་དབང་གིས་ཡིན་ཏེ། ནམ་མཁའ་དང་མཉམ་པའི་བསམ་པ་དེ་ལྟ་
བུ་ཞིག་བཞུགས་པ་དང་སྒོ་གསུམ་གྱིས་ཅི་བྱེད་མཐའ་དག་བྱང་ཆུབ་ཀྱི་སེམས་
ཀྱིས་ཟིན་པའི་དབང་གིས་སེམས་ཅན་གྱི་དོན་དུ་བྱེད་པ་ཤ་སྟག་མ་གཏོགས་་་་
འབྱུང་མི་སྲིད་པས། དེའི་དགེ་བ་ནི་སྐད་ཅིག་མ་གཅིག་ལ་ཡིད་ལ་དྲན་པ་དང་
སྐད་ཅིག་མ་གཅིག་ལ་སྒོམ་པའི་དགེ་བ་ཡང་གཟུགས་སུ་གྲུབ་ན་སེམས་ཅན་ལ་
གྲངས་མེད་པས་དེ་རེ་རེའི་སྟེང་ནས་དགེ་བའི་རྩ་བ་ཕྲ་མོ་ཁབ་ཀྱི་རྩེ་མོ་ཙམ་རེ་
353



ཕྱོགས་གཅིག་ཏུ་སྤུངས་ནའང་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་་་་་
ཁམས་འདིར་ཤོང་མི་སྲིད་པ་ལྟ་བུ་ཡིན། སེམས་ཅན་གཅིག་ལ་དམིགས་ནས་
གནས་སྐབས་ཀྱི་སྡུག་བསྔལ་སེལ་བ་དང་བདེ་བ་དང་ཕྲད་འདོད་ཀྱི་བྱམས་པ་
དང་སྙིང་རྗེ་བཅོས་མ་མིན་པ་ཞིག་སྐྱེས་པ་ལའང་ཕན་ཡོན་མཐའ་ཡས་པ་ཞིག་
ཡོད་པར་གསུངས་ན་མཁའ་མཉམ་གྱི་སེམས་ཅན་ཐམས་ཅད་ལ་དེ་ལྟ་བུའི་་་་
བསམ་པ་སྐྱེས་ན་ཕན་ཡོན་ཚད་གཟུང་དུ་མེད་པ་ལྟ་ཅི་སྨོས། སེམས་ཅན་རྣམས་
ཀྱི་སྡུག་བསྔལ་སྣ་གཅིག་ཙམ་བསལ་བར་འདོད་པའི་སྙིང་རྗེ་བཅོས་མིན་ཞིག་་
སྐྱེས་ནའང་ཚེ་རབས་ཐོག་མེད་ནས་བསགས་པའི་སྔོན་གྱི་ལས་སྒྲིབ་རྒྱ་ཆེན་པོ་
རྣམས་མྱུར་དུ་དག་པ་དང་། སངས་རྒྱས་འཐོབ་པའི་རྒྱུའི་བསོད་ནམས་ཚད་
མེད་པ་རང་རྒྱུད་ལ་འབྱུང་བར་མཛད་པ་ཡིན་ཏེ་ཁྱིམ་བདག་མཛའ་བའི་བུ་་་
མོའི་གླེང་གཞི་སོགས་ཀྱིས་ཤེས་ལ། མཛའ་བའི་བུ་མོ་ནི་སྟོན་པ་བཅོམ་ལྡན་
འདས་དང་རྒྱུད་གཅིག་པ་སྟེ་སྟོན་པ་སངས་རྒྱས་སྔོན་སློབ་པ་ལམ་གྱི་གནས་་་་
སྐབས་ཀྱི་རྣམ་ཐར་ཡིན། དེའི་མིང་ལ་མཛའ་བའི་བུ་མོ་འདོགས་དོན་ནི་སྤྱིར་
མཛའ་བའི་བུ་མོ་འདི་བུ་ཞིག་ཡིན་མོད། སྐྱེ་བ་སྔ་མར་བུ་ཞིག་ཏུ་སྐྱེས་ཀྱང་ཚེ་
རིང་བོ་མ་རྟག་པས། སྐྱེ་བ་ཕྱི་མར་སླར་ཡང་བུ་ཞིག་ཏུ་སྐྱེས་པས་དགེ་དབང་
གིས་བསམ་བཞིན་བུ་མོའི་མིང་བཏགས་པ་ཡིན་ནོ། །དེ་ལྟར་ན་ནམ་མཁའི་
མཐའ་དང་མཉམ་པའི་སེམས་ཅན་ཐམས་ཅད་ལ་དམིགས་ནས་སྡུག་བསྔལ་་་
མཐལ་དག་སེལ་བ་དང་། གནས་སྐབས་དང་མཐར་ཐུག་གི་བདེ་བ་མཐའ་དག་
སྐྱེད་པར་འདོད་པའི་བསམ་པ་རླབས་པོ་ཆེ་དེ་ལྟ་བུ་བཅོས་མ་མ་ཡིན་པ་ཞིག་་
354



སྐྱེས་པ་ལ་ཕན་ཡོན་ཚད་གཟུང་དུ་མེད་པ་ལྟ་ཅི་སྨོས། དེའི་ཕྱིར་བདག་པས་
གཞན་གཅེས་པ་སྟེ་རང་གཅེས་པར་འཛིན་པའི་བློ་དེ་ཡལ་བར་དོར་ནས་་་་་་་
གཞན་གཅེས་པར་འཛིན་པའི་བསམ་པས་ཀུན་ནས་བསླངས་ཏེ་ནམ་མཁའི་་་
མཐའ་ཁྱབ་ཀྱི་སེམས་ཅན་གྱི་སྡུག་བསྔལ་མཐའ་དག་སེལ་བ་དང་གནས་སྐབས་
དང་མཐར་ཐུག་གི་བདེ་བ་མཐའ་དག་སྐྱེད་པའི་ཁུར་སུ་ལ་བབས་ཤེ་ན། རང་
ལ་བབས་ཡོད་པར་འདོད་དེ། ཁུར་དུ་ཁྱེར་བ་སྟེ་རང་གི་འགན་ཁུར་དུ་བླངས་
ནས་འདི་ལྟ་བུའི་བསམ་པ་ལ་བདག་པས་གཞན་གཅེས་པའམ་བདག་གཞན་་་་
མཉམ་བརྗེའི་བྱང་ཆུབ་ཀྱི་སེམས་ཞེས་པ་ཡིན། བྱང་ཆུབ་ཀྱི་སེམས་རིན་པོ་ཆེ་
དེ་བསྐྱེད་ནས་བཅོས་མ་མིན་པ་ཞིག་རྒྱུད་ལ་སྐྱེས་ན་སྒོ་གསུམ་གྱི་བྱ་བ་ཅི་བྱེད་
མཐའ་དག་སེམས་རིན་པོ་ཆེ་དེ་འཕེལ་བ་དང་རྒྱས་པའི་ཐབས་སུ་འགྱུར་བ་ཤ་
སྟག་ཡིན་ནོ། །སངས་རྒྱས་ཀྱི་གོ་འཕང་རིན་པོ་ཆེ་འཐོབ་བྱེད་ཀྱི་རྒྱུ་ཚོགས་
མཐའ་ཡས་པ་དང་མུ་མེད་པ་གསུངས་ཡོད་པ་ཐམས་ཅད་ལས་མྱུར་དུ་རྫོགས་
པར་བྱེད་པའི་ཐབས་དམ་པ་གང་ཡིན་ཞེ་ན། དེ་ཡང་བྱང་ཆུབ་ཀྱི་སེམས་རིན་
པོ་ཆེ་སྐྱེད་པར་བྱེད་པ་འདི་ཡིན་ཏེ། དཔའ་བྱིན་གྱིས་ཞུས་པའི་མདོ་དང་ལག་
བཟང་གིས་ཞུས་པའི་མདོ་དང་། སྡོང་བོ་བཀོད་པའི་མདོ་སོགས་ལས་གསལ་
བར་གསུངས་ཡོད་པས། འདིར་མདོ་ལུང་རྣམས་བཀོད་ན་མང་བར་འགྱུར་བས་
དེ་དག་ལས་ཤེས་དགོས། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ན་དེ་ལྟ་
བུའི་ཕན་ཡོན་འབྱུང་བའི་རྒྱུ་མཚན་ཕྲ་ཞིང་ཞིབ་པ་རྣམས་མགོན་པོ་ཀླུ་སྒྲུབ་་་
ཀྱིས་མཛད་པའི་དབུ་མ་རིན་ཆེན་ཕྲེང་བ་ལས་གསལ་བར་གསུངས་པས་དེ་་་་
355



ནས་ཤེས་པར་བྱའོ། །
བྱང་ཆུབ་ཀྱི་སེམས་བཅོས་མ་མིན་པ་རྒྱུད་ལ་སྐྱེས་ན། དེ་ནས་བཟུང་སྟེ་
བྱང་ཆུབ་སེམས་དཔའ་དེ་ཐ་ན་གཉིད་ལོག་པའི་གནས་སྐབས་ཚུན་ཆད་དུའང་
བསོད་ནམས་རླབས་ཆེན་པོ་ནམ་མཁའ་དང་མཉམ་པ་རྒྱུན་ཆད་མེད་པར་་་་་
འབྱུང་། དེ་ལྟར་འབྱུང་བའི་ཁུངས་ནི་སྤྱོད་འཇུག་ལས། གང་ནས་བཟུང་སྟེ་
སེམས་ཅན་ཁམས། །མཐའ་ཡས་རབ་ཏུ་བསྒྲལ་བའི་ཕྱིར། །མི་ལྡོག་པ་ཡི་སེམས་
ཀྱིས་སུ། །སེམས་དེ་ཡང་དག་བླངས་གྱུར་པ། །དེ་ནས་བཟུང་སྟེ་གཉིད་ལོག་
གམ། །བག་མེད་གྱུར་ཀྱང་བསོད་ནམས་ཤུགས། །རྒྱུན་མི་ཆད་པར་དུ་མ་ཞིག །
ནམ་མཁའ་མཉམ་པ་རབ་ཏུ་འབྱུང་། །ཞེས་གསུངས་ལ།དོན་ནི་གང་ནས་བཟུང་
སྟེ་ཞེས་པ་ནི་གཞན་དུ་འཇུག་པའི་སྡོམ་པ་བཟུང་བ་ལ་གོ་བ་སོགས་འཕྲོས་་་་་
བཤད་མང་དུ་སྣང་ཡང་། འདིར་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་
ནས་བཟུང་སྟེ་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་སྒྲིབ་
གཉིས་ཀྱི་འཇིགས་པ་ལས་རབ་ཏུ་བསྒྲལ་བའི་ཕྱིར། མི་ལྡོག་པའི་སེམས་ཏེ་ནམ་
ཡང་འགྱུར་ལྡོག་མེད་པའི་སེམས་བརྟན་པོས། སེམས་དེ་ཡང་དག་བླངས་གྱུར་
པ་སྟེ་བྱང་ཆུབ་ཀྱི་སེམས་རིན་པོ་ཆེ་དེ་རྒྱུད་ལ་སྐྱེས་པར་གྱུར་པ་ན། དུས་དེ་ནས་
བཟུང་སྟེ་སེམས་དེ་མ་ཉམས་པར་ཡོད་ཕྱིན་ཆད་གཉིད་ལོག་པའམ་རྩོད་རིག་་
རྩེ་བའམ་སེམས་རྣམ་པར་གཡེང་བས་བག་མེད་པར་གྱུར་ཏམ། ཀྱང་གི་སྒྲས་
བསྡུས་པ་བརྒྱལ་བའམ་ར་རོ་བའམ་འགྲོའམ་འགྲེང་ངམ་འདུག་ཀྱང་རུང་ཚུལ་
ཁྲིམས་རྣམ་པ་གསུམ་དུ་གཏོགས་པའི་བསོད་ནམས་དགེ་བའི་ཤུགས་རྒྱ་ཆེ་ལ་
356



རྒྱུན་མི་ཆད་ཅིང་ཟད་མི་ཤེས་པ་རྣམ་པ་དུ་མ་ཞིག་སྐད་ཅིག་རེ་རེ་ལའང་བར་
མ་ཆད་པར་འབྱུང་ལ། དེ་ཡང་ཚད་བཟུང་དུ་མེད་པ་ནམ་མཁའ་དང་མཉམ་
བར་རབ་ཏུ་འབྱུང་ངོ་། །ཞེས་གསུངས་ཏེ་སྤྱོད་འཇུག་གི་ཁུངས་ཡང་མདོ་ཡིན་
པས། འགྲེལ་ཆེན་བློ་བཟང་དགོངས་རྒྱན་དུ་མདོ་ལུང་རྣམས་དྲངས་ཏེ་བཀོད་
འདུག་པས་དེ་ལས་ཤེས་པར་བྱའོ། །
དེ་ཡང་གཞུང་རྣམས་བྱང་ཆུབ་ཀྱི་སེམས་བསྐྱེད་པའི་ཕན་ཡོན་དང་། མ་
བསམས་པའི་ཉེས་དམིགས་སོགས་འདི་དང་འདི་ལྟ་བུ་འབྱུང་ཞེས་གསུངས་པ་
ནི་ཚད་མའི་སྐྱེས་བུ་སྟོན་པ་བཅོམ་ལྡན་འདས་ཁོ་ནས་ཐག་བཅད་པ་མ་་་་་་་
གཏོགས། གཞན་བྱང་སེམས་ས་བཅུ་བ་བ་རྣམས་ཀྱིས་ཀྱང་ཐག་གཅོད་མི་ཐུབ།
འོ་ན་བྱང་ཆུབ་ཀྱི་སེམས་ཀྱི་ཕན་ཡོན་རྣམས་སྤྱོད་འཇུག་ལས་གསུངས་པ་མ་་་
ཡིན་ནམ་ཞེ་ན། དེ་ལྟར་ཡིན་མོད། འདི་རྒྱལ་སྲས་ཞི་བ་ལྷས་ཐག་བཅད་པ་མ་
ཡིན་ཏེ། རྒྱལ་བའི་བཀའ་ས་བོན་བྱས་ནས་གསུང་ཙ་ན། སྤྱོད་འཇུག་གི་དབུར་
སྔོན་ཆད་མ་བྱུང་བའང་འདིར་བརྗོད་མེད། །ཅེས་གསུངས་པའི་ཕྱིར་རོ།།
བྱང་ཆུབ་ཀྱི་སེམས་རིན་པོ་ཆེ་འདིའི་མཐུས་ནམ་མཁའི་མཐའ་དང་་་་་་་
མཉམ་པའི་སེམས་ཅན་གཅིག་ཀྱང་མ་ལུས་པར་ཐམས་ཅད་ཀྱི་དོན་དུ་རང་་་་་
གིས་རྫོགས་པའི་སངས་རྒྱས་ཀྱི་གོ་འཕང་འཐོབ་པར་འདོད་པའི་བློ་སྟེ། ་ཀུན་
རྫོབ་བྱང་ཆུབ་ཀྱི་སེམས་རིན་པོ་ཆེ་དེ་ལའང་བཅོས་མ་དང་བཅོས་མ་མིན་པ་་་
གཉིས་ལས། བྱང་ཆུབ་ཀྱི་སེམས་དངོས་གནས་པའམ་དངོས་གཞི་ནི་སེམས་
བཅོས་མ་མིན་པ་དེ་ཡིན་ཡང་། སེམས་དེ་འབྱུང་བ་ལ་དང་པོ་སེམས་བཅོས་མ་
357



ཞིག་བསྐྱེད། དེ་ནས་རིམ་གྱིས་ཡང་ཡང་གོམས་པ་སོང་ནས། གོམས་པ་བྱང་ཆུབ་
པ་ན་རྩོལ་མེད་ཀྱི་མྱོང་བ་ཐོབ་པ་ཡིན་པས། རྩོལ་མེད་ཀྱི་མྱོང་བ་དེ་ནི་བྱང་ཆུབ་
ཀྱི་སེམས་དངོས་གནས་པ་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་ལ་རྩོལ་མེད་
ཀྱི་མྱོང་བ་ཐོན་པ་དང་། ཐེག་ཆེན་གྱི་ལམ་དུ་ཞུགས་པ། ཐེག་ཆེན་ཚོགས་ལམ་
ཆུང་ངུ་ཐོབ་པ་རྣམས་དུས་མཉམ་ཡིན། དེས་ན་བྱང་ཆུབ་ཀྱི་སེམས་བཅོས་མ་
མིན་པ་ཞིག་སྐྱེས་ན་རབ་ཀྱི་རབ་ཡིན་ཡང་། གལ་ཏེ་བཅོས་མ་ཙམ་ཞིག་གིས་
ཟིན་པ་ཡིན་ནའང་། དེས་ཀུན་ནས་བསླངས་ཏེ་བྱ་རོག་ལ་ཟན་ཆངས་གཅིག་
གམ་རྩམ་པ་ཆངས་བུ་གཅིག་གིས་སྦྱིན་པ་བཏང་བ་ལྟ་བུའི་དགེ་རྩ་ཆུང་ངུ་ཞིག་
བྱས་ཀྱང་། དེའི་དགེ་བའི་འབྲས་བུ་ནམ་ཡང་འཛད་པའམ་ཚར་རྒྱུ་མེད་པར་མ་
ཟད་གོང་ནས་གོང་འཕེལ་དུ་འགྱུར་རོ། །དགེ་བའི་འབྲས་བུ་མི་འཛད་པ་དང་
དགེ་འབྲས་གོང་ནས་གོང་དུ་འགྲོ་བའི་རྒྱུ་ནི་བྱང་ཆུབ་ཀྱི་སེམས་ཀྱིས་ཟིན་པ་་་
དང་གཅིག དགེ་བ་རྫོགས་པའི་བྱང་ཆུབ་ཏུ་བསྔོ་བ་དང་འདི་གཉིས་སོ། །དེ་
ལས་ལྡོག་སྟེ་དགེ་བ་རྒྱ་ཆེན་པོ་བྱས་ཀྱང་བྱང་ཆུབ་ཀྱི་སེམས་ཀྱིས་མ་ཟིན་ཞིང་་
དགེ་བ་རྫོགས་བྱང་དུ་མ་བསྔོས་ན་གོང་ནས་གོང་འཕེལ་དུ་མི་འགྱུར་བར་མ་་་
ཟད་དགེ་འབྲས་རྣམས་འཛད་ཀྱང་སླ་བ་ཡིན་ནོ། །དེ་གསལ་བྱེད་ཀྱི་དཔེ་ནི།
བྱང་ཆུབ་ཀྱི་སེམས་ཀྱིས་རྩིས་མ་ཟིན་པའི་འཁོར་བའི་གནས་འདི་ན་སྦྱིན་པ་་་
གཏོང་བ་དང་ཚུལ་ཁྲིམས་སྲུང་བ་ལ་སོགས་པ་དགེ་བ་རྒྱ་ཆེན་པོ་བྱས་ནའང་་་་
ཕལ་ཆེར་བར་སྐབས་སུ་ཆུད་འཛའ་བ་སྟེ་ཟད་པའམ་མེད་པར་འགྱུར་བ་མང་
ཞིང་། ཆུད་མ་ཟོས་པའམ་མེད་པར་མ་སོང་ཡང་མོ་དྲེལ་དང་ཆུ་ཤིང་དང་སྨྱུག་
358



མ་བཅས་ལ་འབྲས་བུ་མི་ཆགས་ལ། ་ ་ ་ བརྒྱ་ལ་གལ་ཏེ་འབྲས་བུ་ཆགས་པ་ན་
བསྐམ་པར་འགྱུར་བ་བཞིན་རང་རང་གི་འབྲས་སུ་ཕྱུང་ནས་ཟད་པར་འགྱུར་་
ལ། འདིའི་འབྲས་བུ་ཟད་ཚུལ་ནི། བདེ་འགྲོའི་རྟེན་བཟང་འཐོབ་ཆེད་དུ་མི་དགེ་
བཅུ་སྤོང་གི་ཚུལ་ཁྲིམས་བསྲུང་བ་ན། དེའི་འབྲས་བུ་མངོན་མཐོའི་གོ་འཕང་
འཐོབ་པར་འགྱུར་མོད། འོན་ཀྱང་གོ་འཕང་དེ་ཐོབ་པ་ཙམ་གྱིས་སྔོན་བསགས་
ཀྱི་དགེ་རྩ་ཐམས་ཅད་ཟད་པར་འགྱུར་བ་དང་། སྦྱིན་པའི་འབྲས་བུ་ནི་ལོངས་
སྤྱོད་རྒྱས་པས། ། རང་གིས་སྔོན་སྦྱིན་པ་གང་བྱིན་པའི་འབྲས་བུ་ལ་རང་གི་
ཚེ་སྟོད་དམ་ཚེ་སྨད་གང་རུང་ལ་ལོངས་སྤྱོད་རྒྱས་པ་ཙམ་གྱིས་ཟད་པར་འགྱུར་
ལ། འོན་ཀྱང་བྱང་ཆུབ་ཀྱི་སེམས་རིན་པོ་ཆེས་ཟིན་པའི་དགེ་རྩ་རྣམས་ལྗོན་པ་
བཟང་བོར་ཏེ་འབྲས་ཤིང་ལ་འབྲས་བུ་ཆགས་ནས་གོང་འཕེལ་དུ་འགྱུར་་་་་
ལྟར་ནམ་ཡང་ཟད་པ་མེད་པར་ཆེས་ཆེར་འཕེལ་བར་འགྱུར། དེ་ལྟར་འགྱུར་
བའི་ཁུངས་ནི། སྤྱོད་འཇུག་ལས། དགེ་བ་གཞན་ཀུན་ཆུ་ཤིང་བཞིན་དུ་ནི། །
འབྲས་བུ་བསྐྱེད་ནས་ཟད་པར་འགྱུར་བ་ཉིད། །བྱང་ཆུབ་སེམས་ཀྱི་ལྗོན་ཤིང་
རྟག་པར་ཡང་། །འབྲས་བུ་འབྱིན་པས་མི་ཟད་འཕེལ་བར་འགྱུར། །ཞེས་
གསུངས་ལ། དོན་ནི་བྱང་ཆུབ་སེམས་ཀྱིས་མ་ཟིན་པ་དང་བསྔོ་སྨོན་རྣམ་དག་གི་
རྒྱས་མ་ཐེབས་པའི་དགེ་བ་གཞན་ཀུན་ནི་སྙིང་བོ་མེད་པའི་ཆུ་ཤིང་བཞིན་དུ་་་
རང་རང་གི་འབྲས་བུ་སྐྱེད་པ་ཙམ་གྱིས་ཟད་པར་འགྱུར་བ་ཁོ་ན་ཉིད་དོ། །བྱང་
ཆུབ་སེམས་ཀྱི་དཔག་བསམ་གྱི་ཤིང་སོགས་འབྲས་བུ་ཅན་གྱི་ལྗོན་ཤིང་བཟང་་་
བོ་ལས་ལོ་རེ་བཞིན་དུ་འབྲས་བུ་འབྱུང་ཡང་དེ་ཙམ་གྱིས་ཟད་པར་མི་འགྱུར་བ་
359



དེ་བཞིན་དུ་བྱང་ཆུབ་སེམས་ཀྱི་མཐུས་ཡོངས་སུ་ཟིན་པའི་དགེ་བ་ནི་གནས་་་
སྐབས་ལྷ་དབང་དང་འཁོར་ལོས་བསྒྱུར་རྒྱལ་ལྟ་བུ་སོགས་ལྷ་མིའི་བདེ་འབྲས་་
རྒྱ་ཆེན་པོ་བསྐྱེད་པ་ནས་མཐར་བླ་ན་མེད་པའི་བྱང་ཆུབ་ཆེན་པོ་བསྐྱེད་པའི་་་
བར་གྱི་དུས་རྟག་ཏུ་འབྲས་བུ་འབྱིན་ཡང་བྱང་ཆུབ་སེམས་ཀྱི་སྟོབས་ལས་སླར་
ཡང་དགེ་བ་རྒྱུན་ཆགས་སུ་འབྱུང་ལ། དེ་དག་གིས་ཀྱང་འབྲས་བུ་རྒྱུན་ཆད་མེད་
པར་འབྱིན་པས་ན་ནམ་ཡང་མི་ཟད་ཅིང་ལྷག་པར་གོང་ནས་གོང་དུ་འཕེལ་་་་
བར་འགྱུར། འདིར་བྱང་ཆུབ་ཀྱི་སེམས་རིན་པོ་ཆེ་ནི་འབྲས་བུ་ཆགས་པའི་ལྗོན་
རྣམ་པ་མཆོག་ལྟ་བུར། །མི་གཙང་ལུས་འདི་བླངས་ནས་རྒྱལ་བའི་སྐུ། །རིན་ཆེན་
རིན་ཐང་མེད་པར་བསྒྱུར་བས་ན། །བྱང་ཆུབ་སེམས་ཞེས་བྱ་བར་རབ་བརྟན་
གཟུང་། །ཞེས་གསུངས་པའི་དོན་ནི། དངུལ་ཆུའི་རིགས་གསེར་འགྱུར་གྱི་རྩི་ཞེས་
བྱ་བ་དེ་ཡི་རྣམ་པའམ་བྱེ་བྲག་ཉུང་ངུ་སྲང་གཅིག་གིས་ཀྱང་ལྕགས་སྲང་སྟོང་་་
གསེར་བཟང་བོའི་མཆོག་ཏུ་བསྒྱུར་ནུས་པ་ལྟ་བུ་སྟེ་དེ་དང་འདྲ་བར། སེམས་
བསྐྱེད་ཀྱི་རྩིས་ཟིན་ན་ཕ་མའི་ཁུ་ཁྲག་སོགས་མི་གཙང་བའི་རྒྱུ་ལས་བྱུང་ཞིང་མི་
གཙང་བའི་བཟའ་བཏུང་གིས་གསོས་པ་ངོ་བོ་མི་གཙང་བ་མང་བོའི་རང་་་་་་
བཞིན་དུ་གྱུར་པའི་ལུས་དམན་པ་འདི་ལྟ་བུ་བླངས་ནས་བཟུང་ཡོད་པ་དེ་ཉིད་
ཀྱང་མཐར་ཐུག་བསོད་ནམས་བརྒྱ་ལས་གྲུབ་པའི་རྒྱལ་བའི་སྐུ་རིན་ཐང་མེད་་
པ་དགོས་འདོད་ཐམས་ཅད་འབྱུང་ཞིང་རྒུད་པའི་སྡུག་བསྔལ་ཐམས་ཅད་ལས་
སྐྱོབ་ནུས་པའི་ཡོན་ཏན་དང་ལྡན་པར་བསྒྱུར་བས་ན་གསེར་འགྱུར་གྱི་རྩི་ཁྱད་
360



པར་ཅན་ལྟ་བུའི་བྱང་ཆུབ་ཀྱི་སེམས་རིན་པོ་ཆེ་ཞེས་བྱ་བ་འདི་རབ་ཏུ་བསྐྱེད་་
ནས་མི་ཉམས་པར་བརྟན་པོར་ཟུངས་ཤིག་ཅེས་པའོ།：།འདིར་མི་གཙང་ལུས་
འདི་བླངས་ནས་རྒྱལ་བའི་སྐུར་བསྒྱུར་ཞེས་པ་ནི་སོ་སྐྱེ་ཐ་མལ་རང་ག་བའི་མི་་
གཙང་བའི་ལུས་འདི་སངས་རྒྱས་ཀྱི་སྐུར་འགྱུར་བའི་དོན་མ་ཡིན་པར། མི་
གཙང་བའི་ལུས་འདི་ལ་བརྟེན་ནས་རྒྱལ་བའི་སྐུ་རིན་ཐང་མེད་པ་འགྲུབ་པའི་
དོན་ནོ། །འོ་ན་གང་བསྒྱུར་དགོས་པ་ཡིན་ཞེ་ན། མི་ཤིགས་པའི་རླུང་སེམས་ཕྲ་མོ་
དེ་བསྒྱུར་དགོས་སོ། །་་་་་ ་
སེམས་རིན་པོ་ཆེ་འདི་ཡོད་ན་སྡིག་པ་ཐམས་ཅད་མྱུར་དུ་འབྱང་བར་་་་་
འགྱུར་ཏེ། བྱང་ཆུབ་ཀྱི་སེམས་རིན་པོ་ཆེ་དངོས་གཞི་རྒྱུད་ལ་སྐྱེས་ན་ལྟ་ཅི་སྨོས།
བྱང་ཆུབ་ཀྱི་སེམས་བཅོས་མ་ཙམ་ཞིག་རྒྱུད་ལ་ལན་གཅིག་བསྐྱེད་པའི་མཐུས་་
ཀྱང་། ཕམ་པ་བཞི་བསགས་པ་དང་མཚམས་མེད་ཀྱི་ལས་ལྔ་ལ་སོགས་པའི་ཉེས་
པ་ཆེན་པོ་རྣམས་ཀྱང་མྱུར་དུ་སྦྱོང་བ་སྟེ་འདག་པར་བྱེད་ནུས་ན། སྡིག་སྒྲིབ་
གཞན་རྣམས་ལྟ་ཅི་སྨོས་ཏེ། སྤྱོད་འཇུག་ལས། སྡིག་པ་སྟོབས་ཆེན་ཤིན་ཏུ་མི་
བཟད་པ། །དེ་ནི་རྫོགས་པའི་བྱང་ཆུབ་སེམས་མིན་པ། །དགེ་གཞན་གང་གིས་
ཟིལ་གྱིས་གནོན་པར་འགྱུར། །ཞེས་གསུངས་ཏེ་དོན་ནི། སྡིག་པ་སྟོབས་ཆེན་པོ་
སྟེ་མདོ་ལུགས་ལ་ཕམ་པའི་ལྟུང་བ་བཞི་དང་མཚམས་མེད་ཀྱི་ལས་ལྔ་ནི་སྡིག་པ་
ཧ་ཅང་ཆེན་པོར་བགྲང་བ་དང་། སྔགས་ནས་རྡོ་རྗེ་སློབ་དཔོན་ལ་དམོད་པ་
ཉེས་པའི་ལྕི་ཤས་སམ་མཐར་ཐུག་གམ་ཡང་རྩེར་བགྲང་། །ཕམ་པ་བཞི་ནི་བསྙེན་
པར་རྫོགས་པ་ལ་མ་གཏོགས་འབྱུང་རྒྱུ་མེད་པས། བསྙེན་པར་རྫོགས་པ་ལ་ཕམ་
361



པ་བཞིའི་ཉེས་པ་དང་དགེ་ཚུལ་ལ་ཕམ་འདྲ་འབྱུང་ལ། རབ་ཏུ་མ་བྱུང་བ་ལ་
ཕམ་པ་བཞིའི་ཐ་སྙད་སྦྱོར་དུ་མེད་དོ། །མཚམས་མེད་ཀྱི་ལས་ལྔ་སྟེ་ཕ་བསད་པ།
མ་བསད་པ། དགྲ་བཅོམ་པ་བསད་པ། དེ་བཞིན་གཤེགས་པའི་སྐུ་ལ་ངན་སེམས་
ཀྱིས་ཁྲག་ཕྱུང་བ་སོགས་ཡིན་ལ། སྔགས་ལུགས་ལ་འདི་ལས་ལྕི་བའི་ཉེས་པའང་
ཡོད་དེ། གསང་འདུས་རྩ་རྒྱུད་ལས། །སེམས་ཅན་མཚམས་མེད་བྱས་པ་ཡི། །སྡིག་
པ་ཆེན་པོ་བྱས་པའང་། །རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་མཆོག་ནི་འདི་ལ་
འགྲུབ། །སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་འགྲུབ་པར་མི་འགྱུར་
ཉིད། །ཞེས་གསུངས་པ་ལྟར། མཚམས་མེད་ཀྱི་ལས་གསོག་མཁན་ཞིག་ཡིན་
ནའང་གསང་སྔགས་རྡོ་རྗེ་ཐེག་པའི་ཉེ་ལམ་འདི་ལ་བརྟེན་ནས་མཆོག་འགྲུབ་་
ནུས་ནའང་རྡོ་རྗེ་སློབ་དཔོན་ལ་སྨོད་པ་དེས་གཏན་ནས་མཆོག་འགྲུབ་པ་མི་་་
སྲིད་དེ། ཡོངས་གྲགས་ལ་རྡོ་རྗེ་དམྱལ་བ་ཞེས་པའི་རྒྱུ་ནི་རང་གི་རྡོ་རྗེ་སློབ་དཔོན་
ལ་དམོད་པ་བྱས་པ་ལས་གྲུབ་པ་ཡིན་པར་གསུངས། ཤིན་ཏུ་མི་བཟད་པ་ནི་ཧ་
ཅང་དྲག་པོ་སྟེ། དེ་ལྟ་བུའི་སྡིག་པ་འཇོམས་བྱེད་ནི་བྱང་ཆུབ་ཀྱི་སེམས་རིན་པོ་
ཆེས་མ་གཏོགས་དགེ་བ་ཕལ་བའི་གཉེན་པོ་གཞན་གང་གིས་ཀྱང་ཟིལ་གྱིས་་་་་
གནོན་པར་མི་ནུས་སོ། །བྱང་ཆུབ་ཀྱི་སེམས་རིན་པོ་ཆེ་དེས་ནི་བསྐལ་བ་འཇིག་
པའི་དུས་སུ་ཉི་མ་བདུན་ལྷན་ཅིག་ཏུ་ཤར་བའི་མེས་བསམ་གཏན་དང་པོ་མན་
ཆད་ཀྱི་སྣོད་ཐམས་ཅད་ཐལ་བའི་ལྷག་མ་ཙམ་ཡང་མ་ལུས་པར་སྲེག་པར་བྱེད་
པ་དེ་བཞིན་དུ་དམྱལ་བ་སོགས་ཀྱི་སྡུག་བསྔལ་མི་བཟད་པ་སྐྱེད་ནུས་པའི་སྡིག་
པ་ཆེན་པོ་རྣམས་ཀྱང་དུས་སྐད་ཅིག་གཅིག་གིས་ངེས་པར་གདོན་མི་ཟ་བར་སྲེག་
362



པར་བྱེད་ཅིང་རྣམ་སྨིན་རྩ་བ་ནས་འཇོམས་པར་བྱེད་ནུས་པར་གསུངས་སོ། །
བྱང་ཆུབ་ཀྱི་སེམས་རིན་པོ་ཆེ་འདིའི་མཐུས་སྡིག་ལྟུང་སྟེ་རང་བཞིན་གྱི་ཁ་
ན་མ་ཐོ་བའི་སྡིག་པ་དང་། བཅས་པའི་ཁ་ན་མ་ཐོ་བའི་ལྟུང་བ་ཐམས་ཅད་སྦྱོང་
ནུས་པར་མ་ཟད་གཉིས་སྣང་འཁྲུལ་བའི་བག་ཆགས་ཏེ། ཉོན་སྒྲིབ་ཀྱི་བག་
ཆགས་ཤེས་སྒྲིབ་ཀྱང་བྱང་ཆུབ་ཀྱི་སེམས་རིན་པོ་ཆེ་འདིའི་མཐུས་སྦྱོང་ནུས་པ་
ཡིན་པས། སྤྱིར་ཉོན་སྒྲིབ་དང་ཤེས་སྒྲིབ་གཉིས་ཀའི་དངོས་ཀྱི་གཉེན་པོ་བདག་
མེད་རྟོགས་པའི་ལྟ་བ་ཡིན་ཡང་། ཉན་རང་གང་ཟག་རྣམས་ཀྱིས་ཉོན་སྒྲིབ་
སྤངས་ཀྱང་ཤེས་སྒྲིབ་སྤོང་མི་ནུས་པའི་རྒྱུ་མཚན་ནི་བྱང་ཆུབ་ཀྱི་སེམས་མེད་པ་
དེས་ལན་པ་དང་། ཐེག་ཆེན་འཕགས་པ་རྣམས་ཀྱིས་ཤེས་སྒྲིབ་ཕྲ་ཞིང་ཕྲ་བ་
ཆུང་ཕྲ་དང་བཅས་པ་སྤོང་ནུས་པ་ནི་སྟོང་ཉིད་མངོན་སུམ་དུ་རྟོགས་པའི་ལྟ་བ་
དང་བྱང་ཆུབ་ཀྱི་སེམས་རིན་པོ་ཆེ་གཉིས་ཚོགས་ཀྱི་མཐུ་ཡིན་ནོ། །གལ་ཏེ་བྱང་
ཆུབ་ཀྱི་སེམས་རིན་པོ་ཆེ་མེད་པར་སྦྱོང་བྱེད་ཀྱི་ཐབས་གཞན་གང་གིས་ཀྱང་་་་
གཉིས་སྣང་འཁྲུལ་བའི་བག་ཆགས་ཏེ་ཤེས་སྒྲིབ་སྤང་མི་ནུས་སོ། །དེ་ཡང་བྱང་
ཆུབ་ཀྱི་སེམས་མེད་ན་ཟབ་མོ་སྟོང་བ་ཉིད་ཀྱི་དོན་ཕྱིན་ཅི་མ་ལོག་པར་རྟོགས་་
པ་ཡང་ནས་ཡང་དུ་བསྒོམས་ཏེ་མངོན་སུམ་དུ་རྟོགས་ཀྱང་ཐེག་པ་ཆེན་པོའི་་་་
སྐོར་མི་ཚུད་པ་སྔར་བཤད་ཟིན་ལྟར་རོ། །འདིར་སྟོང་བ་ཉིད་ཀྱི་དོན་ཞེས་པ་ནི་
དབུ་མ་ཐལ་འགྱུར་བའི་རང་ལུགས་མཐའ་བྲལ་དབུ་མ་ཆེན་པོའི་ལྟ་བ་རང་་་་་
བཞིན་མེད་རྟོགས་ཀྱི་ཤེས་རབ་དེར་གོ་དགོས། བྱང་ཆུབ་ཀྱི་སེམས་རིན་པོ་ཆེ་
འདི་མེད་པར་ལྷ་སྒོམ་པ་སྟེ་བསྐྱེད་རིམ་སྒོམ་པ་དང་རླུང་སྒོམ་པ་སྟེ་གཏུམ་མོ་་
363



རླུང་སྦྱོར་སོགས་སྔགས་ཀྱི་ཉམས་ལེན་ཅི་འདྲ་ཞིག་བྱས་ཀྱང་དེའི་འབྲས་བུ་་་་
ཟུང་འཇུག་རྡོ་རྗེ་འཆང་གི་གོ་འཕང་འགྲུབ་པ་ཕར་ཞོག ཐ་ན་ཐེག་པ་ཆེན་པོའི་
སྒོ་སྟེ་དེའི་གྲལ་ཙམ་ལ་ཡང་མི་ཆུད་དོ། །དེར་མ་ཟད་བྱང་ཆུབ་ཀྱི་སེམས་འདི་
མེད་པར་བསྐྱེད་རིམ་དང་རྫོགས་རིམ་གྱི་རྣལ་འབྱོར་སྒོམ་པ་དང་། གནས་
ལུགས་སྟོང་བ་ཉིད་དེ་སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་
པར་བྱས་ནའང་སྟབས་ལེགས་ན་དམན་ལམ་སྟེ་ཐེག་དམན་གྱི་ལམ་ཙམ་དུ་་་་
སོང་ནས་ཐར་པ་ཙམ་སྟེ་ཐེག་དམན་དགྲ་བཅོམ་པའི་གོ་འཕང་ཙམ་ཐོབ་སྲིད་
ཀྱང་། ཐམས་ཅད་མཁྱེན་པའི་གོ་འཕང་ལྟ་ཞོག་ཐེག་པ་ཆེན་པོའི་སྒོར་ཡང་མི་
ཆུད་དོ། །སྔོན་ཇོ་བོ་རྗེ་ལྷ་སའི་སྙེ་ཐང་ན་བཞུགས་དུས་རྒྱ་གར་ནས་ཨཱ་ཙཱརྱ་
ཞིག་ཇོ་བོ་ཆེན་པོ་ལ་མཇལ་དུ་བྱུང་བ་ན། ཇོ་བོ་རྗེ་གཏམ་གསར་བ་ལ་ཐུགས་
དགྱེས་ཕྱིར། དེ་དང་ཞལ་བརྡ་མཛད་དེ། ཇོ་བོས། ད་ལྟ་རྒྱ་གར་ན་ངོ་མཚར་
བའི་གཏམ་ཅི་ཡོད་ཅེས་དྲིས་པར། ཁོ་ན་རེ། གཞན་ཆེན་པོ་ཅང་མེད་མོད། ཀྱེ་
རྡོ་རྗེའི་རྣལ་འབྱོར་བ་ཞིག་གིས་ཀྱེ་རྡོར་སྒོམ་པས། མཐར་ཐོབ་རྒྱུ་ནི་རྒྱུན་ཞུགས་
ཀྱི་འབྲས་བུ་ཐོབ་པ་ཞིག་བྱུང་སོང་ཞེས་ཞུས། ཇོ་བོའི་ཞལ་ནས། ཕ་ལ་ཕ་ལ་ཧེ་
བཛྲ་སྒོམ་པ་དམྱལ་བར་མ་ལྷུང་བ་མཚར་རེ་ཆེ་གསུངས་སྐད། ཕ་ལ་ཕ་ལ་ནི་ཨ་
ཁ་ཁ་ཞེས་པའི་ཚིག ཧེ་བཛྲ་ནི་ཀྱེ་རྡོ་རྗེ་སྟེ་ཨ་ཁ་ཁ་ཀྱེ་རྡོ་རྗེ་སྒོམ་པ་དེ་དམྱལ་
བར་མ་ལྷུང་བ་ངོ་མཚར་ཆེ་བར་འདུག་ཅེས་གསུངས་སྐད། འདི་ལྟར་གསུངས་
དགོས་དོན་ནི། ཀུན་སློང་ངེས་འབྱུང་གི་བསམ་པ་དང་བྱང་ཆུབ་ཀྱི་སེམས་ཀྱིས་
མ་ཟིན་པས་བསྐྱེད་རྫོགས་སྒོམ་པ་ན་ངན་སོང་གི་རྒྱུ་རུ་ཡང་འགྲོ་ཉེན་ཡོད་དོ། །
364



ཡང་སྔོན་བྲམ་ཟེའི་ཁྱེའུ་ཙ་ནག་ཀྱ་ཞེས་བྱ་བ་ཞིག་གིས་ཁྲོ་བོ་འཇམ་དཔལ་་་་་
གཤིན་རྗེ་གཤེད་བསྒྲུབས་ཏེ་གཤིན་རྗེ་གཤེད་དངོས་སུ་གྲུབ་ནས་གཤིན་རྗེ་ཡ
གཤེད་ཀྱི་ཞལ་མངོན་སུམ་དུ་གཟིགས་པ་དང་རང་ཉིད་གཤིན་རྗེ་གཤེད་དུ་་་་
བསྒོམས་ནས་དེ་ལ་གསལ་སྣང་ཐོན་པ་ཞིག་བྱུང་ཡང་། ཀུན་སློང་བྱང་ཆུབ་ཀྱི་
སེམས་ཀྱིས་མ་ཟིན་པའི་རྐྱེན་གྱིས་ཁྲོ་བོའི་དྲག་སྔགས་ཀྱིས་སྲོག་ཆགས་མང་བོ་
ཕུང་ལ་གཏད་པ་སྟེ་སྲོག་ཆགས་མང་བོ་ལ་གནོད་འཚེ་ཆེན་པོ་བཏང་བས། ཁོ་
དམྱལ་བར་ལྷུང་ནས་མཐའ་ཟད་མི་ཤེས་པའི་བར་དུ་དམྱལ་བའི་སྡུག་བསྔམ་་་
མྱོང་དགོས་པ་འཇམ་དཔལ་རྩ་རྒྱུད་ལས་གསུངས་སོ། །
སྤྱིར་སྔགས་ཀྱི་ལམ་ནི་མྱུར་ལམ་ཡིན་ཡང་སྔགས་ཟབ་པ་མདོ་ཡི་དྲིན།
ཐུད་ཞིམ་པོ་མར་གྱི་དྲིན་ཞེས་པ་ལྟར། ： སྔགས་ངོ་བོའི་སྒོ་ནས་མྱུར་ལམ་ཡིན་
ཡང་དེ་ལྟར་ཡིན་པའི་ནུས་པའི་ཤུགས་ནི་ཐུན་མོང་ལམ་སྦྱང་བྱང་ཆུབ་ཀྱི་་་་་་
སེམས་དང་སྟོང་ཉིད་རྟོགས་པའི་ལྟ་བ། ངེས་འབྱུང་གི་བསམ་པ་གསུམ་གྱིས་
བཟུང་ཡོད་པའི་དབང་གིས་སོ། །སྔགས་ཀྱི་རྣལ་འབྱོར་བའི་རྒྱུད་ཀྱི་བྱང་ཆུབ་ཀྱི་
སེམས་དང་ཕར་ཕྱིན་ཐེག་པ་རང་ལམ་གྱི་འཕགས་རྒྱུད་ཀྱི་བྱང་ཆུབ་ཀྱི་སེམས་
གཉིས་ལ་ཁྱད་པར་ཡོད་དམ་ཞེ་ན། དེ་གཉིས་ཀྱི་ངོ་བོ་འདྲ་ཡང་ནུས་པའི་
ཤུགས་ཆེ་ཆུང་མི་འདྲ་སྟེ། སྔགས་ཀྱི་རྣལ་འབྱོར་བའི་རྒྱུད་ཀྱི་བྱང་ཆུབ་ཀྱི་སེམས་
དེ་ཕར་ཕྱིན་ཐེག་པ་རང་ལམ་གྱིས་བགྲོད་པའི་གང་ཟག་གི་རྒྱུད་ཀྱི་སེམས་་་་་་
བསྐྱེད་ལས་ཆེས་ཤུགས་དྲག་པ་ཡིན་ལ། དེ་ཤུགས་དྲག་པའི་སྟོབས་ཀྱིས་སྔགས་
ཀྱི་རྣལ་འབྱོར་བའི་རྒྱུད་ཀྱི་སྙིང་རྗེ་ཆེན་པོ་དང་བྱམས་པ་ཆེན་པོ་ཕར་ཕྱིན་ཐེག་
365



པ་ལས་ཆེས་ཤུགས་དྲག་པ་ཡིན་ལ། བྱམས་པ་ཆེན་པོ་དང་སྙིང་རྗེ་ཆེན་པོ་ཉིས་
འདུས་ཀྱི་བྱང་ཆུབ་ཀྱི་སེམས་དང༌། སྟོང་ཉིད་རྟོགས་པའི་ལྟ་བའོང་ཕར་ཕྱིན་
ཐེག་པ་ལས་ཤུགས་དྲག་པ་བཅས་ཀྱི་དབང་གིས་སྔགས་ལམ་འདི་ཤིན་ཏུ་མྱུར་
བ་ཡིན་པས་སྔགས་ཀྱི་མྱུར་ཁྱད་ནི་མདོ་ཡིས་འདོན་དགོས། ། དེའི་རྐྱེན་གྱིས་
ཚུལ་དེ་དག་ལ་རྣམ་དཔྱོད་དང་ལྡན་པ་རྣམས་ཀྱིས་ལེགས་པར་དཔྱད་ན་མདོ་
སྔགས་གང་གི་སྐབས་སུའང་གལ་ཆེན་པོ་ནི་བྱང་ཆུབ་ཀྱི་སེམས་རིན་པོ་ཆེ་འདི་
ཉིད་ཡིན་པ་དང་། མྱུར་ལམ་གྱི་མཆོག་ཀྱང་བྱང་ཆུབ་ཀྱི་སེམས་རིན་པོ་ཆེ་འདི་
ཡིན་པ་ལ་དེ་ལྟར་ལོས་ཡིན་སྙམ་པའི་ངེས་ཤེས་གཏིང་ནས་རྙེད་པར་བྱ་དགོས་
དོན་གྱི་དབང་དེ་དག་ལ་གཟིགས་ནས་མཉམ་མེད་ཇོ་བོ་རྗེ་དཔལ་ལྡན་ཨ་
ཏི་ཤས་དུས་རྟག་ཏུ། ངན་སོང་ཐམས་ཅད་འཇིག་པ་དང་། །སྒྲིབ་པ་ཐམས་ཅད་
ལས་གྲོལ་ཞིང་། །རྫོགས་སངས་གོ་འཕང་སྩོལ་མཛད་པ། །བྱང་ཆུབ་སེམས་ལ་
ཕྱག་འཚལ་ལོ། །ཞེས་གསུངས་པར་མཛད། དོན་ནི། བྱང་ཆུབ་ཀྱི་སེམས་རིན་པོ་
ཆེ་ནི་སེམས་ཅན་ཐམས་ཅད་ངན་སོང་གི་འཇིགས་པ་སྤོང་བྱེད་མཆོག་ཏུ་གྱུར་
པ་དང་། སྒྲིབ་པ་ཐམས་ཅད་ལས་གྲོལ་བྱེད་མཆོག་ཏུ་གྱུར་པ། རྫོགས་
པའི་སངས་རྒྱལ་ཀྱི་གོ་འཕང་སྩོལ་བར་མཛད་པ་སྟེ་འཐོབ་བྱེད་བླ་ན་མེད་པ་་་
ཡིན་པའི་རྒྱུ་མཚན་གྱིས་བྱང་ཆུབ་ཀྱི་སེམས་རིན་པོ་ཆེ་ལ་ཕྱག་འཚལ་ལོ་ཞེས་་་
གསུངས། དེ་ཡང་ངན་སོང་ཐམས་ཅད་འཇིག་པར་བྱེད་པའི་ཐབས་མཆོག་ཏུ་
གྱུར་པ་ཡིན་ཏེ། སྤྱོད་འཇུག་ལས། དེས་ནི་དུས་མཐའི་མེ་བཞིན་སྡིག་ཆེན་
366



རྣམས། །སྐད་ཅིག་གཅིག་གིས་ངེས་པར་སྲེག་པར་བྱེད། །ཅེས་པ་ལྟར་ངན་སོང་
དུ་བྱེད་འགྱུར་གྱི་ལས་ཚབས་ཆེན་ཇི་འདྲ་ཞིག་ཡོད་ནའང་བྱང་ཆུབ་ཀྱི་སེམས་
སྒོམ་ན་སྐད་ཅིག་མ་གཅིག་ལ་སྦྱང་ཐུབ་པར་འགྱུར་ཏེ། ས་བོན་བཅོམ་ན་མྱུ་གུ་
སྔོན་པོ་སྐྱེ་མི་སྲིད་པ་བཞིན་ནོ། །དགེ་བཤེས་སྨྱུག་རུམ་པའི་ཞལ་ནས་ཀྱང་། བྱང་
ཆུབ་ཀྱི་སེམས་འདི་ཅིག་སྐྱེས་བཏུབ་ན་ཚོགས་ཁོ་རང་གིས་གསོག་སྒྲིབ་པ་ཁོ་་་
རང་གིས་སྦྱང་བར་ཆད་ཀྱང་ཁོ་རང་གིས་སེལ་ཏེ། འདི་ཅིག་མེད་པར་རྩ་རླུང་
དང་ཐིག་ལེ་དང་ལྷའི་སྐུ་དང་སྟོང་ཉིད་ལ་སོགས་པ་བསྒོམས་ཀྱང་འདོད་སར་
གོམ་པ་གང་བས་ཕྱེད་ཀྱང་མི་ཕྱིན་གསུངས། གསུང་འདི་དགེ་བཤེས་སྨྱུག་རུམ་
པ་ཁོང་རང་ཉིད་ཀྱིས་བྱང་ཆུབ་ཀྱི་སེམས་བསྒོམས་པའི་ཉམས་མྱོང་གསུངས་པ་
ཡིན་ཏེ། དོན་ནི་བྱང་ཆུབ་ཀྱི་སེམས་རིན་པོ་ཆེ་འདི་ཅིག་སྐྱེས་བཏུབ་ན་སྟེ་སྒོམ་
ནས་སྐྱེས་ཐུབ་པའམ་རྩོལ་མེད་ཀྱི་མྱོང་བ་ཐོན་ཟིན་ན་ཚོགས་གསོག་དང་སྒྲིབ་
སྦྱོང་གཞན་མི་དགོས་པར་ཁོང་རང་གིས་ཆོག་ བགེགས་དང་བར་ཆད་སེལ་
བའི་རིམ་གྲོ་ཡང་གཞན་མི་དགོས་པར་ཁོ་རང་གིས་ཆོག་གོ །གལ་ཏེ་བྱང་ཆུབ་
ཀྱི་སེམས་འདི་མེད་ན་གཞན་རྩ་རླུང་དང་ཐིག་ལེ་བསྒོམས་པ་དང་ལྷའི་སྐུ་དང་
སྟོང་བ་ཉིད་ཀྱི་དོན་ལ་སོགས་པ་ཅི་ཙམ་བསྒོམས་ནའང་། འདོད་པའི་ས་སྟེ་
སངས་རྒྱས་ཀྱི་སར་གོམ་པ་གང་སྤོ་ཐུབ་པ་ཕར་ཞོག གོམ་པ་ཕྱེད་ཀ་ཙམ་ཡང་
མི་ཕྱིན་ཞེས་གསུངས། བྱང་ཆུབ་ཀྱི་སེམས་རིན་པོ་ཆེ་འདི་ཡོད་ན་སྟེ་རྒྱུད་ལ་
སྐྱེས་ན་རང་གཞན་གྱི་དོན་ཐམས་ཅད་བདེ་བླག་ཏུ་འགྲུབ་པར་འགྱུར་ཏེ། བྱང་
ཆུབ་ཀྱི་སེམས་རིན་པོ་ཆེ་འདི་རྒྱུད་ལ་སྐྱེས་ཙམ་ཉིད་ནས་ལྷ་དང་བཅས་པའི་་་
367



འགྲོ་བ་ཐམས་ཅད་ཀྱི་མཆོད་པའི་གནས་སུ་འགྱུར་བ་སྟེ་སྐྱེས་ཆེན་དམ་པ་་་་་
རྣམས་ས་ཆ་གཞན་དག་ལ་ཕེབས་ན། ངོ་ཤེས་མིན་ཐམས་ཅད་ཀྱིས་ཐུག་བྱ་
བ་དང་མཆོད་པ་བྱ་བའི་བསྙེན་བཀུར་གཏོང་མཁན་མང་བོ་འབྱུང་བ་ནི་གང་
ཟག་དེའི་རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་ཡི་ཡོན་ཏན་མངའ་བ་དེའི་་་་་
སྟོབས་ཡིན་ལ། གལ་ཏེ་བྱང་ཆུབ་ཀྱི་སེམས་མེད་པར་ཐབས་མཁས་སོགས་ཀྱིས་
བཀུར་དུ་བཅུག་པས་བཀུར་བར་མི་འགྱུར་རོ། །བྱང་ཆུབ་ཀྱི་སེམས་རིན་པོ་ཆེ་
འདིའི་མཐུས་རྐྱེན་ཐམས་ཅད་མ་ལུས་པར་ཟད་པ་དང་། ཡོན་ཏན་ཐམས་ཅད་
རྫོགས་པའི་སངས་རྒྱས་ཀྱི་གོ་འཕང་འཐོབ་པར་འགྱུར་ལ། དེ་ཐོབ་ནས་ནམ་
མཁའི་མཐའ་ཁྱབ་ཀྱི་སེམས་ཐམས་ཅད་དེ་སེམས་ཅན་མཆོག་དམན་བར་མིའི་
འགྲོ་བའམ་དགྲ་གཉེན་བར་མའི་འགྲོ་བ་མཐའ་དག་ལ་དཔག་བསམ་གྱི་ཤིང་་
གིས་གང་འདོད་ཐམས་ཅད་ཡིད་བཞིན་འཇོ་བ་དང་། ཡིད་བཞིན་གྱི་ནོར་བུ་
ཕྱི་དོར་ལེགས་པར་བྱས་ཤིང་རྒྱལ་མཚན་གྱི་རྩེ་མོར་བཀོད་ནས་མཆོད་པ་དང་
གསོལ་བ་བཏབ་ན་དགོས་འདོད་ཡིད་བཞིན་དུ་འཇོ་བའམ་འབྱུང་བའི་དཔེ་དེ་
བཞིན་དུ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པའི་གང་ཟག་དེ་ལ་མཐོང་
ཐོས་དྲན་རེག་གི་འབྲེལ་བ་གང་ཐོགས་མཐའ་དག་གསོལ་བ་གང་བཏབ་ཐམས་
ཅད་འབད་རྩོལ་མེད་པར་འགྲུབ་པར་འགྱུར། དེའི་རྐྱེན་གྱིས་ད་ལྟ་བླ་མ་སྐྱེས་
ཆེན་དམ་པ་རྣམས་ཀྱི་དྲུང་འཚང་ཁ་བརྒྱབ་སྟེ་མཇལ་ཁ་ཞུ་བའང་རྒྱུ་མཚན་་་་
ནམ་དོན་འདི་ལ་བསམ་པ་དང་། དོན་འདི་ལ་བསམ་མི་ཤེས་ཀྱང་དེའི་བྱིན་
རླབས་ཀྱི་དབང་གིས་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པའི་
368



གང་ཟག་དེ་མིག་གིས་ལན་ཅིག་མཐོང་བ་ཙམ་གྱིས་ཀྱང་རང་ལ་ཕན་པ་རྒྱ་ཆེན་
པོ་འབྱུང་བ་བཞིན་དུ་དེའི་མཚན་ཐོས་བ་དང་། དེ་ཡིད་ལ་དྲན་པ་ཙམ་དང་
དངོས་སུ་མཇལ་ཏེ་ཕྱག་ཞབས་སོགས་ཀྱིས་རང་ལ་དངོས་སུ་རེག་པ་ཙམ་གྱིས་
ཀྱང་གནས་སྐབས་སུ་ནད་གདོན་ཞི་བ་དང་ཚེ་རིང་བ། དོན་འགྲུབ་པ་སྒྲིབ་པ་
འདག་པ། ཚོགས་གསོག་པ་ལ་སོགས་པའི་དགོས་འདོད་ངང་གིས་འབྱུང་བར་
འགྱུར་གོ བྱང་ཆུབ་ཀྱི་སེམས་རིན་པོ་ཆེ་ནི་ས་ཆུ་མེ་རླུང་གི་འབྱུང་བ་བཞི་ལྟར་
སེམས་ཅན་ཐམས་ཅད་ཀྱི་ཉེ་བར་འཚོ་བའི་གཞིར་འགྱུར་བ་མདོ་ལས་གསུངས་
པ་ལྟར། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པའི་གང་ཟག་དེ་གནས་
གང་དུ་ཕེབས་པ་དང་ས་གང་དུ་བཞུགས་པ་ཙམ་གྱིས་ཀྱང་སེམས་ཅན་ལ་ཕན་
པ་རྒྱ་ཆེན་བོ་འབྱུང་བར་འགྱུར། བྱང་ཆུབ་ཀྱི་སེམས་བཅོས་མ་ཙམ་ཞིག་རྒྱུད་
ལ་བསྐྱེད་ཙམ་ཉིད་ནས་རྒྱལ་བ་སངས་རྒྱས་རྣམས་ཀྱིས་བུ་ལྟར་དགོངས།
བཀའ་སྡོད་ཆོས་སྐྱོང་སྲུང་མ་རྣམས་ལ་མཆོད་འབུལ་སོགས་མེད་ཀྱང་དེ་རྣམས་
ཀྱིས་ཀྱང་རང་དབང་མེད་པར་རྣམ་བ་ཀུན་ཏུ་ཐུང་བར་བྱེད་པ་དང་། ཁྱད་
པར་དུ་གནོད་སྦྱིན་ལག་ན་རྡོ་རྗེ་བརྒྱ་ཕྲག་མང་བོས་དུས་དང་རྣམ་པ་ཀུན་ཏུ་་
བསྲུང་བར་འགྱུར་བས། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་མ་ཐག་པའི་
བྱང་སེམས་ལས་དང་བོ་བ་དེ་ཡང་གཉིད་ལོག་པའམ་མྱོས་པ་སྟེ་ཆང་གིས་བཟི་
ནས་བག་མེད་བར་གྱུར་ན་འང་དེ་ལ་བཀའ་སྡོད་སོགས་སྲུང་མ་ཡོད་པས་མི་མ་
ཡིན་གདུག་པ་ཅན་སུས་ཀྱང་གནོད་པ་བྱ་མི་ནུས་པ་དང་། ་བྱང་སེམས་དེ་གང་
ན་བཞུགས་པ་དེར་ནད་ཡམས་ཏེ་འགོས་ནད་དང་མུ་གེ་དང་མི་མ་ཡིན་གྱི་་་་
369



གནོད་པའི་འཇིགས་པ་ཆེར་མི་འབྱུང་ལ། བྱུང་ཡང་བྱང་སེམས་དེས་བསམས་
པ་སྟེར་ཙམ་གྱིས་ཏེ། བྱང་ཆུབ་སེམས་དཔའ་དེས་རྐྱེན་ངན་དང་གནོད་པ་
ཐམས་ཅད་མེད་པར་འགྱུར་སྙམ་པའི་དོན་ཡིད་ལ་དྲན་པ་ཙམ་གྱིས་མྱུར་དུ་ཞི་
བར་འགྱུར་བ་ནི་བྱང་ཆུབ་ཀྱི་སེམས་རིན་པོ་ཆེའི་མཐུ་ཡིན་པར་མདོ་ལས་་་་་་
གསུངས་སོ། །
བྱང་ཆུབ་ཀྱི་སེམས་རིན་པོ་ཆེ་འདི་ནི་འགྲོ་བའི་བདེ་སྐྱིད་མ་ལུས་པ་་་་
འབྱུང་བའི་གནས་ཞིང་ས་ལྟ་བུ་ཡིན་ཏེ། ཡོན་ཏན་རིན་པོ་ཆེ་སྡུད་པའི་མདོ་
ལས། མྱུ་གུ་མེད་པར་འཇིག་རྟེན་སྡོང་འབྱུང་ཡོང་མེད་ན། །དེ་ལ་ཡལ་འདབ་མེ་
ཏོག་འབྲས་བུ་ག་ལ་འབྱུང་། །བྱང་ཆུབ་སེམས་མེད་རྒྱལ་འབྱུང་འཇིག་རྟེན་
ཡོང་མེད་ན། །འབྲས་བུ་བརྒྱ་བྱིན་ཚངས་པ་ཉན་ཐོས་ག་ལ་འབྱུང་། །ཞེས་་
གསུངས་ཏེ།། མྱུ་གུ་མེད་པར་འཇིག་རྟེན་ན་སྡོང་བོ་ཡེ་ནས་འབྱུང་མི་སྲིད་དེ་
སྡོང་བོ་མཐའ་དག་མྱུ་གུ་རིམ་གྱིས་རྒྱས་པ་ལས་འབྱུང་དགོས་པ་དང་། སྡོང་
བོ་མེད་པར་ཡལ་འདབ་དང་མེ་ཏོག་འབྲས་བུ་རྣམས་ག་ལ་འབྱུང་བར་འགྱུར།
དཔེ་དེ་བཞིན་དུ་བྱང་ཆུབ་ཀྱི་སེམས་རིན་པོ་ཆེ་འདི་མེད་ན་རྒྱལ་འབྱུང་སྟེ་་་་
སངས་རྒྱས་ཀྱི་གོ་འཕང་ཐོབ་པའང་འཇིག་རྟེན་ན་འབྱུང་བའི་གནས་ཡེ་ནས་་
མེད་ན། དེའི་འབྲས་བུ་ཚངས་པ་བརྒྱ་བྱིན་དང་ཉན་ཐོས་སོགས་ག་ལ་འབྱུང་
སྲིད་དེ་འབྱུང་མི་སྲིད་དོ་ཞེས་གསུངས་པ་ལྟར། འཇིག་རྟེན་གྱི་བདེ་སྐྱིད་ཐམས་
ཅད་དཀར་པོའི་ཆོས་ཀྱི་མཐུ་ལས་འབྱུང་ཞིང་། འཇིག་རྟེན་དཀར་ཆོས་གང་
འབྱུང་བ་ཐམས་ཅད་བྱང་ཆུབ་ཀྱི་སེམས་རིན་པོ་ཆེའི་མཐུ་ཁོ་ན་ལས་འབྱུང་བ་
370



དང་། ཐ་ན་ནམ་མཁའ་ལ་སྤྲིན་འཁྲིགས་ཏེ་ཆར་འབབ་པ་དང་ས་གཞི་ལ་
ནགས་ཚལ་དང་ལོ་ཏོག་སྐྱེ་བ་ཡན་ཆད་འཇིག་རྟེན་གྱི་ཉེར་འཚོ་སྟེ་འཚོ་ཐབས་
ཇི་སྙེད་ཅིག་ཡོད་པ་ཐམས་ཅད་ཀྱང་བྱང་ཆུབ་ཀྱི་སེམས་རིན་པོ་ཆེའི་མཐུ་ཁོ་ན་
ལས་འབྱུང་བར་གསུངས། དེ་ཡང་ཡིན་ཏེ་དཔེར་ན། དེང་སང་བླ་མ་སྐྱེས་ཆེན་
དམ་པ་ཚོར་ཐན་སྐྱོན་བྱུང་སྐབས་ཆར་འབེབ་ཞུ་བ་དང་། ཆར་བ་དྲག་པོ་
འབབ་རྒྱུན་རིང་བའི་སྐབས་སུ་ཆར་གཅོད་ཞུ་བ་དང་། ལོ་ཉེས་དང་ནད་ཡམས་
སོགས་བྱུང་བའི་སྐབས་སུའང་ཞུ་བ་འབུལ་མཁན་མང་བོ་འབྱུང་བ་རྣམས་ཀྱང་
གནད་འདི་ལ་ཐུག་པ་ཡིན། ཆར་འབེབ་པའི་ཆོ་ག་དང་གཅོད་བྱེད་ཀྱི་ཆོ་ག་
སོགས་ཀྱི་ལས་ཚོགས་ནི་ལས་སླ་བོ་ཞིག་གསུངས་ཡོད་མོད། འོན་ཀྱང་དེ་དག་ཆོ་
ག་ལྟར་ལག་ཏུ་བླང་ན་མིག་མཐོང་ལག་ཟིན་དུ་མི་འབྱུང་བའི་སྐབས་ཡོད་པ་དེ་
རྒྱུ་མཚན་ཅི་ཞེ་ན། ཆོ་ག་དེ་དག་བདེན་པ་མིན་པའི་དོན་མ་ཡིན་གྱི། དེ་ལག་
ལེན་བྱེད་མཁན་གྱི་གང་ཟག་དེའི་རྒྱུད་ན་བྱང་ཆུབ་ཀྱི་སེམས་རིན་པོ་ཆེ་མེད་པ་
དེས་ལན་པ་ཡིན་ནོ། ། ་ ་
བྱང་ཆུབ་ཀྱི་སེམས་རིན་པོ་ཆེ་འདིའི་མཐུས་ས་ལམ་ཐམས་ཅད་ཀྱང་མྱུར་
དུ་རྫོགས་པར་འགྱུར་ཏེ། གོང་དུ་བཤད་པ་ལྟར་སྨོན་པ་དང་འཇུག་པའི་བདག་
ཉིད་ཅན་གྱི་སེམས་རིན་པོ་ཆེ་འདི་ཡོད་ན་སྐད་ཅིག་རེ་རེ་ལའང་ཚོགས་རྫོགས་
པ་ལ་ཚེགས་མེད་ཅིང་འགྲོ་འཆག་ཉལ་འདུག་གི་སྤྱོད་ལམ་རྣམ་པ་བཞིའི་བྱ་བ་
གང་བྱེད་ཀྱང་ཚོགས་རྫོགས་པའི་ཡན་ལག་ཏུ་གྱུར་ནས་ས་ལམ་བགྲོད་པ་ལ་་་་
ཚེགས་མེད་པའི་ཚུལ་སྟོན་པ་བཅོམ་ལྡན་འདས་ཀྱིས་མདོ་ལས་གསུངས་སོ། །
371



འདིར་སྨོན་པ་དང་འཇུག་པའི་བདག་ཉིད་ཅན་གྱི་སེམས་ཞེས་པ་ནི་སྨོན་པ་་་
སེམས་བསྐྱེད་དང་འཇུག་པ་སེམས་བསྐྱེད་གཉིས་ཀྱི་དོན་ཏེ། སྤྱོད་འཇུག་ལས།
འགྲོ་བར་འདོད་དང་འགྲོ་བ་ཡིས། །བྱེ་བྲག་ཇི་ལྟར་ཤེས་པ་ལྟར། །དེ་བཞིན་
མཁས་པས་འདི་གཉིས་ཀྱི། །བྱེ་བྲག་རིམ་བཞིན་ཤེས་པར་བྱ། །ཞེས་གསུངས་པ་
ལྟར་དང་། ཇོ་བོ་རྗེ་དཔལ་ལྡན་ཨ་ཏི་ཤས། སེམས་ཅན་ཐམས་ཅད་འཁོར་བའི་
རྒྱ་མཚོ་ལས་བསྒྲལ་ན་སྒྲོལ་བྱེད་ཀྱི་ཐབས་བླ་ན་མེད་པ་དེ་གང་ཡིན་པ་དང་། ཇི་
ལྟར་བྱས་ན་མྱུར་དུ་མངོན་པར་རྫོགས་པར་འཚང་རྒྱ་བར་འགྱུར་སྙམ་དུ་་་་་་
དགོངས་བཞིན་རྒྱ་གར་རྡོ་རྗེ་གདན་གྱི་བྱང་ཆུབ་ཆེན་པོ་ལ་སྐོར་བ་མཛད་དེ་་
དེའི་ནུབ་ཕྱོགས་ན་ཐུབ་པ་བདུད་འདུལ་མ་བཞུགས་པའི་ལྷ་ཁང་ཞིག་ཡོད་པ་
དེའི་ཐད་སོ་ནས་ཚུར་བྱོན་པའི་ཚེ། གནྡྷོ་ལ་སྟེ་གཙུག་ལག་ཁང་གི་ནང་དུ་
བཞུགས་པའི་བྱང་ཆུབ་ཆེན་པོའི་སྐུས་གསུང་བྱོན་ནས། ཧེ་བྷ་ཏན་ཏ་མྱུར་དུ་
མངོན་པར་རྫོགས་པར་འཚང་རྒྱ་བར་འདོད་ན་བྱང་ཆུབ་ཀྱི་སེམས་སྦྱོངས་ཤིག་
གསུངས། ཡང་ལན་ཅིག་ཇོ་བོས་རྡོ་རྗེ་གདན་ལ་སྐོར་བ་མཛད་པ་ན་རྡོ་རྗེ་
གདན་གྱི་བྱང་ཕྱོགས་སྒྲོལ་མའི་ལྷ་ཁང་གི་ཐད་དུ་རྗེ་བཙུན་སྒྲོལ་མའི་རྣམ་སྤྲུལ་
བུད་མེད་རྒན་གཞོན་གཉིས་ཡོད་པའི་ནང་གི་གཞོན་མ་དེས་རྒན་མོ་ལ། མྱུར་དུ་
མངོན་པར་རྫོགས་པར་འཚང་རྒྱ་བར་འདོད་པས་གང་ལ་བསླབ་པར་བྱ་ཞེས་་
འདྲི་བའི་ཚུལ་མཛད་པས། རྒན་མ་དེས། མྱུར་དུ་མངོན་པར་རྫོགས་པར་འཚང་
རྒྱ་བར་འདོད་པས་བྱང་ཆུབ་ཀྱི་སེམས་ལ་སྦྱོངས་གསུངས་སྐད་དེ་ལྟ་བུའི་དྲི་བ་
དྲིས་ལན་གྱི་ཚུལ་མཛད་པ་ནི། དོན་གྱིས་ཇོ་བོ་རྗེ་ལ་གསུངས་པ་ཡིན་ནོ། །ཡང་
372



ལན་ཅིག་རི་ནག་པོའི་གཙུག་ལག་ཁང་ན་བཞུགས་པའི་གྲུབ་ཆེན་ར་ཧུ་ལ་གུབྷ་
ཇོ་བོ་ཆེན་པོའི་མདུན་དུ་ཐོག་བབས་སུ་བྱོན་པ་སྟེ་གར་འོང་ཆ་མེད་པར་གློ་་་་
བུར་དུ་བྱོན་ནས། ཡི་དམ་ལྷའི་ཞལ་མཐོང་བ་ཙམ་གྱིས་གར་ཡང་མི་ཕྱིན་ཏེ།
དཔེར་ན་སྐུ་འདྲ་མཐོང་བ་ཙམ་ཡིན། དཀྱིལ་འཁོར་གྱི་ལྷ་ཚོགས་མང་བོ་མངོན་
སུམ་དུ་མཐོང་བ་དང་། ནམ་མཁར་འཕུར་བ་དང་། ས་ལ་འཛུལ་བ། ཆུ་ལ་ཕྱི་
བསིལ་བྱེད་པ། ལུས་ལ་མེ་འབར་བ། མེ་དང་ཆུ་ཡིས་མི་འཚིག་པ་ཐུན་མོང་གི་
དངོས་གྲུབ་བརྒྱད་ལ་སོགས་པ་ཐོབ་པ་དང་། ཏིང་ངེ་འཛིན་རི་རྒྱུད་ཙམ་སྟེ་
ཏིང་ངེ་འཛིན་བརྟན་པ་དང་རྒྱུན་རིང་བ་ཡོད་པས་ཀྱང་སངས་རྒྱས་ཀྱི་ས་ལ་་
གོམ་པ་གང་ཡང་ཕྱིན་རྒྱུ་མེད་ལ། དེས་ན་བྱམས་པ་དང་སྙིང་རྗེ་བྱང་ཆུབ་ཀྱི་
སེམས་ལ་བློ་སྦྱོངས་ཤིག ཐུགས་རྗེ་ཆེན་པོ་སྤྱན་རས་གཟིགས་སྙིང་རྗེ་ཆེན་
པོའི་ལྷ་ཡིན་པས་ཡི་དམ་དུ་ཟུངས། འཁོར་བ་མ་སྟོང་གི་བར་ཏེ་སེམས་ཅན་
ཐམས་ཅད་མངོན་པར་རྫོགས་པར་སངས་མ་རྒྱས་བར་སེམས་ཅན་གྱི་དོན་རྒྱུན་
མི་ཆད་དུ་བྱེད་པའི་དམ་བཅའ་བརྟན་པོ་འཆོས་ཤིག་གསུངས་པས། སྐབས་
དེར་ཇོ་བོ་ཆེན་པོ་བླ་མ་གསེར་གླིང་བའི་མདུན་ནས་བྱང་ཆུབ་སེམས་སྦྱོང་གི་ས་
གདམས་པ་བླངས་ཟིན་ནས་ཕྱིར་ཕེབས་པའི་སྐབས་ཡིན་པས། བླ་མ་གསེར་
གླིང་བས་ཐུགས་ལ་ངེས་པར་མཛད་པའི་སྟེང་དུ་དེ་བས་ཀྱང་ཐུགས་ངེས་ཆེ་་་
བར་གྱུར་གསུངས། དེ་ནས་ཇོ་བོ་ཆེན་པོས་གྲུབ་ཆེན་ར་ཧུ་ལ་གུབྷས་ཇི་ལྟར་
གསུངས་པ་ལྟར། ཐུགས་རྗེ་ཆེན་པོ་ཡི་དམ་དུ་བཟུང་ནས་རྒྱ་གར་རྡོ་རྗེ་གདན་
གྱི་ནུབ་ཕྱོགས་འོད་དཔག་མེད་ཀྱི་ལྷ་ཁང་ན་བྱམས་སྙིང་རྗེ་བྱང་ཆུབ་ཀྱི་སེམས་
373



རྩེ་གཅིག་ཏུ་སྒོམ་བཞིན་བཞུགས་ཙ་ན། ཐུགས་རྗེ་ཆེན་པོས་ཞལ་མངོན་སུམ་དུ་
བསྟན་ནས་སྐྱེས་བུ་དམ་པ་སྟེ་བྱང་ཆུབ་སེམས་དཔའ་ལེགས་སོ་ལེགས་སོ། །དུས་
གསུམ་གྱི་སངས་རྒྱས་ཐམས་ཅད་ཀྱི་གསང་བའི་མཛོད་དེ་སུ་གང་གི་ཡང་ཤེས་
མི་ནུས་པའི་སྙིང་ནོར་ལྟ་བུ་གང་ཡིན་པ་དེ་ཁྱེད་ཀྱིས་ཤེས་སོ། །གང་ཤེས་ཤེ་
ན་བྱང་ཆུབ་ཀྱི་སེམས་རིན་པོ་ཆེ་ཉིད་ནི་རྫོགས་པའི་སངས་རྒྱས་ཀྱི་གོ་འཕང་
འཐོབ་བྱེད་ཀྱི་ཐབས་རྨད་དུ་བྱུང་བ། ཐེག་པ་ཆེན་པོའི་ལམ་ལ་བགྲོད་པའི་
ཐབས་མཆོག་ཏུ་གྱུར་པ་ཡིན་པ་དེ་ཁྱེད་ཀྱིས་ཤེས་པ་ཡིན་ནོ། །ཞེས་སོགས་
དབུགས་དབྱུང་བ་དང་ལུང་བསྟན་པ་རྒྱ་ཆེར་མཛད་ཅེས་བཀའ་གདམས་གོང་
མའི་གསུང་སྒྲོས་སམ་གསུང་རྒྱུན་ལས་འབྱུང་ངོ༌། །འདིར་བྱམས་སྙིང་རྗེ་ཞེས་
པ་ནི་སེམས་ཅན་ཐམས་ཅད་བདེ་བ་ལ་འགོད་འདོད་ཀྱི་བློ་ལ་བྱམས་པ་དང་་་་
སེམས་ཅན་ཐམས་ཅད་སྡུག་བསྔལ་དང་འབྲལ་འདོད་ཀྱི་བློ་ལ་སྙིང་རྗེ་ཞེས་པ་
ཡིན་ལ། བྱམས་སྙིང་རྗེ་གཉིས་ཀ་བྱང་ཆུབ་ཀྱི་སེམས་ཀྱི་ཁོངས་སུ་འདུ་བས་བྱང་
ཆུབ་ཀྱི་སེམས་སྦྱོང་བའི་སྐབས་སུའང་རེ་བྱམས་པ་ཤུགས་དྲག་ཏུ་སྒོམ་པ་དང་
རེ་སྙིང་རྗེ་ཤུགས་དྲག་ཏུ་སྒོམ་པ་ནི་བྱང་ཆུབ་ཀྱི་སེམས་ཀྱི་བོགས་འདོན་དུ་འགྲོ་
བའི་ཕྱིར་རོ། །དེ་ནི་ཇི་སྐད་དུ། སེམས་བསྐྱེད་པ་ནི་གཞན་དོན་ཕྱིར། །ཡང་དག་
རྫོགས་པའི་སངས་རྒྱས་འདོད། །ཅེས་གསུངས་པའི་སྐབས་ཀྱི་གཞན་དོན་ཕྱིར་
ཞེས་པ་འདིའི་ནང་དུ་བྱམས་སྙིང་རྗེ་གཉིས་ཀ་འདུས་ཡོད་པ་གོ་སླའོ། །སྤྱིར་
སྐྱེས་བུ་དམ་པ་ནི་སྐབས་ཐོབ་ལ་གོ་རྒྱུ་མང་སྟེ། ཡ་མཐའ་ཡིན་ན་སངས་རྒྱས་
འཕགས་པ་ལ་སྐྱེས་བུ་དམ་པ་དང་མ་མཐའ་ཡིན་ན་སྐྱབས་འགྲོ་རྒྱུད་ལྡན་གྱི་་་
374



གང་ཟག་ཀྱང་སྐྱེས་བུ་དམ་པར་བཞག་ཆོག་པ་ཡིན་ཡང་། འདིར་བྱང་ཆུབ་
སེམས་དཔའ་ལ་གོ་དགོས་སོ། །གསང་བའི་མཛོད་ཅེས་པ་ནི་མཛོད་ཀྱི་ནང་ནས་
ཡང་མཛོད་དེ། དཔེར་ན་རྒྱལ་བོའི་དཀོར་མཛོད་ཀྱི་ནང་དུ་རིན་པོ་ཆེ་གསེར་
སྦྱངས་ཁོ་ན་འཇོག་སའི་མཛོད་ཆུང་ཞིག་ཡོད་ན་སུ་གང་ལའང་ཤེས་སུ་མི་་་་་
འཇུག་ཅིང་། རྒྱལ་བོའི་སྙིང་ནོར་མང་དུ་སྦས་ནས་ཡོད་པ་དེ་ལྟ་བུ་ཞིག་ལ་
གསང་མཛོད་ཅེས་བརྗོད་པ་ཡིན། ཡི་དམ་ཞེས་པ་ནི་རང་གི་མཆོག་དང་ཐུན་
མོང་གི་དངོས་གྲུབ་ཞུ་བའམ་རེ་ས་ཉག་གཅིག་ཏུ་བཟུང་བའི་ལྷག་པའི་ལྷ་ལ་ཡི་
དམ་གྱི་ལྷ་ཞེས་བརྗོད། ་་་་་
བྱང་ཆུབ་ཀྱི་སེམས་རིན་པོ་ཆེའི་ཕན་ཡོན་མཐའ་ཡས་པ་ནི། སྤྱོད་འཇུག་
ལས། དེ་ཡི་ཕན་ཡོན་དཔག་ཏུ་མེད་པ་དག །བྱམས་མགོན་བློ་དང་ལྡན་པས་
ནོར་བཟང་བཤད། །ཅེས་པ་སྟེ་བྱང་ཆུབ་ཀྱི་སེམས་དེ་ཡི་ཕན་ཡོན་དང་བསྔགས་
པ་དཔག་ཏུ་མེད་པ་མཐའ་ཡས་པ་གཞན་དག་ནི་རྗེ་བཙུན་བྱམས་པ་མགོན་པོ་
མཁྱེན་རབ་ཀྱི་བློ་གྲོས་མཆོག་དང་ལྡན་པས་གཞོན་ནུ་ནོར་བཟང་ལ་བཤད་དེ།
སྡོང་བོ་བཀོད་པ་ལས།་ གྲོང་ཁྱེར་སྐྱིད་པའི་འབྱུང་གནས་ཀྱི་ཚོང་དཔོན་ནོར་
བརྟན་གྱི་བུ་གཞོན་ནུ་ནོར་བཟང་བྱ་བ་དེས་དང་པོ་འཕགས་པ་འཇམ་དཔལ་
གྱི་དྲུང་དུ་བྱང་ཆུབ་ཀྱི་སེམས་བསྐྱེད་དེ་བྱང་ཆུབ་སེམས་དཔའི་སྤྱོད་པ་འཚོལ་
བའི་ཕྱིར་རིམ་གྱིས་སོང་ནས་དགེ་བའི་བཤེས་གཉེན་མང་བོ་བསྟེན་ནས་བྱང་
སེམས་ཀྱི་སྤྱོད་པ་ལ་ཉན་ཏེ་མཐར་ལྷོ་ཕྱོགས་ཀྱི་རྒྱ་མཚོའི་འགྲམ་དུ་ཕྱིན་པ་ན།།
དེར་ཁང་བ་བརྩེགས་པ་རྣམ་པར་སྣང་མཛད་ཀྱིས་བརྒྱན་པའི་སྙིང་བོ་ཅན་་་་་
375



ཕྱོགས་གཅིག་ན་རྗེ་བཙུན་བྱམས་པས་འཁོར་རྒྱ་མཚོ་ལྟ་བུ་ལ་ཆོས་སྟོན་པ་་་་་་
མཐོང་ནས་ནོར་བཟང་གིས་ཕྱག་འཚལ་བསྟོད་པ་སྣ་ཚོགས་ཀྱིས་བསྟོད་དེ་སྒོར་
སྡོད་པ་ན། བྱམས་པ་ཉིད་ཚངས་པ་དང་བརྒྱ་བྱིན་སོགས་འཁོར་དུ་མས་བསྐོར་
ཏེ་ཕྱོགས་གཅིག་ནས་ཁང་བརྩེགས་ཀྱི་ནང་དུ་བྱོན་པ་མཐོང་། དེ་ནས་ཕྱག་
འཚལ་བ་དང་བྱམས་པས་ཕྱག་གཡས་པས་འཁོར་རྣམས་ལ་ནོར་བཟང་བསྟན་
ནས། ལྟོས་ཤིག་བསམ་པ་ཡོངས་སུ་དག་པ་འདི། །ནོར་བཟང་ནོར་རྣམས་རབ་
ཏུ་བརྟན་པའི་བུ། །བྱང་ཆུབ་སྤྱོད་པ་དམ་པ་ཡོངས་འཚོལ་ཞིང་། །མཁས་པ་ང་
ཡི་དྲུང་དུ་ལེགས་པར་འོངས། །ཞེས་བསྔགས་པ་གསུངས་ནས། ལེགས་པར་
འོངས་སམ་སྙིང་རྗེ་བྱམས་རུང་ཁྱེད། །བྱམས་པའི་དཀྱིལ་འཁོར་ཡངས་པར་
ལེགས་འོངས་སམ། །ལེགས་པར་འོངས་སམ་ལྟ་ན་རབ་ཞི་བ། །སྤྱད་པ་སྤྱོད་ཚེ་
དུབ་པར་མ་གྱུར་ཏམ། །རྣམ་དག་བསམ་ལྡན་ཚུར་ཤོག་འོངས་པ་ལེགས། །ཞེས་
སོགས་བསྔགས་པ་མང་དུ་གསུངས་པ་དང་། ནོར་བཟང་གིས་འཕགས་པ་
བདག་བླ་ན་མེད་པའི་བྱང་ཆུབ་ཏུ་ཞུགས་པ་ན་བྱང་ཆུབ་སེམས་དཔའི་སྤྱོད་་་་
པས་བསླབ་པར་བགྱི་བ་དང་། ཇི་ལྟར་ནན་ཏན་དུ་བགྱིས་པ་འཚལ་ཏེ།
འཕགས་པ་ནི་བྱང་ཆུབ་ལ་ཚེ་གཅིག་གིས་ཐོགས་པའི་ཡོན་ཏན་ཆེན་པོ་དང་་་་
ལྡན་པ་ལགས་པས་ཇི་ལྟར་བསླབ་པར་བགྱི་བ་བཀའ་བསྩལ་དུ་གསོལ། ཞེས་
ཞུས་པའི་ཚེ། བྱམས་པས་འཁོར་རྣམས་ལ་ནོར་བཟང་འདི་བྱང་སེམས་ཀྱི་སྤྱོད་
པ་ལ་བརྩོན་པ་ཐོག་མར་འཇམ་དཔལ་གྱི་དྲུང་དུ་སེམས་བསྐྱེད། དེ་ནས་འཇམ་
དཔལ་གྱིས་བཏང་ནས་གྲོང་ཁྱེར་དཔལ་གྱི་འབྱུང་གནས་ནས་བཟུང་སྟེ་ལྷོ་་་་་
376



ཕྱོགས་ཀྱི་རྒྱུད་ཐམས་ཅད་བརྒྱུད་ཏེ་དགེ་བའི་བཤེས་གཉེན་བརྒྱ་རྩ་བཅུ་མ་་་
ཡོངས་སུ་དྲི་བ་བྱེད་ཅིང་། ཐོ་མར་ངའི་དྲུང་འདིར་སྐྱོ་བ་ཐམས་ཅད་དང་བྲལ་
བའི་ལྷག་པའི་བསམ་པས་ཕྱིན་ཏེ་ཞེས་སོགས་དེའི་བསྔགས་པ་རྒྱ་ཆེར་གསུངས་
ནས། ནོར་བཟང་ལ་ཁྱེད་ཀྱིས་བྱང་ཆུབ་ཏུ་སེམས་བསྐྱེད་པ་ལེགས་སོ་ལེགས་
སོ། །རིགས་ཀྱི་བུ་ཁྱེད་ནི་དགེ་བའི་བཤེས་གཉེན་གྱིས་ཡོངས་སུ་གཟུང་ངོ༌། །དེ་
ཅིའི་ཕྱིར་ཞེ་ན། རིགས་ཀྱི་བུ་བྱང་ཆུབ་ཀྱི་སེམས་ནི་སངས་རྒྱས་ཀྱི་ཆོས་ཐམས་
ཅད་ཀྱི་ས་བོན་ལྟ་བུའོ། །འགྲོ་བ་ཐམས་ཅད་ཀྱི་ཆོས་དཀར་པོ་རྣམ་པར་འཕེལ་
བར་བྱེད་པས་ཞིང་ལྟ་བུའོ། །འཇིག་རྟེན་ཐམས་ཅད་རབ་ཏུ་ཞི་བར་བྱེད་པས་
ས་ལྟ་བུའོ། །ཞེས་སོགས་དང་། དབུལ་པ་ཐམས་ཅད་ཡང་དག་པར་གཅོད་པས་
རྣམ་ཐོས་ཀྱི་བུ་ལྟ་བུའོ། །དོན་ཐམས་ཅད་ཡང་དག་པར་སྒྲུབ་པས་ཡིད་བཞིན་
གྱི་ནོར་བུའི་རྒྱལ་བོ་ལྟ་བུའོ། །བསམ་པ་ཐམས་ཅད་ཡོངས་སུ་རྫོགས་པར་བྱེད་
པས་བུམ་པ་བཟང་བོ་ལྟ་བུའོ། །ཉོན་མོངས་པའི་དགྲ་ཕམ་པར་བྱ་བ་ལ་མདུང་
ཐུང་ལྟ་བུའོ། །ཚུལ་བཞིན་མ་ཡིན་པ་ཡིད་ལ་བྱེད་པ་འགེབས་པས་གོ་ཆ་ལྟ་
བུའོ། །ཉོན་མོངས་པའི་མགོ་ལྟུང་བར་བྱེད་པས་རལ་གྲི་ལྟ་བུའོ། །ཉོན་མོངས་
པའི་ཤིང་གཅོད་པས་སྟ་རེ་ལྟ་བུའོ། །འཚོ་བ་ཐམས་ཅད་ལས་སྐྱོབ་པས་མཚོན་
ཆ་ལྟ་བུའོ། །འཁོར་བའི་ཆུའི་ནང་ནས་སྟེང་དུ་འབྱིན་པས་མཆིལ་བ་ལྟ་བུའོ། །
སྒྲིབ་པ་དང་ཁེབས་པའི་རྩ་བ་ཐམས་ཅད་རྣམ་པར་འཐོར་བས་རླུང་གི་དཀྱིལ་
འཁོར་ལྟ་བུའོ། ། །བྱང་ཆུབ་སེམས་དཔའི་སྤྱོད་པ་དང་སྨོན་ལམ་ཐམས་ཅད་
བསྡུས་པའི་ཕྱིར་མདོར་བསྟན་པ་ལྟ་བུའོ། །ལྷ་དང་ལྷ་མ་ཡིན་དང་བཅས་པའི་
377



འཇིག་རྟེན་ལ་མཆོད་རྟེན་ལྟ་བུ་སྟེ། མདོར་ན་སངས་རྒྱས་ཀྱི་ཆོས་ཐམས་ཅད་
དང་སངས་རྒྱས་ཀྱི་ཡོན་ཏན་ཐམས་ཅད་ཇི་སྙེད་ཡོད་པ་བྱང་ཆུབ་ཀྱི་ཡོན་ཏན་
དང་ཕན་ཡོན་ཡང་དེ་སྙེད་ཅིག་ཡོད་དོ། །དེ་ཅིའི་ཕྱིར་ཞེ་ན་བྱང་ཆུབ་སེམས་
དཔའི་སྤྱོད་པའི་དཀྱིལ་འཁོར་ཐམས་ཅད་ཀྱང་འདི་ལས་བྱུང་བ་སྟེ། འདས་པ་
དང་མ་འོངས་པ་དང་ད་ལྟར་བྱུང་བའི་དེ་བཞིན་གཤེགས་པ་ཐམས་ཅད་ཀྱང་
འདི་ལས་སྐྱེས་སོ། །རིགས་ཀྱི་བུ་དེ་བྱང་ཆུབ་ཀྱི་སེམས་ནི་ཡོན་ཏན་དེ་དག་དང་
ཡོན་ཏན་གྱི་བྱེ་བྲག་ཚད་མེད་པ་གཞན་དང་ཡང་ལྡན་ནོ་ཞེས་སོགས་མདོ་ནས་
བྱང་ཆུབ་སེམས་ཀྱི་ཕན་ཡོན་མང་དུ་གསུངས་པ་ལྟར། མདོ་སྡེ་ཕལ་བོ་ཆེ་ལས་
བྱུང་བས། དེ་ལས་འབྱུང་བ་ལྟར་ཤེས་པར་བྱོས་ལ་དེ་ཙམ་གྱིས་ཀྱང་ཆོག་པར་
མི་བྱེད་པར་ངེས་པ་ཤུགས་དྲག་བསྐྱེད་པ་སྟེ་ཡིད་ཆེས་པ་དང་བློ་ཁེལ་བ་བདེན་
པར་འཛིན་པ་ཞིག་དགོས་ཤིང་། དེའི་ནང་ནས་ཀྱང་སྡོང་བོ་བཀོད་པ་ལས།
རིགས་ཀྱི་བུ་ཞེས་ཉེ་བའི་ཚིག་གིས་བོས་ནས། བྱང་ཆུབ་ཀྱི་སེམས་དེ་ཇི་ལྟ་བུ་
ཡིན་ཞེ་ན། སངས་རྒྱསཀྱི་ཆོས་ཐམས་ཅད་དེ་ཚོགས་ལམ་ཆུང་ངུ་ནས་བཟུང་སྟེ་
སངས་རྒྱས་ཀྱི་སའི་བར་གྱིས་བསྡུས་པའི་ཚོས་ཐམས་ཅད་ཀྱི་ས་བོན་ལྟ་བུ་ཡིན་
ནོ། །ཞེས་བྱང་ཆུབ་ཀྱི་སེམས་འདི་ཡོད་ན་སངས་རྒྱས་འབྱུང་ཞིང་། འདི་མེད་ན་
རྒྱུ་གཞན་སྟོང་ཉིད་མངོན་སུམ་དུ་རྟོགས་པའི་ལྟ་བ་མཆོག་ཏུ་གྱུར་པ་ཡིན་ཡང་།
དེ་ཐེག་དམན་དགྲ་བཅོམ་ལའང་ཡོད་པས། དེས་ཀྱང་སངས་རྒྱས་མི་འབྱུང་བ་
མྱུ་གུ་སྐྱེད་བྱེད་ཀྱི་ས་བོན་ལྟ་བུ་ཡིན། བྱང་ཆུབ་སེམས་དཔའི་སྤྱོད་པ་ལ་བསླབ་
པ་གསུམ་དུ་བསྡུས་པ་དང་ཟབ་རྒྱས་གཉིས་སུ་བསྡུས་པ། ལྟ་སྒོམ་སྤྱོད་གསུམ་དུ་
378



བསྡུས་པ། ཕར་ཕྱིན་དྲུག་ཏུ་བསྡུས་པ་སོགས་བསྡུ་ཚུལ་མང་བོ་ཡོད་པ་ལས་རྒྱལ་
སྲས་ཀྱི་སྤྱོད་པ་མཐའ་དག་ཕར་ཕྱིན་དྲུག་ཏུ་བསྡུས་པ་དེ་ནི་སྡོམ་མཆོག་ཏུ་གྱུར་
བ་ཡིན་པས་དེ་དང་སྨོན་ལམ་ཐམས་ཅད་ཀྱི་སྡུད་པའི་གཞི་མདོ་ལྟ་བུའོ། །ཞེས་
རྒྱལ་སྲས་ཀྱི་སྤྱོད་པ་ཐམས་ཅད་བསྡུས་པའི་སྡོམ་ཡིན་པར་གསུངས་པ་འདི་ལ་
ངེས་ཤེས་རྙེད་པ་ཤིན་ཏུ་གལ་ཆེའོ། །སྐབས་འདི་དག་ཏུ་བྱང་ཆུབ་ཀྱི་སེམས་
རིན་པོ་ཆེའི་ཕན་ཡོན་གཏིང་ཟབ་པ་དང་། ནན་ཏན་ཆེ་བའི་ཚུལ་རྣམས་ཤུགས་
སྣོན་བྱས་ནས་རྒྱས་པར་གསུངས་པའི་རྒྱུ་མཚན་ནི།་ འདིའི་འོག་དེ་མ་ཐག་
དངོས་གཞི་བྱང་ཆུབ་ཀྱི་སེམས་སྦྱོང་བའི་རིམ་པ་བསྟན་པར་བྱ་བ་ཡིན་པས།
དངོས་གཞི་དེ་སྦྱོང་བ་ལ་དེའི་ཕན་ཡོན་ཤེས་པ་སྔོན་དུ་འགྲོ་བ་དང་། ཕན་ཡོན་
ཤེས་ན་དངོས་གཞི་བྱང་ཆུབ་ཀྱི་སེམས་ལ་འཇུག་པ་ཡིན་པས་དེ་ལྟར་ནན་ཏན་
དུ་གསུངས་པ་ལེགས་སོ། །དེས་ན་ཁ་ཙམ་ཚིག་ཙམ་མ་ཡིན་པར་སྙིང་ཐག་པ་
ནས་ཐེག་པ་ཆེན་པོའི་ལམ་དུ་འཇུག་པར་འདོད་ཕྱིན་ཆད་བྱང་ཆུབ་ཀྱི་སེམས་
རིན་པོ་ཆེ་ལ་ཕན་ཡོན་དེ་དག་ལྡན་པ་ངེས་ངེས་ཏག་ཏག་ཡིན་པ་ཤེས་པར་་་་་
བྱོས་ལ་ངེས་པ་ཤུགས་དྲག་བསྐྱེད། དེ་ཡང་ཡུན་ཐུང་ངུ་ཙམ་ཞིག་མ་ཡིན་པར་
རྒྱུན་བརྟན་པོ་ཞིག་བསྐྱེད་དགོས་ཏེ། སེམས་རིན་པོ་ཆེ་འདི་ནི་ཐེག་པ་ཆེན་པོའི་
ལམ་ཐམས་ཅད་ཀྱི་རྩ་བ་དང་གཞུང་ཤིང་སྙིང་བོ་ལྟ་བུ་ཡིན་པས། འདི་ལ་ངེས་
པ་འདྲོངས་པ་སྟེ་བདུད་དགའ་རབ་དབང་ཕྱུག་གིས་ཀྱང་བསྒྱུར་མི་ཐུབ་པའི་་
ངེས་པ་གཏིང་མཐའ་ཆོད་ཅིང་བརྟན་པོ་ཞིག་མ་ཐོན་ན་ནི། ཐེག་པ་ཆེན་པོའི་
ལམ་གྱི་གཞི་སྟོར་བར་འགྱུར་བ་སྟེ། དཔེར་ན་ཁང་བ་ཞིག་བཟོ་ན་དེའི་རྨང་
379



གཞི་བོར་བ་ལྟ་བུར་གྱུར་པས། །ཐེག་པ་ཆེན་པོའི་ལམ་གྱི་རྩ་བ་དང་སྙིང་བོ་དང་
གཞུང་ཤིང་འདི་གལ་ཆུང་བྱས་ཏེ་བཞག་ནས། སེམས་གནས་ཕྲ་མོ་རེ་སྟེ་རྩ་རླུང་
སྒོམ་པ་དང་གཏུམ་མོ་རླུང་སྦྱོར་ཕྲ་མོ་རེ་ལ་འབད་ལོ་སྟེ་འབད་ཁུལ་བྱེད་པ་ནི་
ཐེག་པ་ཆེན་པོའི་ལམ་གྱི་གནད་འགག་མ་ཤེས་པ་ཡིན་ཏེ། དཔེར་ན་ཡིད་བཞིན་
གྱི་ནོར་བུ་འཚོལ་འདོད་པ་རྒྱ་མཚོ་ཆེན་པོར་འཇུག་པ་དོར་བ་སྟེ། །་གནའ་སྔ་
མོ་རྒྱ་གར་གྱི་རྒྱ་མཚོའི་ཕ་རོལ་ཏེ་ད་ལྟའི་ཧིན་དྷི་ཉེ་ཞི་ཡ་དང་ཧྥེ་ལི་པེན་སོགས་
ཀྱི་ས་ཕྱོགས་དེ་དག་ན་གླིང་ཕྲན་མང་བོ་ཡོད་པ་དེར་བྱུ་རུ་དང་ཡིད་བཞིན་གྱི་
ནོར་བུ་ཡོད་པས་དེ་དག་ལེན་པ་ལ་གྲུ་བོ་ཆེར་བརྟེན་ནས་རྒྱུ་མཚོ་ཆེན་པོར་་་་་
ཞུགས་ཏེ་གླིང་ཕྲན་དུ་འགྲོ་དགོས་པ་ལ་དེར་འགྲོ་བ་དོར་ཏེ། བ་གླང་གི་རྨིག་
རྗེས་ཀྱི་ནང་དུ་ཆུ་འཁྱིལ་ཡོད་པའི་ནང་དུ་ཡིད་བཞིན་གྱི་ནོར་བུ་འཚོལ་ཞིང་དེ་
ལས་ཡིད་བཞིན་གྱི་ནོར་བུ་རྙེད་པའམ་འབྱུང་བར་རེ་བ་དང་དཔེ་ཀུན་ནས་་་
མཚུངས་སོ། །དེ་ལྟར་གོང་དུ་བཤད་པ་ལྟར་བྱང་ཆུབ་ཀྱི་སེམས་རིན་པོ་ཆེ་ཉིད་
ཐེག་པ་ཆེན་པོའི་ལམ་གྱི་འཇུག་སྒོ་སྟེ། མཁར་གཞི་ཆེན་པོ་ལ་འཇུག་པའི་སྒོ་
ལྟ་བུ་ཡིན་ཏེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ན་ཐེག་ཆེན་ལམ་དུ་་་
ཞུགས་པས་ཁྱབ་པ་དང་། དེ་རྒྱུད་ལ་མ་སྐྱེས་པར་ཐེག་ཆེན་ལམ་དུ་མ་ཞུགས་
པས་ཁྱབ་པའི་ཕྱིར་ན་འཇུག་སྒོ་ཞེས་བརྗོད། དེ་ཡང་འཇུག་པའི་སྒོ་ཙམ་དུ་མ་
ཟད་ལམ་གྱི་གཞུང་ཤིང་ངམ་སྲོག་ཤིང་ཡང་ཡིན་ཏེ། དཔེར་ན་བྱང་སེམས་ས་
དང་པོ་བའི་རྒྱུད་ཀྱི་བྱང་ཆུབ་ཀྱི་སེམས་འགྱུར་མི་སྲིད་ཀྱང་ཡང་དེས་སེམས་་་
བསྐྱེད་དོར་ན་ཐེག་ཆེན་པ་ལས་ལོག་པར་འགྱུར། འོ་ན་སེམས་འདོར་ཉེན་གང་
380



ནས་ཆེ་ཞེ་ན། ཐེག་ཆེན་ཚོགས་ལམ་ཆུང་དུ་ཙམ་ཐོབ་ནས་བྱང་ཆུབ་སེམས་སྡོམ་
གྱི་རྩ་ལྟུང་འབྱུང་བ་ཉིན་མོའི་སྐར་མ་ལྟ་བུ་རེ་སྲིད་མཐའ་ཙམ་ཡོད་ལ། ཚོགས་
ལམ་འབྲིང་ཡན་ཆད་ནས་བྱང་ཆུབ་ཀྱི་སེམས་འདོར་བ་གཏན་ནས་མི་སྲིད་པ་
ཡིན། བྱང་ཆུབ་སེམས་དཔའ་རྣམས་ཀྱིས་བྱང་ཆུབ་ཀྱི་སེམས་རིན་པོ་ཆེ་འདི་མ་
དོར་བར་དམ་དུ་བཟུང་ནས་གཞན་འདོད་པའི་ཡོན་ཏན་ལྔ་ལ་སོགས་པར་ཅི་
དགར་ལོངས་སྤྱད་པ་དང་བག་མེད་ལྟ་བུར་བསྡད་ནའང་། དེས་བྱང་ཆུབ་
སེམས་དཔའ་ལ་མི་སྐྱོན་པས་དེ་བྱང་ཆུབ་སེམས་དཔའ་ཁྲིམས་ལྡན་དུ་བརྩི་་་་
རུང་བ་ཡིན་ནོ། །ཐེག་པ་ཆེན་པོའི་གསུང་རབ་ཐམས་ཅད་ཀྱི་སྙིང་བོ་ཞེས་པ་ནི་
ལམ་གྱི་གཙོ་བོ་རྣམ་གསུམ་སྟེ་ངེས་འབྱུང་གི་བསམ་པ། བྱང་ཆུབ་ཀྱི་སེམས།
སྟོང་ཉིད་རྟོགས་པའི་ལྟ་བ་གསུམ་དང་དེའི་ནང་ནས་ཀྱང་ཆོས་ཐེག་པ་ཆེན་་་་
བོའི་ཆོས་ཡིན་པས་མི་ཆོག་པར་ཐེག་པ་ཆེན་པོའི་ཆོས་སུ་འགྲོ་མི་འགྲོ་དང་།།
ཐེག་ཆེན་གྱི་ལམ་དུ་འགྲོ་མི་འགྲོ ཐེག་པ་ཆེན་པོའི་ལམ་གྱི་འབྲས་བུ་སྐུ་བཞིའི་
གོ་འཕང་འཐོབ་མི་འཐོབ་ནི་ཀུན་རྫོབ་བྱང་ཆུབ་ཀྱི་སེམས་ཁོ་ནར་རག་ལས་་་་་
ཡོད་དེ། ཉན་རང་དགྲ་བཅོམ་པའི་རྒྱུད་ནའང་ངེས་འབྱུང་གི་བསམ་པ་དང་
སྟོང་ཉིད་མངོན་སུམ་དུ་རྟོགས་པའི་ལྟ་བ་ཡོད་ཀྱང་། བྱང་ཆུབ་ཀྱི་སེམས་མེད་
པའི་དབང་གིས་འབྲས་བུ་དམན་པ་ཡིན་ནོ། །བྱང་ཆུབ་ཀྱི་སེམས་རིན་པོ་ཆེ་ནི་
འཚང་རྒྱ་བ་ལ་ཤིན་ཏུ་མྱུར་བའི་ལམ་གྱི་གནད་དམ་པ་ཡིན་པས། སྔགས་ཀྱི་
རྣལ་འབྱོར་བས་ཀྱང་བྱང་ཆུབ་ཀྱི་སེམས་རིན་པོ་ཆེ་ལ་འབད་འབུངས་འདོན་་
པ་འདི་གཙོ་བོར་མཛད་པ་ལགས་སོ། །དེ་ཡང་སྔགས་ཀྱི་རྣལ་འབྱོར་བའི་རྒྱུད་
381



ཀྱི་བྱང་ཆུབ་ཀྱི་སེམས་དང་ཕར་ཕྱིན་ཐེག་པ་རང་ལམ་གྱི་ཐེག་ཆེན་གང་ཟག་གི་
རྒྱུད་ཀྱི་བྱང་ཆུབ་ཀྱི་སེམས་ལ་ཤུགས་དྲག་ཞན་གྱི་ཁྱད་པར་ཡོད་པ་དང་།
སྔགས་ལའང་བྱ་རྒྱུད། སྤྱོད་རྒྱུད། རྣལ་འབྱོར་གྱི་རྒྱུད། རྣལ་འབྱོར་བླ་མེད་ཀྱི་
རྒྱུད་བཅས་རྒྱུད་སྡེ་བཞི་ལས། ལམ་གང་སྒྲུབ་ནའང་མྱུར་ལམ་བྱང་ཆུབ་ཀྱི་
སེམས་ཀྱིས་འབྱིན་དགོས་ཏེ། རྣལ་འབྱོར་བླ་མེད་པ་དེའི་རྒྱུད་ཀྱི་བྱང་ཆུབ་ཀྱི་
སེམས་ནི་ཤུགས་ཤིན་ཏུ་དྲག་པའི་སྟོབས་ཀྱིས་འཚང་རྒྱ་བའི་ལམ་གྱི་བགྲོད་པ་
ཡང་ཤིན་ཏུ་མྱུར་བར་འགྱུར་བ་སྟེ། སྙིགས་དུས་ཀྱི་ཚེ་ཐུང་གཅིག་ལའང་འཚང་
རྒྱ་བར་འགྱུར་བ་སོགས་ཀྱི་ཚུལ་རྒྱ་ཆེར་བཤད་པ་དེ་དག་ལ་ཡང་ཡང་དུ་བསམ་
སྟེ་ངེས་ཤེས་གཏིང་ནས་འདྲོངས་པར་བྱའོ། །
འགའ་ཞིག་གིས་འདི་སྙམ་དུ་བསམ་སྟེ། བྱང་ཆུབ་ཀྱི་སེམས་ཞེས་པ་དེ་
ཤིན་ཏུ་སླ་བོ་ཞིག་ཡིན་ཏེ། སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་
པར་ཤོག་ཅིག་སྙམ་པའི་བློ་འདི་ཙམ་རེད། དེ་ཙམ་ཡིན་ན་དེ་ལྟ་བུའི་བསྔགས་
པ་རྒྱ་ཆེ་ཞིང་འདིའི་ཚུལ་རྟོགས་དཀའ་བ་དང་རྩ་ཆེ་བ་དང་དོན་ཆེ་བ་ཡིན་་་་་
ཞེས་ཆེ་བརྗོད་པར་བྱེད་པ་འདི་ཅི་ཡིན་པ་དང་། དེ་ནི་ཁྱེད་རང་ཉིད་ཀྱིས་ཆེ་
བརྗོད་བྱས་པ་ཙམ་ལས་དོན་ལ་གནས་པ་མ་ཡིན་ནོ་སྙམ་ན། དེ་ནི་བྱང་ཆུབ་
ཀྱི་སེམས་རིན་པོ་ཆེ་འདིའི་གནད་དམ་པ་དེ་གཏན་ནས་མ་རྟོགས་པའི་རྟགས་
ཡང་དག་སྟེ། བྱང་ཆུབ་ཀྱི་སེམས་རིན་པོ་ཆེ་སྐྱེ་བ་ལ་སྙིང་རྗེ་ཆེན་པོ་མཚན་ཉིད་
ཚང་བ་ཞིག་རྒྱུད་ལ་སྐྱེས་དགོས་ཏེ། སྒོམ་རིམ་དང་བོ་ལས། གང་གི་ཚེ་ཡིད་དུ་
འོང་བའི་བུ་མོ་བདེ་བ་བཞིན་དུ་སེམས་ཅན་ཐམས་ཅད་ལ་ཡང་སྡུག་བསྔལ་་་
382



གཏན་ནས་བྱང་བར་འདོད་པའི་རྣམ་པའི་སྙིང་རྗེ་རང་གི་ངང་གིས་འཇུག་པ་
བདག་ཉིད་ཀྱིས་མཚུངས་པར་འཇུག་པར་འགྱུར་བ་དེའི་ཚེ་རྫོགས་པ་ཡིན་པས་
སྙིང་རྗེ་ཆེན་པོའི་མིང་འཐོབ་སྟེ། དེ་ལྟར་སྙིང་རྗེ་ཆེན་པོར་གོམས་པའི་སྟོབས་
ཀྱིས་སེམས་ཅན་མ་ལུས་པ་འདྲེན་པར་དམ་བཅས་ནས་བླ་ན་མེད་པ་ཡང་དག་
པར་རྫོགས་པའི་བྱང་ཆུབ་ཏུ་སྨོན་པའི་རང་བཞིན་གྱི་བྱང་ཆུབ་ཀྱི་སེམས་སྒྲིམ་
མི་དགོས་པར་སྐྱེ་སྟེ། ཞེས་གསུངས་པ་ལྟར་གསེར་རྣལ་མ་ཞིག་ལ་གསེར་ཞེས་
དངོས་མིང་གིས་བརྗོད་པ་ལྟར་སྙིང་རྗེ་ཆེན་པོའི་དངོས་མིང་འཐོབ་པ་ལ་སྙིང་
རྗེ་ཆེན་པོ་མཚན་ཉིད་ཚང་བ་ཞིག་རྒྱུད་ལ་སྐྱེས་དགོས་ཏེ། དཔེར་ན་མ་ཞིག་ལ་
བུ་སྙིང་དུ་སྡུག་ཅིང་ཡིད་དུ་འོང་བ་ཤིན་ཏུ་གཅེས་པ་ཞིག་ཡོད་པ་དེ་རེ་ཞིག་གློ་
བུར་མེས་ཚིག་པའམ་ཆུས་ཁྱེར་བའམ། བཙོན་རྭར་བཅིངས་ནས་སྡིག་ལ་སྦྱར་
ཏེ་ཉམ་ཐག་པ་ལྟ་བུ་སྡུག་བསྔལ་ཚབས་ཆེན་པོས་མནར་བ་ན། མ་དེས་བློ་ཚོད་
ནི་གཞན་གྱིས་མ་བསྐུལ་ཀྱང་མ་དེ་བཟོད་གླགས་མེད་པར་བུ་སྡུག་བསྔལ་དེ་་་་
ལས་ནམ་ཞིག་ཐར་ན་སྙམ་པའི་བརྩེ་སེམས་ཞིག་རྩོལ་བ་བྱ་མ་དགོས་པར་ངམ་
ངམ་ཤུགས་ཀྱིས་སྐྱེ་བ་དང་། བུ་ཉམ་ཐག་པའི་སྡུག་བསྔལ་སེལ་བའི་ཐབས་
ལའང་གཞན་གྱིས་བསྐུལ་མ་དགོས་པར་ཐབས་ཚུལ་ཀུན་གྱིས་འབད་པ་ཞིག་་་
ངང་གིས་འབྱུང་བ་དེ་ལྟ་བུའི་བསམ་པ་ཞིག་རང་བཞིན་གྱིས་འབྱུང་བའི་དཔེ་
དེ་བཞིན་དུ། ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་
བཟོད་གླགས་མེད་པའི་སྙིང་རྗེ་བཅོས་མ་མིན་པ་ངམ་ངམ་ཤུགས་ཀྱིས་སྐྱེ་བ་ནི་
སྙིང་རྗེ་ཆེན་པོ་སྐྱེས་པའི་ཚད་ཡིན་ནོ། །མ་ཡིས་ཤིན་ཏུ་གཅེས་པའི་བུ་ལ་སྙིང་རྗེ་
383



བ་དང་གཅེས་པའི་སེམས་ནི་ཆགས་པ་ཡིན་པས་སྙིང་རྗེ་ཆེན་པོ་མཚོན་བྱེད་ཀྱི་
དཔེ་ཙམ་ལས། སྙིང་རྗེ་དངོས་མིན་པའི་ཁྱད་པར་འབྱེད་ཤེས་པར་བྱ་དགོས་སོ།
དེ་ཡང་སེམས་ཅན་ཐམས་ཅད་སྡུག་བསྔལ་ལས་གྲོལ་ན་སྙམ་པའི་སེམས་པ་་་་
ཙམ་གྱིས་མི་ཆོག་པར་སྡུག་བསྔལ་ལས་གྲོལ་བའི་ཐབས་དེ་རང་གིས་དངོས་སུ་
སྒྲུབ་པ་ཞིག་སྟེ་སེམས་ཅན་ཐམས་ཅད་ཀྱི་སྡུག་བསྔལ་མཐའ་དག་སེལ་བ་དང་
བདེ་བ་མཐའ་དག་སྒྲུབ་པ་ལ་གཞན་གྱི་བསྐུལ་བ་ལ་བལྟོས་མ་དགོས་པར་རང་
གི་ངང་གིས་དེ་ཁོ་ན་ཉིན་མཚན་ཀུན་ཏུ་ཐ་ན་གཉིད་ལོག་པའི་ཚུན་ཆད་དུའང་
བསམ་པ་དེ་ལྟ་བུ་རྒྱུན་ཆགས་སུ་བྱུང་བ་དང་། དེའི་ཐབས་སྒྲུབ་པ་ལ་སྐད་ཅིག་
ཀྱང་མི་ལྷོད་པའི་བསམ་པ་ཞིག་སྐྱེས་པ་ན། བྱང་ཆུབ་ཀྱི་སེམས་རིན་པོ་ཆེ་རྒྱུད་
ལ་སྐྱེས་པའི་ཚད་ཡིན་ནོ། །དེས་ན་བྱམས་པ་དང་སྙིང་རྗེ་གཉིས་ནི་དཔེར་ན་
མེ་ཏོག་གི་ལྗོན་ཤིང་ཞིག་ལ་མཚོན་ན་དེའི་གཞུང་ཤིང་ལྟ་བུ་དང་བྱང་ཆུབ་ཀྱི་་
སེམས་རིན་པོ་ཆེ་ནི་དེའི་སྟེང་གི་མེ་ཏོག་ལྟ་བུ་ཡིན་པས། མེ་ཏོག་དེ་གཞུང་ཤིང་
ལ་མ་བརྟེན་པར་སྐྱེ་བའི་གནས་སམ་གཞི་མེད་པས་བྱང་ཆུབ་ཀྱི་སེམས་རིན་པོ་
ཆེ་འདི་རྒྱུད་ལ་སྐྱེ་དགོས་ན་ཐོག་མར་བྱམས་སྙིང་རྗེ་སྒོམ་པ་འདི་གལ་རེ་ཆེའོ། །
བསམ་པ་རླབས་པོ་ཆེ་དེ་དག་གི་ཕྱོགས་ཙམ་དུའང་མི་འགྲོ་བར་ཚེ་འདིའི་རྒྱུ་
ནོམ་པ་དང་བཀུར་བསྟི་སྟེ་ཐོབ་གོ་ས་ཤ་སྟག་སེབས་ཤིང་བསམ་པའི་གཏིང་་་་
ནས་འཁོར་བའི་ཕུན་ཚོགས་ཁོ་ན་ལ་ཞེན་ཞིང་ཆགས་བཞིན་དུ། ཁ་ནས་སེམས་
ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་གྱུར་ཅིག་ཅེས་པའི་ཚིག་ཙམ་
སྒྲོག་པ་དང་། ཚིག་རྗེས་འབྲངས་པའི་སྨོན་པ་ཙམ་ཞིག་བྱས་པ་ལ་བྱང་ཆུབ་ཀྱི་
384



སེམས་རྒྱུད་ལ་སྐྱེ་བར་རློམ་པ་ནི་ཆེས་མ་ཤེས་པ་ཡིན་ཏེ། ཇོ་བོ་རྗེས། བྱམས་པ་
དང་སྙིང་རྗེ་སྦྱོང་མི་ཤེས་པའི་བྱང་ཆུབ་སེམས་དཔའ་བོད་ཀྱིས་ཤེས་པ། ཞེས་
པ་སྟེ་བོད་ན་བྱམས་པ་དང་སྙིང་རྗེ་སྦྱོང་མི་ཤེས་པ་སྟེ་བྱམས་སྙིང་རྗེའི་དྲི་ཙམ་
ཡང་མི་བྲོ་བར་ཁོ་བོ་བྱང་ཆུབ་སེམས་དཔའ་ཡིན་ཟེར་མཁན་མང་བོ་འདུག་་་་
ཅེས་ཟུར་ཟའི་གསུང་གནང་བ་དང་། བཀའ་གདམས་པའི་དགེ་བཤེས་ཞང་
སྣ་ཆུང་སྟོན་པས་མཉམ་མེད་ཇོ་བོ་རྗེ་ལ་གདམས་ངག་ཅིག་གནང་རོགས་ཞེས་
ལན་མང་དུ་ཞུས་ཀྱང་། གཞན་ཅང་མི་གསུངས་པར། འཇིག་རྟེན་འདི་བློས་
ཐོངས། ་བྱང་ཆུབ་ཀྱི་སེམས་སྒོམས་ཞེས་པ་འདི་མ་གཏོགས་གཞན་གང་ཡང་
གསུང་རྒྱུ་མི་འདུག་ཅེས་ཞང་སྣ་ཆུང་སྟོན་པ་ཁོ་རང་ཡིད་མ་ཚིམ་པའི་ཚུལ་བྱས་
པ་ན། དགེ་བཤེས་འབྲོམ་སྟོན་པས་ཚིག་དེ་གསན་ཙམ་ཉིད་ནས་ཐུགས་ཁྲེལ་བ་
སྟེ་ཐུགས་མ་དགྱེས་པར་དེ་ཇོ་བོའི་གདམས་ངག་གི་མཐིལ་ཕྱུང་བ་ལ་ཞང་ལྟ་་་
བུས་ཀྱང་ཆོས་ཞུ་མ་མཁྱེན་གསུངས་པ་སྟེ་ཁྱེད་ལ་ཇོ་བོས་གདམས་ངག་གི་་་་
མཐིལ་ཏེ་སྲོག་གམ་སྙིང་བོ་གནང་ཡོད་པས་དེ་ལས་ལྷག་པའི་ཟབ་མོ་ཞིག་་་་་་
གནང་རྒྱུ་མེད་མོད། ཁྱེད་རང་དགེ་བཤེས་ཆེན་པོ་ཡིན་ཡང་། ཁྱེད་ཀྱིས་ཀྱང་
ཆོས་ཞུ་མ་མཁྱེན་པ་ལགས་ཞེས་གསུངས་པ་ལྟར། བྱང་ཆུབ་ཀྱི་སེམས་ནི་ཆོས་
ཀུན་གྱི་ནང་ནས་ཆེས་སླ་བོ་ཞིག་དང་གཙིགས་ཆུང་བར་བྱེད་པའམ་ཤིན་ཏུ་་་
གལ་ཆུང་ཞིག་ཏུ་འཇོག་པ་སྟེ། དཔེར་ན་ལམ་གང་གི་ཉམས་ལེན་བྱེད་ནའང་
ཐུན་གྱི་འགོ་ལ། བདག་གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་
ཕྱིར་སངས་རྒྱས་འགྲུབ་པར་ཤོག ལྟ་བུའི་ཚིགས་བཅད་གཅིག་ཙམ་ལན་གསུམ་
385
=
=
===



བརྗོད་པ་ཙམ་གྱིས་ཆོག་པར་བྱེད་པ་དག་ནི་ཐེག་པ་ཆེན་པོའི་ལམ་གྱི་རྒྱུས་ཡོད་
པའི་མཁས་པ་སྟེ་ཐེག་པ་ཆེན་པོའི་ལམ་གྱི་གནད་ལ་རྒྱུས་ལོན་པ་དང་ལམ་གྱི་་
གནད་རྟོགས་པའི་མཁས་པ་ཆེན་པོ་དག་ཐུགས་ཁྲེལ་བའི་གནས་སུ་འཛིན་་་་་་་
ཞིང་། བྱིས་པ་ཆུང་དུ་གོ་མེད་ཅིག་གིས་བླ་བརྡོལ་སྨྲ་བ་སྟེ་རྒྱུ་མཚན་ཅི་ཡང་མེད་
པར་འགྲེལ་ཀྱང་མི་ཆགས་པའི་ཚིག་རྙོག་མང་དུ་སྨྲ་བ་དང་ཀུན་ནས་མཚུངས་
པས་བཞད་གད་དུ་མཛད་དོ། །
བྱང་ཆུབ་ཀྱི་སེམས་རིན་པོ་ཆེ་འདི་ལ་ངེས་པ་གཏིང་ནས་འདྲོངས་པ་སྟེ་་
རྒྱུད་ལ་སྐྱེ་བ་ཤིན་ཏུ་དཀའ་ཞིང་། སེམས་བསྐྱེད་པ་མི་གཙོ་སྐྱེས་པ་གཙོ། །ཞེས་
པ་ལྟར། སེམས་དེ་སྐྱེད་བྱེད་ཀྱི་ཐབས་དམ་པ་ནི་སྦྱོར་བའི་ཆོས་དྲུག་དང་ཚོགས་
བསགས་སྒྲིབ་སྦྱོང་བླ་མའི་རྣལ་འབྱོར་རྣམས་ཡིན་ལ། བྱང་ཆུབ་ཀྱི་སེམས་ལ་བློ་
སྦྱོང་བ་ནི་ཉམས་ལེན་ཡིན་པས་དེ་ངེས་པར་དུ་དགོས་མོད། འོན་ཀྱང་དེའི་ལྷན་
ཅིག་བྱེད་རྐྱེན་མེད་ན་ཉེར་ལེན་ཁོ་ནས་འབྲས་བུ་འབྱིན་མི་ནུས་པས་ལམ་རིམ་
ཆེན་མོ་ལས། མཐུན་རྐྱེན་ཚོགས་བསགས་པ་དང་འགལ་རྐྱེན་སྒྲིབ་པ་སྦྱོང་བའི་
ལྷན་ཅིག་བྱེད་རྐྱེན་མེད་ན། ཉེར་ལེན་གྱི་རྒྱུ་དམིགས་རྣམ་སྐྱོང་བ་ཙམ་ལ་འབད་
ཀྱང་ཤིན་ཏུ་སྐྱེ་དཀའ་བས། བསགས་སྦྱང་གི་གནད་བསྡུས་པའི་ཡན་ལག་
བདུན་པས་རྒྱུད་སྦྱང་དགོས་སོ། །ཞེས་གསུངས་པ་དང་། སློབ་དཔོན་དཔའ་བོས།
ཁྱེད་ཀྱི་ཐུགས་ནི་རིན་པོ་ཆེ། །རྫོགས་པའི་བྱང་ཆུབ་ས་བོན་ཏེ། །དཔའ་ཁྱེད་ཁོ་
ནས་སྙིང་བོར་མཁྱེན། །དེ་གཞན་སྐྱེ་བོས་འོལ་མི་དབྱི། །ཞེས་གསུངས་པ་འདི་ནི་
སློབ་དཔོན་དཔའ་བོས་སྟོན་པ་བཅོམ་ལྡན་འདས་ལ་བསྟོད་པའི་ཚིག་སྟེ། སྟོན་
386



པ་བཅོམ་ལྡན་འདས་ཁྱེད་ཀྱི་ཐུགས་ནི་བྱང་ཆུབ་ཀྱི་སེམས་རིན་པོ་ཆེ་རྫོགས་་་་
པའི་བྱང་ཆུབ་ཀྱི་ས་བོན་ལས་བྱུང་བ་ཡིན་ལ། དེ་ལྟར་ཡིན་པའི་ཚུལ་ནི་དཔའ་
བོ་ཆེན་པོ་སྟོན་པ་བཅོམ་ལྡན་འདས་ཁྱེད་ཁོ་ནས་སྙིང་བོར་མཁྱེན་གྱི། ཁྱེད་ལས་
གཞན་པའི་སྐྱེ་བོ་སུ་གང་གིས་ཀྱང་འོལ་མི་དབྱི་སྟེ་དེའི་ཕྱོགས་ཙམ་མམ་ཆ་ཤས་
ཙམ་ཡང་རྟོགས་པར་མི་འགྱུར་རོ། །ཞེས་གསུངས་པ་ལྟར་རོ། །དེ་ལྟ་བུའི་བྱང་
ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པའི་གང་ཟག་ཞིག་ཡིན་ན། དེའི་མཚན་
ཙམ་གཞན་གྱི་རྣ་བས་ཐོས་པ་དང་དེའི་སྐུ་གཟུགས་་མིག་གིས་མཐོང་བ་དང་་་་
ཡིད་ལ་དྲན་པ་དང་མཇལ་ཁ་ཞུས་ནས་ཕྱག་སོགས་ཀྱིས་རེག་པས་ཀྱང་འགྲོ་བ་
ཐམས་ཅད་ཀྱི་གསོས་སུ་འགྱུར་ཏེ་རྒྱུད་ལ་བྱིན་རླབས་འཇུག་ལ། རྒྱུད་ལ་བྱིན་
རླབས་ཞུགས་ན་སེམས་རྒྱུད་ཇེ་བཟང་དང་དད་པ་དང་ཤེས་རབ་ཇེ་ཆེར་འགྲོ་
ལ། དེ་ནས་སྡིག་སྒྲིབ་འདག་ཅིང་གནས་སྐབས་སུ་བར་ཆད་སེལ་བ་སོགས་ཀྱི་
ཕན་ཡོན་འབྱུང་ཞིང་། བྱང་ཆུབ་སེམས་དཔས་རང་ཡལ་བར་དོར་ནས་གཞན་
གྱི་དོན་ཁོ་ན་ལ་ཞུགས་པས། སྤངས་པ་མཐར་ཕྱིན་པ་ངོ་བོ་ཉིད་སྐུ་དང་རྟོགས་
པ་མཐར་ཕྱིན་པ་ཡེ་ཤེས་ཆོས་སྐུ་འགྲུབ་པར་འགྱུར་བ་དང༌། འགྲོ་བ་ལྷ་དང་
བཅས་པའི་མཆོད་པའི་གནས་སུ་འགྱུར་བ་སོགས་རང་གི་དོན་ཕུན་སུམ་ཚོགས་
པ་ཞར་ལ་འགྲུབ་པའི་ཐབས་མཁས་པ་དང་ལྡན། ཆོས་ཀྱི་ཕུང་བོ་ལ་བརྒྱད་ཁྲི་
བཞི་སྟོང་ཡོད་པ་མཐའ་དག་གི་གནད་གཅིག་ཏུ་བསྡུས་ན་ཐབས་ཤེས་གཉིས་་
སུ་འདུས་ལ། ཐབས་ཤེས་གཉིས་ཀྱི་གནད་བསྡུས་ན་སྟོང་ཉིད་རྟོགས་པའི་ལྟ་བ་
དང་བྱང་ཆུབ་ཀྱི་སེམས་གཉིས་སུ་འདུས་པ་དང་དེ་གཉིས་ཀའི་ནང་ནས་ཀྱང་
387



ཆེས་མཆོག་ཏུ་གྱུར་པ་བྱང་ཆུབ་ཀྱི་སེམས་རིན་པོ་ཆེ་འདི་ཡིན། ཐེག་པ་ཆེན་
པོའི་ལམ་གྱི་གནད་བསྡུས་པ་དུས་གསུམ་གྱི་བྱང་ཆུབ་སེམས་དཔའ་ཐམས་ཅད་
ཀྱི་ཐུགས་དམ་གྱི་མཐིལ་ཏེ་ཉམས་ལེན་གྱི་གཙོ་བོ་ཡིན་པ་དང་། ཐེག་པ་ཆེན་
པོ་བ་ཡིན་མིན་གྱི་ཁྱད་པར་ནི་བྱང་ཆུབ་ཀྱི་སེམས་རྒྱུད་ལ་སྐྱེས་ཡོད་མེད་ཀྱི་སྒོ་
ནས་འཇོག་དགོས་པས་ཐེག་དམན་ལས་ཁྱད་པར་འབྱེད་པའི་ཐེག་པ་ཆེན་པོའི་
ཁྱད་ཆོས་ཐུན་མོང་མིན་པ་བྱང་ཆུབ་ཀྱི་སེམས་རིན་པོ་ཆེའི་ཕན་ཡོན་དེ་དག་ལ་
ངེས་པ་གཏིང་ནས་འདྲོངས་ཏེ་སྐོམ་པས་གདུངས་པ་ཆུའི་སྒྲ་ཐོས་པ་དང་་་་
བས་གདུངས་པའི་གླང་ཆེན་གྱིས་པད་མཚོ་མཐོང་བ་ལྟར་བྱང་ཆུབ་ཀྱི་སེམས་་་
སྒོམ་པ་ལ་མོས་པ་དང་འདུན་པ་དང་གུས་པ་དང་སྤྲོ་བ་ཤུགས་དྲག་བསྐྱེད་་་་་
དོ། །
གཉིས་པ་བྱང་ཆུབ་ཀྱི་སེམས་རིན་པོ་ཆེ་སྦྱོང་ཚུལ་དངོས་ལ་གཉིས། ཐུན་
གྱི་ངོ་བོ་ལ་ཇི་ལྟར་བྱ་བ་དང༌། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །
དང་བོ་ལ་སྦྱོར་དངོས་མཇུག་གསུམ་ལས། དང་བོ་སྦྱོར་བའི་ཆོས་དྲུག་ཇི་ལྟར་བྱ་
བའི་ཚུལ་ནི་སྔར་བཞིན་ཡིན་ལ། གཉིས་པ་དངོས་གཞི་ལ་གཉིས། གཞན་དོན་
དོན་གཉེར་གྱི་བློ་སྦྱོང་བ་དང་། བྱང་ཆུབ་དོན་གཉེར་གྱི་བློ་སྦྱོང་བའོ། །དང་བོ་
གཞན་དོན་དོན་གཉེར་གྱི་བློ་སྦྱོང་ཚུལ་ལ་གསུམ། སེམས་ཅན་རྣམས་གཉེན་
དུ་བསྒོམས་ནས་ཡིད་འོང་གི་བྱམས་པ་སྒྲུབ་ཚུལ་དང་། བདག་གཅེས་འཛིན་གྱི་
སྐྱོན་དང་གཞན་གཅེས་འཛིན་གྱི་ཕན་ཡོན་བསམས་ཏེ་སེམས་ཅན་རྣམས་ཡིད་
བཞིན་གྱི་ནོར་བུ་ལྟར་ཤིན་ཏུ་གཅེས་ཤིང་ཕངས་པའི་རྣམ་པ་ཅན་གྱི་ཡིད་འོང་
388



གི་བྱམས་པ་ཁྱད་པར་ཅན་སྒྲུབ་ཚུལ་དང་། དེ་ནས་བདག་གཞན་མཉམ་བརྗེ་
སྒོམ་ཚུལ་ལོ། །
དང་བོ་སེམས་ཅན་རྣམས་གཉེན་དུ་བསྒོམས་ནས་ཡིད་འོང་གི་བྱམས་པ་
བསྒྲུབ་ཚུལ་ནི་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་ཞེས་པ་ནས། དེ་ལྟར་
བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་ཤུགས་དྲག་
ཏུ་གདབ་ཅེས་པའི་བར་གསུངས་ཏེ། སྤྱི་བོར་བླ་མ་ལྷ་སྒོམ་བཞིན་སྤྱིར་ཚོགས་
ཞིང་གསལ་གདབ་པ་ལ་ཀུན་འདུས་ནོར་བུའི་ལུགས་དང་ཁྲོམ་ཚོགས་ཀྱི་ལུགས་
གཉིས་ཡོད་པ་ལས། འདིར་ཀུན་འདུས་ནོར་བུའི་ལུགས་ཏེ་རང་གི་སྤྱི་བོར་
བཞུགས་པའི་ངོ་བོ་རྩ་བའི་བླ་མ་ཡིན་པ་ལ་རྣམ་པ་ལྷག་པའི་ལྷ་གང་དང་གང་
ཡིན་པའམ་མཆོག་གསུམ་འདུས་པའི་བདག་ཉིད་ཡིན་པ་དང་རབ་འབྱམས་་་
རྒྱལ་བ་མ་ལུས་པའི་མཁྱེན་བརྩེ་ནུས་གསུམ་གཅིག་ཏུ་བསྡུས་པའི་རང་གཟུགས་
ཡིན་པར་བསམ་བཞིན་པའི་ངང་ནས་རང་གི་མཐའ་སྐོར་དུ་མར་གྱུར་པའི་་་་
སེམས་ཅན་ཐམས་ཅད་གསལ་བར་འཁོད་པར་དམིགས་ལ་ཐོག་མར་བཏང་་་་
སྙོམས་བསྒོམ་པར་བྱ། དེ་ཡང་སེམས་ཅན་ཐམས་ཅད་མི་ཡི་འགྲོ་བ་ཤ་སྟག་
གཏན་ནས་མ་ཡིན་པས་ལྷ་དང་དུད་འགྲོ་སོགས་འགྲོ་བ་གཞན་རྣམས་ཇི་ལྟར་
གསལ་བར་དམིགས་སྙམ་ན། འགྲོ་བ་ལ་རིགས་དྲུག་ཏུ་དབྱེ་ཡོད་ཀྱང་འདིར་
མཐའ་དག་མིའི་རྣམ་པ་ཅན་དུ་བསམས་ན་དགོས་པ་ཆེ་བ་སྟེ་ལམ་གྱི་སྣོད་རུང་
དུ་འགྱུར་བའི་རྟེན་འབྲེལ་ཁྱད་པར་ཅན་འགྲིགས་པས་མཐའ་དག་མི་ཡི་རྣམ་
པ་ཅན་དུ་བསྒོམ་པར་བྱ། དེ་ཡང་ཐོག་མ་ཉིད་ནས་སེམས་ཅན་སྤྱི་ཙམ་ལ་
389



དམིགས་ནས་བསྒོམས་ནའང་མྱོང་བ་ཁྱད་པར་ཅན་མཚན་ཉིད་ཚང་བ་ཞིག་་་
ཐོབ་པར་དཀའ་བས། ཐོག་མར་སེམས་ཅན་རེ་རེ་ལ་བསྒོམས་ཏེ་རང་གི་ཚེ་
འདིའི་མ་དང་སེམས་ཅན་གཞན་མར་སྒོམ་པ་དེ་ལ་གཅེས་སེམས་དང་ཕངས་་
སེམས་མཉམ་པ་ཉིད་དུ་བྱུང་བའི་ཡིད་འགྱུར་གྱི་མྱོང་བ་བཏོན་ནས་རིམ་གྱིས་
ཇེ་མང་དུ་བཏང་སྟེ་གོམས་པ་དེ་བྱང་ཆུབ་པ་ན་བློའི་མཐུ་ཇེ་རྒྱས་སུ་འགྲོ་བས་
མཐར་སེམས་ཅན་ཐམས་ཅད་ལ་དམིགས་ནས་སྒོམ་ན་མྱོང་བ་སྐྱེ་སླ་ཞིང་། གང་
སྐྱེས་པ་དེ་ཡང་རྣམ་དག་ཅིག་ཏུ་འབྱུང་བར་གསུངས་པ་འདི་ཡང་སྙན་བརྒྱུད་
ཀྱི་མན་ངག་ཅིག་ཡིན་པས་ཡིད་འོང་གི་བྱམས་པ་བསྒོམས་ནས་ཡིད་ལ་སྐྱེ་བའི་
བོགས་འདོན་པ་དང་དེའི་ཐབས་ཚུལ་གྱི་རིམ་པ་འདི་བཞིན་ངོ་བོ་མ་ནོར་བ་་་
དང་གོ་རིམ་མ་འཆོལ་བ་དང་གྲངས་མ་ཆད་པར་བྱ་དགོས་སོ། །
དེ་སྒོམ་ཚུལ་གྱི་མན་ངག་ནི་དེ་ཡང་ཐོག་མར་རང་ལ་སྔར་ཚེ་འདིར་ཕན་
གནོད་གང་ཡང་མ་བྱས་ཤིང་དགྲ་གཉེན་གང་ཡང་མ་ཡིན་པའི་བར་མའི་་་་་་
སེམས་ཅན་ཞིག་མདུན་དུ་གསལ་བར་དམིགས། དེ་ལྟར་དམིགས་པའི་རྒྱུ་མཚན་
ནི་ཚེ་འདིར་གནོད་པ་བྱས་པའི་དགྲ་ལ་དམིགས་ན་དང་བོ་ཧ་ཅང་སྐྱེ་དཀའ་
པར་མ་ཟད་སྣང་བ་དེར་མགོ་གནོན་དཀའ་བས་སྡང་བའི་དབང་དུའང་འགྲོ་་
ཉེན་ཆེ། ཡང་དང་བོ་ཚེ་འདིའི་གཉེན་ལ་དམིགས་ན་ཆགས་པའི་དབང་དུ་འགྲོ་
ཉེན་ཆེ་བས་ན། དགྲ་གཉེན་གང་ཡང་མ་ཡིན་པའི་བར་མའི་སེམས་ཅན་ཞིག་
མདུན་དུ་གསལ་བར་དམིགས་ཏེ། ཕྱོགས་གཅིག་ལ་ཉེ་བར་བཟུང་ནས་ཆགས་
པ་དང་ཡང་ཕྱོགས་གཞན་ཞིག་ལ་རིང་བར་བཟུང་ནས་སྣང་བ་མི་བྱ་བར་་་་་་
390



སེམས་སྙོམས་པ་ཞིག་བྱའོ་སྙམ་དུ་སེམས་སྙོམས་པ་བསྒོམ། དེ་ལ་སེམས་སྒྲིམ་པ་
ན་རང་གི་མཛའ་བཤེས་ཏེ་སྙིང་ཉེ་བའི་གྲོགས་པོ་སོགས་ཡིད་དུ་འོང་ངེས་ཏེ་་་
ཡིད་དུ་འཐད་པའམ་ཡིད་དུ་བབས་པ་བློ་ལ་བབས་ཐག་ཆོད་པའི་སེམས་ཅན་
ཞིག་མདུན་དུ་གསལ་བར་དམིགས་ནས་སེམས་སྙོམས་པ་སྒོམ་མོ། །དེ་ལྟར་སྒོམ་
པའི་ཚེ་ན། འདི་ནི་བདག་གི་གཉེན་ཉེ་འབྲེལ་ཏེ་སྤུན་ཟླ་དང་ཕ་མ་ལྟ་བུའོ་སྙམ་
པའམ། མཛའ་བཤེས་སོ་སྙམ་པའམ། གྲོགས་པོའོ་སྙམ་པའམ། འདི་བདག་ལ་
ཕན་པར་བྱེད་པ་ཞིག་གོ་སྙམ་དུ་རྗེས་སུ་ཆགས་པ་བྱུང་ན་སེམས་མ་སྙོམས་པ་་
ཡིན་པས་ཆགས་པ་དེ་བསལ་ལ་སེམས་སྙོམས་པ་སྒྲུབ་བོ། །དེ་ལྟར་ཐོག་མར་
དགྲ་གཉེན་གང་ཡང་མ་ཡིན་པའི་བར་མའི་སེམས་ཅན་ཞིག་ལ་སྒོམ་ནས་དེ་ལ་
སེམས་སྙོམས་པ་ན། དེ་ནས་མཛའ་བཤེས་ལ་དམིགས་ནས་བསྒོམ། དེ་ལ་སེམས་
སྙོམས་པ་ན་རང་ལ་གནོད་པ་བྱེད་པའི་དགྲ་ལྟ་བུ་ཡིད་དུ་མི་འོང་བར་ངེས་་་་་
པའི་སེམས་ཅན་ལ་དམིགས་ནས། དེ་ལ་སེམས་སྙོམས་པ་ན་མཐར་དགྲ་གཉེན་
བར་མའི་སེམས་ཅན་ལ་ཁྱད་པར་མེད་པར་སེམས་དེ་མཉམ་པ་ཉིད་ཅིག་བྱུང་
ན་ཡིད་འོང་གི་བྱམས་པ་རྒྱུད་ལ་སྐྱེས་པ་ཡིན་ཏེ། དེ་ཡང་ཡུན་ཐུང་ངུ་ཞིག་གམ།
ལན་རེ་གཉིས་ཙམ་བསྒོམས་པའམ་ཡང་ན་ལོ་གཅིག་གཉིས་ཙམ་ལ་བསྒོམས་་
ནས་མཚམས་བཞག་སྟེ་ཡུན་རིང་འགོར། དེ་ནས་སླར་ཡང་ཟླ་འགའི་རིང་ལ་
བསྒོམས་པས་བསྐྱུར་ཏེ་བཞག་ན་ནི་བློ་དེ་སྐྱེ་མི་སྲིད་ལ། དེ་ནི་དཔེར་ན་གཙུབ་
ཤིང་གཙུབ་པ་བཞིན་མེ་འབྱུང་རག་གི་བར་དུ་བརྡར་དགོས་པ་ལྟར། དང་བོ་
ལན་མང་བོའི་བར་རྩོལ་བ་ཡང་ཡང་དུ་བྱས་ནས་བསྒོམས་ན་བློ་གོམས་པའི་་་
391



རྗེས་སུ་འགྲོ་བ་རྟེན་འབྲེལ་གྱི་ཆོས་ཉིད་ཡིན་པའི་ཕྱིར་ན། དེ་ལ་མྱོང་བ་
ཡང་ཡང་དུ་བཏོན་ན་མཐར་རྩོལ་མེད་ཀྱི་མྱོང་བ་ཐོན་ལ། དེ་ལྟ་བུའི་རྩོལ་
མེད་ཀྱི་མྱོང་བ་ཐོན་པ་ན་ཡིད་འོང་གི་བྱམས་པ་རྒྱུད་ལ་སྐྱེས་པའི་ཚད་ཡིན་
ནོ། །དེ་ལྟར་སེམས་སྙོམས་པ་སྒྲུབ་པ་དང་སྒོམ་པའི་ཚེ་ན། དེ་སྒོམ་ཚུལ་ནི་
འདི་ལྟ་སྟེ། འདི་ནི་བདག་ལ་གནོད་པ་བྱེད་པ་སྟེ་ཐེངས་གཅིག་མ་ཡིན་པར་
ཐེངས་མང་བོ་ལ་གནོད་པ་བྱེད་མཁན་ཞིག་རེད་སྙམ་པ་དང་། འདི་ནི་
བདག་གི་གཉེན་ཏེ་ཕ་མ་བུ་སྤུན་སོགས་ལ་ཕན་པ་བྱེད་མཁན་ཞིག་གོ་སྙམ་
པ་དང་། འདི་ནི་བདག་གི་དགྲའི་ཕྱོགས་ཏེ་བདག་གི་དགྲོ་དང་མཐུན་པའི་
ཕྱོགས་སོ་སྙམ་པ་དང་། འདི་ནི་སྤྱོད་པ་ངན་པ་ཡིད་དུ་མི་འོང་བ་ཞིག་གོ་
སྙམ་དུ་ཡིད་དུ་མི་འོང་བ་དང་མི་འདོད་པ་དང་སྙིང་ན་བ་དང་ཁོང་ཁྲོ་བར་
བྱུང་བ་ལྟ་བུ་སོགས་ཀྱི་བསམ་པ་སྐྱེ་ན་ནི་སེམས་མ་སྙོམས་པས་བྱས་པ་ཇེ་་་
དམའ་རུ་སོང་ན་སྡང་བའི་དབང་དུ་འགྱུར་ཞིང་སྡང་བ་ཇེ་མཐོར་སོང་བས།
ཁོང་ཁྲོ་སྐྱེ་བ་སོགས་རང་གི་བློ་སྟོབས་སམ་དཔྱད་སྒོམ་གྱི་སྟོབས་ཀྱིས་འབད་
པས་བསལ་ལ་བཏང་སྙོམས་བསྒོམ་པར་བྱའོ། །དེ་དག་བློ་སྟོབས་ཀྱིས་
བསལ་བར་བྱ་སྟེ་དེ་དག་ཇི་ལྟར་བསལ་བའི་ཚུལ་ནི། འདི་ནི་སྐྱེས་པ་འདིར་
བདག་གི་དགྲར་གྱུར་ཀྱང་སྐྱེས་པ་སྔ་མ་རྣམས་སུ་བདག་གི་མར་གྱུར་པ་ཤ་
སྟག་ཡིན་པས། དྲིན་གྱིས་བསྐྱངས་པ་ཚད་མེད་པ་རེད་སྙམ་དུ་བཏང་སྙོམས་
བསྒོམ། དེ་ཡང་རང་གི་གཉེན་ལ་ཧ་ཅང་ཆགས་པའི་དབང་དུ་སོང་ཚེ།
འདི་ནི་སྐྱེས་པ་འདིར་རང་ལ་ཕན་འདོགས་པའི་ཕ་མ་སོགས་དྲིན་ཆེ་་་་་་
392



ཡིན་ཡང་། ཚེ་རབས་སྔ་མ་དག་ལ་བདག་ལ་གནོད་པ་བྱེད་མཁན་གྱི་
དགྲར་གྱུར་ནས་བདག་གི་སྲོག་འཕྲོག་པ་ལ་སོགས་གནོད་པའང་གྲངས་་་་་་
མེད་པར་བྱས་པ་རེད། དེས་ན་གཅིག་ལ་ཆགས་པ་དང་ཅིག་ཤོས་ལ་སྡང་
བ་བྱེད་པའི་ཡུལ་གཏན་ནས་མེད་དོ། །མར་གྱུར་ཏེ་དྲིན་གྱིས་བསྐྱངས་
པ་འདྲ་བ་དང་སྐབས་ལ་ལར་སྡང་བའི་དགྲར་གྱུར་ནས་སྲོག་འཕྲོག་པའང་
འདྲ་བས། སེམས་ཅན་ཐམས་ཅད་ལ་དགྲ་གཉེན་གྱི་དབྱེ་བ་འབྱེད་རྒྱུ་མེད་
སྙམ་པར་བསམས་ནས་མྱོང་བ་བཏོན་ཏེ་མྱོང་བ་ཐོན་པ་ན། སེམས་སྙོམས་
པའམ་ཆ་མཉམ་པ་བྱུང་བ་ཡིན་པས། དཔེར་ན་རྒྱུ་མ་ལྟ་བུ་ལ་འཇལ་ན་ལྕི་
ཡང་མེད་པ་དང་རྟ་དྲེལ་ལ་ཁལ་བཀལ་ན་གཡས་གཡོན་གཉིས་ཀྱི་ལྕི་ཡང་་་་
མེད་པ་ལྟ་བུའོ། །འོ་ན་ཐོག་མར་སེམས་སྙོམས་པ་དེ་བསྐྱེད་དགོས་པ་དང་
ཡིད་འོང་གི་བྱམས་པ་དེ་བསྒྲུབ་དགོས་པའི་རྒྱུ་མཚན་ཅི་ཞེ་ན། དགྲ་གཉེན་
བར་མའི་སེམས་ཅན་ཐམས་ཅད་ལ་སེམས་སྙོམས་པ་ཞིག་མ་འོངས་ན་་་་་་་
བྱམས་པ་དང་སྙིང་རྗེ་སྐྱེ་བའི་གཞི་མེད་ལ། བྱམས་པ་དང་སྙིང་རྗེ་དངོས་
གཞིའམ་ངོ་མ་ནི་གོང་ནས་བཤད་ཟིན་ལྟར་མ་གཅིག་ལ་བུ་གཅིག་ཡོད་པ་
ན། མ་དེས་རང་གི་བུ་དེ་ལ་ཇི་ལྟར་གཅེས་པ་ལྟ་བུའི་བློ་ཞིག་དགྲ་གཉེན་
བར་མའི་སེམས་ཅན་ཐམས་ཅད་ལ་མཉམ་པ་ཉིད་དུ་འཇུག་པ་ནམ་སྐྱེས་པ་
ན། བྱམས་པ་ཆེན་པོ་སྐྱེས་པ་ཡིན་ཏེ། དེ་ཡང་བདེ་བ་དང་འཕྲད་འདོད་
ཀྱི་བློ་ལ་བྱམས་པ་དང་སྡུག་བསྔལ་དང་འབྲལ་འདོད་ཀྱི་བློ་ལ་སྙིང་རྗེ་ཆེན་
པོ་ཞེས་བྱའོ། །དེ་ལྟ་བུའི་བྱམས་པ་དང་སྙིང་རྗེ་མེད་ན་བྱང་ཆུབ་ཀྱི་སེམས་
.
.
393



སྐྱེ་བའི་གཞི་མེད་ཅིང་། དགྲ་གཉེན་བར་མའི་སེམས་ཅན་ཐམས་ཅད་ལ་
སེམས་མ་སྙོམས་ན་བདག་ཐེག་པ་ཆེན་པོར་འཇུག་པའི་སྐལ་བ་ཆད་པར་་་་་
འགྱུར་བས་ཅི་ནས་ཀྱང་སེམས་སྙོམས་པར་བྱའོ་སྙམ་དུ་བསམ། གཉེན་
ལ་ཆགས་པ་དང་དགྲ་ལ་སྡང་བ་སྐྱེ་བ་འདི་མ་བསལ་བའམ་མ་སྤངས་ན་་་་་
སེམས་ཅན་ཐམས་ཅད་ལ་སེམས་སྙོམས་པའི་ཐབས་གཞན་མེད་ཅིང་ཆགས་
སྡང་སྤངས་པའང་ཤིན་ཏུ་དཀའ་བའི་གནད་ཅིག་ཡིན་པས་ཆགས་སྡང་་་་་
གཉིས་ཁ་བཤད་ཙམ་དུ་མ་སོང་བར་རང་གི་རྒྱུད་ཐོག་ཏུ་བཀལ་ནས་འབད་
པ་དུ་མས་བསལ་དགོས་ལ། དེ་ཡང་རང་གི་རྒྱུད་ལ་ཆགས་སྡང་གི་བློ་སྐྱེས་
པའི་ཚེ་ན་བློ་དེ་བཀག་ཙམ་སྟེ་བློ་ལ་དྲན་དུ་མ་བཅུག་པ་ཙམ་གྱིས་གནས་སོ་
སྐབས་ཅུང་ཟད་རེར་ཆགས་སྡང་མངོན་དུ་མི་འགྱུར་བའི་ཕན་པ་ཕྲ་མོ་རེ་་་
ཡོད་ཀྱང་དེས་རྐྱེན་མི་ཐུབ་སྟེ། རྐྱེན་དང་ཕྲད་པ་ན་སླར་ཡང་མྱུར་དུ་སྐྱེ་བར་
འགྱུར་ལ་དཔེར་ན་དངོས་རྫས་བཟང་ཞིང་ཡག་པོ་ཞིག་དང་ཕྲད་ཚེ་མྱུར་དུ་
དེར་ཆགས་པ་སྐྱེ་བར་འགྱུར་བ་དང་། གཞན་གྱིས་རང་ལ་ངན་བཤད་དང་
ཚིག་ལོག་རེ་བཤད་པ་ཐོས་ཚེ་འཕྲལ་དུ་སྡང་བ་སྐྱེ་བར་འགྱུར། ་དེས་ན་
ཆགས་སྡང་དེ་རྐྱེན་དང་ཕྲད་ཀྱང་སླར་མི་སྐྱེ་བའི་ཆོས་ཅན་དུ་བྱ་ན། དེ་
བྱེད་པའི་ཐབས་གང་ཡིན་ཞེ་ན། དེའི་གཉེན་པོ་ཡིད་ལ་བསྒོམ་པ་དང་།
བསྒོམ་པ་དེའང་ཡང་དང་ཡང་དུ་གོམས་པ་བྱང་ཆུབ་པར་བྱས་ཤིང་དེ་ལ་་་་
མྱོང་འདོན་བྱས་ནས་མྱོང་བ་ཐོན་པའི་བར་ཏེ་ཕྱིན་ཆད་སླར་མི་སྐྱེ་བའི་་་་་
ཐབས་ཤིག་ལ་འབད་དགོས་སོ། །འོ་ན་དེའི་ཐབས་སམ་གཉེན་པོ་ནི་གང་ཞེ་
394



--
1
-
ན། སྤྱིར་འདོད་ཆགས་ཀྱི་གཉེན་པོར་མི་སྡུག་པའམ་མི་མཛེས་པ་སྒོམ་པ་ནི་
དཔེར་ན་བུད་མེད་ཀྱི་ལུས་ནི་མི་གཙང་བའི་རྫས་སོ་དྲུག་གིས་གཏམས་པ་
སོགས་སྤྱོད་འཇུག་ལས་གསུངས་པ་ལྟར་དང་། ཡང་དཔེར་ན་ཕག་ཤ་ལ་
ཤིན་ཏུ་དགའ་མཁན་ཞིག་ཡིན་ན། དེ་ལ་དགའ་བའི་བློ་དེ་འགོག་པའི་
ཐབས་ནི་སྤྱིར་ཕག་དེ་སྐྱུག་དྲོ་བ་ཞིག་ཡིན་ཏེ། དེ་ནི་མི་གཙང་བ་ཁོ་ན་ཟ་
མཁན་ཡིན་པས། དེས་ཚོ་བའི་ཤ་ཡང་ཞེན་པ་ལོག་པ་ཞིག་ཏུ་འདུག་སྙམ་
པ་ལྟ་བུའི་བློ་ཡང་ཡང་བསྐྱེད་ན་ནམ་ཞིག་ཕག་ཤ་དེ་ལ་དགའ་བའི་བློ་ལོག་
པར་འགྱུར། ་ ཞེ་སྡང་གི་གཉེན་པོར་བྱམས་པ་སྒོམ་པ་བསྔགས་ཤིང་།
སེམས་སྙོམས་པ་སྒྲུབ་པའི་སྐབས་འདིར་ནི་དགྲ་གཉེན་དང་ཕན་གནོད་་་་
སོགས་ལ་ཡིད་བརྟན་མེད་པ་སྟེ་སེམས་ཅན་རྣམས་ལ་འདི་དགྲ་ཡིན་སྙམ་སྟེ་
སྡང་དགོས་དོན་མེད་ལ། འདི་ནི་བདག་གི་གཉེན་ནོ་སྙམ་དུ་ཆགས་དོན་
ཡང་མེད། འདི་ཕན་པ་སྒྲུབ་མཁན་ཞེས་པས་ཆགས་པ་དང་འདི་ནི་གནོད་
པ་གཏོང་མཁན་ཡིན་སྙམ་སྟེ་སྡང་སེམས་སྐྱེས་དོན་ཡང་མེད་དེ། རྣམ་པ་
ཀུན་ཏུ་འགྱུར་ལྡོག་མང་བོ་འབྱུང་ལ། དཔེར་ན་ཚེ་གཅིག་གི་དབང་དུ་
བཏང་ནའང་ཚེ་སྟོད་ཀྱི་དགུ་ཚེ་སྨད་ལ་གཉེན་དུ་གྱུར་པ་དང་། ཚེ་སྟོད་ཀྱི་
གཉེན་ཚེ་སྨད་ལ་དགྲར་འགྱུར་བ། ན་ནིང་གི་དགྲ་ད་ལོའི་གྲོགས་པོར་གྱུར་
པ་དང་། ད་ལོའི་གྲོགས་པོ་དེ་ཡང་སང་ལོ་དགྲར་འགྱུར་སྲིད་པ་སོགས་
གང་མང་འབྱུང་རྒྱུ་ཡོད་པ་འཁོར་བའི་ཆོས་ཉིད་ཡིན་པས་ཡིད་བརྟན་མེད་
པའི་ཚུལ་འདི་ལ་བསམ་ན་རྗེས་སུ་ཆགས་པ་དང་ཁོང་ཁྲོ་བ་སྟེ་ཞེ་སྡང་ཞི་་་་
395



ནས་སེམས་སྙོམས་པར་འགྱུར་བས། བུ་མོ་ཟླ་བ་མཆོག་གིས་སྟོན་པ་བཅོམ་
ལྡན་འདས་ལ་ཞུས་པའི་མདོ་ལས། བདག་གིས་སྔོན་ཆད་ཁྱེད་རྣམས་
ཐམས་ཅད་བསད། །བདག་ཀྱང་ཁྱེད་ཀྱིས་སྔོན་ཆད་གཤགས་ཤིང་
གཏུབས། །ཀུན་ཀྱང་ཕན་ཚུན་དགྲ་དང་གསོད་པ་ཡིན། །ཁྱེད་ཅག་ཇི་ལྟར་
འདོད་ཆགས་སེམས་ཀྱང་སྐྱེ། །ཞེས་གསུངས་པའི་དོན་ནི། སྐྱེ་རབས་སྔ་
མ་རྣམས་སུ་ཁྱེད་ཅག་རྣམས་བདག་གི་དགྲ་རུ་གྱུར་ཏེ་སྲོག་བཅད་དེ་བསད་
པ་སོགས་མང་བོ་བྱས་མྱོང་ངེས་ལ། བདག་ཀྱང་ཁྱེད་རྣམས་ཀྱི་དགྲར་
གྱུར་པས་བདག་གིས་སྔོན་ཆད་ལུས་གཤགས་ཤིང་གཏུབས་པ་ལ་སོགས་པ་
གནོད་པ་ཚབས་ཆེན་ལན་གྲངས་མང་བོར་བྱས་མྱོང་བ་དང་། ང་ཚོ་ཚང་
མ་ཕན་ཚུན་དགྲ་ཟླར་གྱུར་ན་གསོད་གཏུབས་བྱེད་རེས་ལན་གང་མང་བྱས་
མྱོང་བ་ཡིན་པས། སྐྱེ་བ་འདི་ཡི་གཉེན་ལ་འདོད་ཆགས་སྐྱེ་དགོས་དོན་ཅི་
ལ་ཡོད་དེ་སྐྱེས་དགོས་དོན་མེད་དོ། །ཞེས་པ་དང་། དཔུང་བཟང་གིས་ཞུས་
པའི་མདོ་ལས། རེ་ཞིག་ཙམ་ན་དགྲ་ཡང་མཛའ་བོར་འགྱུར། །མཛའ་བོ་
ཡང་ནི་དེ་བཞིན་དགྲར་ཡང་འགྱུར། །དེ་བཞིན་ཁ་ཅིག་ཀྱང་ནི་བར་མར་
འགྱུར། །བར་མ་དེ་ཉིད་ཀྱང་ནི་དགྲ་བོར་འགྱུར། །དེ་བཞིན་མཛའ་བཤེས་
འགྱུར་བར་རིག་ནས་ནི། །བློ་གྲོས་ལྡན་པས་ནམ་ཡང་ཆགས་མི་བྱ། །ཞེས་
གསུངས། དོན་ནི། སྐབས་འགར་དགྲ་བོ་མཐའ་དག་ཀྱང་མཛའ་གྲོགས་སུ་
འགྱུར་བའི་སྐབས་ཡོད་པ་དང་། སྐབས་ལ་ལར་མཛའ་བོ་དེ་དག་དགྲར་
འགྱུར་སྲིད་པ་ཡང་ཡོད། དེ་བཞིན་དུ་ཁ་ཅིག་དགྲ་གྲོགས་གཉིས་ཀྱི་གང་
396



ཡང་མ་ཡིན་པའི་བར་མར་འགྱུར་བ་ཡོད་པ་དང་། བར་མ་དེ་རྣམས་ཀྱང་
དགྲ་བོར་འགྱུར་བའི་སྐབས་ཀྱང་ཡོད་པས། འདི་ནི་མཛའ་བཤེས་སོ་
སྙམ་སྟེ་ཆགས་དགོས་དོན་མེད་པའི་ཚུལ་རིག་པར་བྱས་ནས། བློ་གྲོས་དང་
ལྡན་པ་རྣམས་ཀྱིས་མཛའ་བཤེས་སོགས་ལ་ཆགས་པར་མི་བྱེད་པར་སེམས་
སྙོམས་པ་བསྒོམ་པར་བྱའོ། །ཞེས་གསུངས་པ་དང་། དཔལ་མགོན་འཕགས་
པ་ཀླུ་སྒྲུབ་ཀྱི་བཤེས་སྤྲིངས་ལས། ཕ་ནི་བུ་ཉིད་མ་ནི་ཆུང་མ་ཉིད། །སྐྱེ་བོ་
དགྲར་གྱུར་པ་དང་བཤེས་ཉིད་དང་། །ལྡོག་པ་ཉིད་དུ་མཆིས་པས་དེ་སླད་
དུ། །འཁོར་བ་དག་ན་ངེས་པ་འགའ་མ་མཆིས། །ཞེས་གསུངས་པའི་དོན་ནི།
ཕ་ཤ་ཟ་ཞིང་མ་ལ་འཚོག །ལས་ངན་དགྲ་བོ་པང་དུ་ཁུར། །ཆུང་མས་ཁྱོ་ཡི་
རུས་པ་འཆའ། །འཁོར་བའི་ཆོས་ལ་གད་མོ་བྲོ། །ཞེས་པའི་ལོ་རྒྱུས་ཡོད་པ་
ལྟར། རང་གི་ཚེ་སྟོད་ཀྱི་ཕ་ཚེ་སྨད་ལ་བུ་རུ་གྱུར་པ་དང་སྐྱེ་བ་སྔ་མའི་མ་ད་
ལྟར་ཆུང་མར་གྱུར་པ། སྔོན་རང་གི་དགྲ་ཟླར་གྱུར་པའི་སྐྱེ་བོ་རྣམས་ཀྱང་ད་
ལྟ་རང་གི་གཉེན་དུ་གྱུར་པ་ལ་སོགས་པའི་འགྱུར་ལྡོག་མང་བོའི་རྐྱེན་གྱིས་་་་
འཁོར་བའི་གནས་ན་འདི་རང་གི་དགྲ་དང་འདི་གཉེན་ཡིན་པའི་ངེས་པ་་་་
མེད་དོ། །ཞེས་ཆགས་སྡང་འགོག་བྱེད་ཀྱི་ཐབས་གསུངས་པ་ཡིན་པས། །དེ་
ལྟ་བུའི་བློ་ཡང་དང་ཡང་དུ་སྦྱངས་ན་ཆགས་སྡང་འགོག་ཐུབ་པ་ཡིན་ནོ། །
དེས་ན་དགྲ་གཉེན་དང་ཕན་གནོད་ཐམས་ཅད་སྐད་ཅིག་ལ་འགྱུར་ཞིང་་་་་
འགྲོ་བས་ཡིད་བརྟན་རུང་བ་གང་ཡང་མེད་པའི་ཚུལ་བསམས་ལ་གསུང་མ་
ཐག་པ་ལྟར་དགྲ་གཉེན་ལ་ཆགས་སྡང་བསལ་ཏེ་སེམས་ཅན་ཐམས་ཅད་ཉེ་
397



རིང་དང་ཆགས་སྡང་གང་ཡང་མེད་པར་དྲིན་ཅན་གྱི་མར་གྱུར་པ་ཤ་སྟག་་་་
ཡིན་པ་དང་། རང་གི་མར་གྱུར་ཏོ་ཅོག་གིས་དྲིན་གྱིས་བསྐྱངས་པ་ཤ་སྟག་
ཡིན་པའི་ཚུལ་བསམས་ནས་དང་བོ་མི་རེ་གཉིས་ཙམ་དང་ཡང་ན་དགྲ་རེ་་་
གཉིས་ཙམ་དེ་ནས་རང་གི་ཕ་མའམ་སྤུན་ཟླ་གང་ཞིག་ལ་དམིགས་ནས་དེ་
ལ་ཆགས་སྡང་གང་གི་དབང་དུའང་འགྲོར་མ་བཅུག་པར་བཏང་སྙོམས་་་་་
བསྒོམས་ནས་བློ་མ་སྐྱེས་ཀྱི་བར་དུ་བསྒོམ་པར་བྱ་དགོས། བློ་དེ་སྐྱེས་པའི་
ཚད་ཡང་དེ་སྒོམ་པ་པོ་གང་ཟག་གི་བློ་ཚོད་ལྟར་སྐྱེས་དཀའ་སླ་སྣ་ཚོགས་་་་་
ཡོད་མོད། དེ་ཡང་ལམ་སྒྲུབ་པའི་མགོ་བརྩམས་པ་ནས་བཟུང་། གཙུབ་
ཤིང་གཙུབ་པའི་མེ་བཞིན་རྒྱུན་མི་ཆད་དུ་སྒོམ་དགོས་པ་ལས་ཡུན་ཐུང་ངུ་་་
ཞིག་ལ་སྒོམ། དེ་ནས་མཚམས་བཞག དེ་ནས་སླར་ཡང་ཡུན་ཐུང་ངུ་ཞིག་
ལ་བསྒོམ་པ་ལྟ་བུ་བྱས་ན་ནི། དཔེར་ན་ཐབ་ལ་མེ་བཏང་སྟེ་ཇ་སྐོལ་བར་
མཚོན་ན། མེ་ཉུང་ཙམ་ཞིག་བཏང་ནས་མཚམས་བཞག ཅུང་ཙམ་འགོར་
རྗེས་སླར་ཡང་མེ་ཉུང་ངུ་ཙམ་བཏང་དེ་ནས་ཡང་མཚམས་བཞག་པ་ལྟར་་་་་
བྱས་ན་ལོ་གཅིག་གི་ཡུན་དུ་མེ་བཏང་ཡང་ཇ་ཁོལ་ཐབས་མེད་པས། ཇ་
འཁོལ་བར་འདོད་ན་ངེས་པར་མེ་མུ་མཐུད་དེ་ཇ་མ་འཁོལ་གྱི་བར་རྒྱུན་མི་
ཆད་དུ་འབུད་དགོས་པ་དང་འདྲའོ། །དེ་ནས་རང་གི་བློ་རྩལ་ཇེ་ཆེར་སོང་
བ་དང་བསྟུན་ནས་དམིགས་རིམ་ཡང་ཇེ་མང་དང་རྒྱ་ཇེ་ཆེར་བཏང་སྟེ་དེའི་
དམིགས་རྩལ་བྱང་སྟེ་སེམས་ཅན་ཐམས་ཅད་ལ་སེམས་སྙོམས་པ་སྒོམ་་་་་་་
མཐར་སེམས་ཅན་ཐམས་ཅད་ལ་སེམས་སྙོམས་པ་འབྱུང་ངོ༌། །དེ་ལྟར་མ་
398



བྱས་པར་ཐོག་མ་ཉིད་ནས་སེམས་ཅན་ཐམས་ཅད་ལ་སེམས་སྙོམས་པ་སྒོམ་
ན་ནི་ཚིག་ཙམ་དུ་འགྲོ་བ་ལས་སེམས་སྙོམས་པ་ཐོན་མི་ཐུབ་པ་ཡིན། དེ་
ཡང་སེམས་སྙོམས་པ་སྒོམ་ན་དང་བོ་འདི་ལྟ་སྟེ། སེམས་ཅན་འགའ་ཞིག་ལ་
ཉེ་བར་བཟུང་ནས་ཕན་འདོགས་པ་དང་། འགའ་ཞིག་ལ་རིང་བར་བཟུང་
ནས་གནོད་པ་སྐྱེལ་བའི་ཆ་གཉིས་མི་བྱ་བར་ཉེ་རིང་ཆགས་སྡང་མེད་པའི་་་་
སེམས་སྙོམས་པ་ཞིག་ཅི་ནས་ཀྱང་བྱའོ་སྙམ་དུ་དམ་བཅའ་འཛིན། དེ་ལྟ་
བུའི་དམ་བཅའ་བརྟན་པོ་ཞིག་བཟུང་ནས་ད་དོན་ཐོག་ལ་བཞག་སྟེ་དེ་སྒོམ་
པར་བྱ་དགོས། ། དེ་ལྟ་བུའི་སེམས་སྙོམས་པ་ཞིག་སྒོམ་ན་བློ་དེ་སྐྱེད་བྱེད་
ཀྱི་རྐྱེན་ངེས་པར་དགོས་པས་དེའི་རྐྱེན་ནི་ཚོགས་གསོག་སྒྲིབ་སྦྱོང་དང་སྦྱོར་
བའི་ཆོས་དྲུག བླ་མའི་རྣལ་འབྱོར་བཅས་ཏེ་ཁྱད་པར་དུ་ཚོགས་བསགས་
སྒྲིབ་སྦྱོང་དང་བླ་མའི་རྣལ་འབྱོར་གྱིས་གྲོགས་མ་བྱས་པར་སྒོམ་པ་ཙམ་གྱིས་
ལམ་གང་ཡང་རྒྱུད་ལ་སྐྱེ་མི་ཐུབ་པས་སོ། །དེ་ལྟར་བསྒོམས་ཀྱང་སེམས་དེ་
ཡང་ན་ཆགས་པ་དང་ཡང་ན་སྡང་བའི་དབང་དུ་ཤོར་ཏེ་སྙོམས་པ་ཞིག་སྐྱེ་
མ་ཐུབ་ཚེ། ཉེ་རིང་དང་ཆགས་སྡང་འགོག་པའི་མན་ངག་ཐུན་མོང་མ་ཡིན་
པ་ནི་འདི་ལྟ་སྟེ། འགའ་ཞིག་ལ་ཉེ་བར་བཟུང་ནས་ཕན་འདོགས་པ་དང༌།
འགའ་ཞིག་ལ་རིང་བར་བཟུང་ནས་གནོད་པ་བྱེད་པ་ནི་ཧ་ཅང་མི་འཚམ་་་
ཞིང་མི་འོས་པ་ཡིན་ཏེ་སེམས་ཅན་གྱི་ངོས་ནས་དེ་མི་རིགས་ལ་རང་གི་ངོས་
ནས་ཀྱང་མི་རིགས་སོ། །སེམས་ཅན་གྱི་ངོས་ནས་བཤད་ན་འགའ་ཞིག་ལ་ཉེ་
བར་བཟུང་ནས་ཕན་འདོགས་པ་དང་། འགའ་ཞིག་ལ་རིང་བར་བཟུང་
399



ནས་གནོད་པ་བྱེད་པ་མི་རིགས་ཏེ། སེམས་ཅན་ཞིག་ཡིན་ཕྱིན་ཆད་བདེ་
བ་འདོད་པ་ཤ་སྟག་དང་སྡུག་བསྔལ་མི་འདོད་པ་ཤ་སྟག་ཡིན་པ་ཀུན་ལ་་་་་་
མཚུངས་པའི་ཕྱིར་རོ། །སེམས་ཅན་གྱི་ངོས་ནས་བདེ་བ་འདོད་མཉམ་དང་
སྡུག་བསྔལ་མི་འདོད་པ་མཉམ་པ་ཉིད་ཡིན་པས་ཁྱད་པར་མེད་ཀྱང་རང་་་་་
ངོས་ནས་ཁྱད་པར་མེད་དོ་སྙམ་ན་རང་ངོས་ནས་ཀྱང་སེམས་ཅན་ལ་ཉེ་་་་་
རིང་བྱེད་པ་ནི་མི་རིགས་ཏེ། སེམས་ཅན་ཐམས་ཅད་རང་གི་དྲིན་ཅན་གྱི་
མར་གྱུར་པ་ཤ་སྟག་ཡིན་ལ། མ་ཡིན་པ་ལ་དྲིན་གྱིས་བསྐྱངས་པ་འདྲ་བས།
མ་ཡང་ལན་གཅིག་བྱས་པ་མ་ཡིན་པར་ལན་གྲངས་མང་བོར་བྱས་པ་ཡིན་
ཏེ། སྐྱེ་བ་ལ་ཐོག་མ་མེད་པ་དང་སྐྱེ་བའི་ཡ་མཐའ་ཐུག་པ་མེད་པས་སོ། །
དེས་ན་མི་འགའ་ཞིག་ལ་ཉེ་བར་བཟུང་ནས་ཕན་འདོགས་པ་དང་མི་འགའ་
ཞིག་ལ་རིང་བར་བཟུང་ནས་གནོད་པ་བྱེད་པ་ནི་གཏན་ནས་མི་རིགས་སོ་་་
སྙམ་དུ་དཔྱད་འཇོག་གཉིས་ལས་འདིར་དཔྱད་སྒོམ་གཙོ་བོར་བྱས་་་་་་་་
བསམས་ལ་བཏང་སྙོམས་བསྒོམ་པར་བྱའོ། །དེ་ལྟར་སེམས་ཅན་ཐམས་ཅད་
ལ་སེམས་སྙོམས་པ་སྒྲུབ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་
གསོལ་འདེབས་ལན་གཅིག་གིས་ཆོག་པར་མི་བྱ་བར་ཉིན་རེ་བཞིན་ལན་་་་་་
གྲངས་མང་བོར་གསོལ་བ་ཤུགས་དྲག་ཏུ་གདབ་བོ། །དེས་བཀག་སེལ་
བོགས་འདོན་དང་དེའི་གེགས་སྒྲིབ་པ་སྡིག་ལྟུང་སྦྱངས། དེ་ནས་ཚོགས་སྒོ་
སྣ་དུ་མ་ནས་བསག་ན་ལམ་རྒྱུད་ལ་སྐྱེ་ཐུབ་པ་ཡིན་ནོ། །
དེ་ཡང་མར་ཤེས་སྒོམ་ཚུལ་ནི། སེམས་ཅན་ཐམས་ཅད་རང་གི་མར་
400



གྱུར་པར་ཤེས་པའམ་མར་མ་གྱུར་པའི་སེམས་ཅན་གཅིག་ཀྱང་མེད་པར་་་་་
ཤེས་པ་དང་། དེས་སྒོམ་ཚུལ་ཏེ་དཔྱད་སྒོམ་བྱེད་ཚུལ་ནི་རང་གི་སྤྱི་བོར་
བླ་མ་ལྷ་སྒོམ་བཞིན་པའི་ངང་ནས་མཐའ་སྐོར་དུ་སེམས་ཅན་ཐམས་ཅད་་་་་
གསལ་བར་དམིགས་པ་སྟེ། རང་གིས་ཇི་ལྟར་བསམ་པ་བཞིན་དུ་རང་
གི་མཐའ་སྐོར་དུ་ཡོད་པའི་སེམས་ཅན་ཐམས་ཅད་ཀྱིས་ཀྱང་དེ་ལྟར་བསམ་
པའམ་སྒོམ་པའི་མོས་པ་བྱས་ན་ཕན་ཡོན་ཤིན་ཏུ་ཆེ་བ་ཡིན། ང་ཚོས་དམ་
པའི་ཆོས་འདི་ཉམས་སུ་ལེན་ན་ངག་ནས་མང་བོ་འདོན་མི་དགོས་པར་ཡིད་
ལ་དྲན་པའམ་བསམ་བློ་གཏོང་རྒྱུ་དེ་ཤིན་ཏུ་གལ་ཆེན་པོ་ཡིན་ལ། ཚིག་
འདོན་པ་ནི་དོན་ཡིད་ལ་དྲན་པའི་ཕྱིར་ཡིན་པ་དང་། དོན་ཡིད་ལ་དྲན་
ཐུབ་ན་ཁ་ནས་ཚིག་གཅིག་ཀྱང་མ་བརྗོད་ནའང་ཆོག་གོ །དེས་ན་རང་གི་
མཐའ་སྐོར་གྱི་སེམས་ཅན་ཐམས་ཅད་གསལ་བར་དམིགས་ནས་འདི་ལྟར་་་་
བསམ་སྟེ། མདོ་ལས། སྔོན་ཡུན་རིང་རིང་བོ་འདས་པ་ནས་གང་དུ་ཁྱེད་མ་
སྐྱེ་བ་དང་མ་སོང་བ་དང་མ་ཤི་བའི་ཕྱོགས་དེ་ནི་ངས་མཐོང་བར་དཀའ་
འོ། །ཡུན་རིང་བོ་འདས་ནས་སེམས་ཅན་གང་ཁྱེད་ཀྱི་ཕའམ། མའམ། ཕུ་
ནུའམ། སྲིང་མོའམ། སློབ་དཔོན་ནམ། མཁན་པོ་འམ། བླ་མའམ། བླ་མའི་
གནས་ལྟ་བུར་མ་གྱུར་པ་དེ་ནི་ངས་མཐོང་བར་དཀའ་འོ་གསུངས། དོན་ནི།
སྔོན་ཡུན་རིང་བོ་ཐོག་མ་མེད་པ་ནས་བཟུང་ས་འདི་ནས་སྐྱེས་མ་མྱོང་ཟེར་
ཆོག་པའི་ས་དང་། ས་འདི་ནས་འདི་ལ་མ་སོང་ཟེར་རྒྱུའི་ས་དང་ས་ཕྱོགས་
དེ་ནས་མ་ཤི་ཟེར་ཡུལ་གྱི་ས་ཞིག་ངས་མཐོང་བར་དཀའ་སྟེ། གཏན་ནས་
401



མེད་དོ། །ཞེས་གསུངས་ཏེ་རྣམ་པ་ཐམས་ཅད་མཁྱེན་པའི་ཡེ་ཤེས་ཀྱིས་
གཟིགས་པ་ལས་ལོག་པ་ནི་རྣམ་པ་ཐམས་ཅད་དུ་མེད་པ་ཁོ་ནའོ། །ཡུན་
རིང་བོ་སྟེ་སྔོན་ཐོག་མ་མེད་པ་ནས་ད་ལྟའི་བར་དུ་སེམས་ཅན་གང་སྟེ་་་་
ཡིན་ཡང་རུང་ཁྱེད་ཀྱི་ཕར་མ་གྱུར་པ་དང་། མར་མ་གྱུར་པ་དང་། ཕུ་ནུ་
དང་། སྲིང་མོའམ། སློབ་དཔོན་ནམ། མཁན་པོའམ། བླ་མའམ། བླ་མའི་
གནས་ལྟ་བུ་སྟེ་བླ་མ་དང་འདྲ་བར་མ་གྱུར་པ་ནི་ངས་མཐོང་བར་དཀའ་བ་
སྟེ་གཏན་ནས་མེད་པ་ཡིན་ཞེས་གསུངས། འདིར་ངས་མཐོང་དཀའ་འོ་
ཞེས་པ་ནི་ཁེངས་བསྐྱུང་གི་ཚུལ་དུ་གསུངས་ལ་དོན་ངོ་མར་ངས་གཏན་ནས་
མ་མཐོང་བའི་དོན་ནོ། །དམིགས་རྣམ་སྐྱོང་བའི་སྐབས་འདིར། ་ སེམས་ཅན་
ཐམས་ཅད་བདག་གི་དྲིན་ཅན་གྱི་མ་ཤ་སྟག་ཡིན་སྙམ་པར་སྒོམ་ན་ལམ་གྱི་
རྟོགས་པ་རྒྱུད་ལ་སྐྱེ་བར་དགོས་པ་ཤིན་ཏུ་ཆེ་ཞེས་དམ་པ་སྔ་མ་རྣམས་ཀྱིས་
གསུངས། འོ་ན་སེམས་ཅན་ཐམས་ཅད་བདག་གི་མར་གྱུར་པ་ཤ་སྟག་ཡིན་
པ་རྒྱུ་མཚན་གང་གིས་ཤེས་ཤེ་ན། འདི་ནི་ལས་འབྲས་ཕྲ་མོའི་གནས་ལ་
ཐུག་ཡོད་པས་ངེས་པར་རྒྱལ་བའི་བཀའ་ཚད་མ་ལ་གཏུགས་ཏེ་ངེས་ཤེས་་་་
རྙེད་དགོས་པ་ལས། ང་ཚོ་སོ་སོ་སྐྱེ་བོ་རྣམས་ཀྱི་མངོན་སུམ་གྱི་སྤྱོད་ཡུལ་མ་
ཡིན་ནོ། །དེ་ཡང་འདིའི་གནད་རྒྱལ་བའི་བཀའ་ཚད་མ་ལ་གཏུགས་དགོས་
ན། རྒྱལ་བའི་བཀའ་ལ་ཡིད་ཆེས་བརྟན་པོ་ཞིག་དགོས། དེ་ལ་ཡིད་ཆེས་
འབྱུང་བ་ལ་སྟོན་པ་བཅོམ་ལྡན་འདས་ལ་ཡིད་ཆེས་ཀྱི་དད་པ་བརྟན་པོ་་་་་
རྙེད་དགོས་ཏེ། དེ་ལྟ་བུའི་ཡིད་ཆེས་མེད་ན། དཔེར་ན། སྟོན་པ་བཅོམ་
402



ལྡན་འདས་ལ། ཁྱེད་ཀྱང་མི་ཡིན་ང་རང་ཡང་མི་ཡིན་པས་ངེད་གཉིས་མི་
འདྲ་བ་ཅང་མེད་སྙམ་པའི་བསམ་པ་སྐྱེ་ན་ལམ་གྱི་རྟོགས་པ་རྒྱུད་ལ་སྐྱེ་བའི་
གནས་མེད་པར་མ་ཟད་ནམ་ཡང་བཅོས་ཐབས་མེད་པའི་སྐལ་ཆད་ཀྱི་་་་་
རིགས་སུ་འགྱུར། དེ་ལྟ་བུའི་ལོག་ལྟ་གཏན་ནས་མི་སྐྱེ་བ་ངེས་པར་དུ་ཤེས་
དགོས་པའི་གནད་དམ་པ་ཡིན། དེ་ཡང་སེམས་ཅན་འདི་དག་ཐམས་ཅད་
བདག་གི་དྲིན་ཅན་གྱི་མ་ཤ་སྟག་ཡིན་སྙམ་པར་བསྒོམ་ཚུལ་ཡང་། འདི་
རྣམས་བདག་གི་མ་ཡིན་པར་གསུངས་ཡོད་སྙམ་དུ་སྒྲོ་བཏགས་པ་སྟེ་དཔེར་
ན། རྡོ་འདི་ཡང་རང་གི་མར་གྱུར་པ་ཡིན། ས་འདི་དག་རང་གི་མར་གྱུར་
པ་ཡིན་སྙམ་པའི་བཅོས་མ་དེ་འདྲ་མ་ཡིན་པར། སེམས་ཅན་ཐམས་ཅད་
རང་གི་མར་གྱུར་པ་དོན་ངོ་མའམ་དངོས་པོའི་གནས་ཚོད་ལའང་དེ་ལྟ་བུ་་་
ཡིན། དེ་ལྟར་ཡིན་པ་ཇི་ལྟར་ཤེས་ཤེ་ན། སྟོན་པ་བཅོམ་ལྡན་འདས་ཀྱིས་
ཀུན་མཁྱེན་ཡེ་ཤེས་ཀྱིས་མངོན་སུམ་དུ་གཟིགས་ཤིང་གཟིགས་པ་བཞིན་དུ་
གསུངས་པ་ཡིན་པས། ང་ཚོས་བཅོམ་ལྡན་འདས་ཀྱིས་ཇི་ལྟར་གསུངས་པ་
རྣམས་ཚད་མར་བཟུང་ནས་ཚུལ་བཞིན་དུ་ཉམས་སུ་བླང་ན་ལམ་གྱི་རྟོགས་
པ་རྒྱུད་ལ་སྐྱེ་ལ། དེ་ནས་ལམ་གྱི་བགྲོད་པ་མཐར་ཕྱིན་ནས་རྫོགས་པའི་
སངས་རྒྱས་ཀྱི་གོ་འཕང་འཐོབ་པར་འགྱུར་བ་གདོན་མི་ཟའོ་སྙམ་དུ་་་་་་
བསམས། དེས་ན་སེམས་ཅན་ཐམས་ཅད་བདག་གི་མར་གྱུར་པ་ཤ་སྟག་
ཡིན་ཏེ། རང་གི་འཁོར་བ་ལ་ཐོག་མ་མེད་པས་བདག་གི་སྐྱེ་བ་ལའང་ཐོག་
མ་མེད་ཅིང་སྐྱེ་བ་གཅིག་ནས་གཅིག་ཏུ་བརྒྱུད་དེ་ཡུལ་ཕྱོགས་དང་ས་ཕྱོགས་
403



འདིར་མ་སྐྱེས་བྱ་བ་གཅིག་ཀྱང་མེད། སྐྱེ་བ་དེ་ཡང་ཐེངས་རེ་གཉིས་ཙམ་
མ་ཡིན་པར་ལན་གྲངས་དུང་ཕྱུར་མང་བོའི་སྐྱེ་བ་བླངས་པ་ལ་གྲངས་ཀྱིས་
མི་ཆོད་པའམ་བགྲང་གིས་མི་ལངས། འབུ་སྲིན་ཕྲ་མོ་ནས་འཁོར་ལོས་
སྒྱུར་བའི་རྒྱལ་བོའི་བར་གྱི་སེམས་ཅན་མཐོ་དམའ་བར་གསུམ་གྱི་སྐྱེ་ལུས་མ་
བླངས་བྱ་བ་གཅིག་ཀྱང་མེད། བླངས་པ་ལ་གྲངས་ཀྱིས་མི་ཆོད་དེ་རྒྱལ་
ཁབ་སྟོབས་ལྡན་གྱི་རྒྱལ་བོའི་སྐྱེ་བ་བླངས་པ་གྲངས་ཀྱིས་མི་ཟིན་པ་དང་། །
མ་ཐ་ཡང་ཤིག་གི་སྐྱེ་བའང་གྲངས་ཀྱིས་མི་ཆོད་པ་ཞིག་བླངས་ངེས་པ་རེད།
སེམས་ཅན་འདི་བདག་གི་མ་མ་བྱས་ཟེར་རྒྱུ་གཅིག་ཀྱང་མེད། བྱས་པ་ལ་
གྲངས་ཀྱིས་མི་ཟིན། སེམས་ཅན་རེ་རེ་སྟེ་སེམས་ཅན་གྲངས་མེད་ཀྱིས་ཀྱང་
ད་སྔ་ཡན་ཆད་དུ་ཐ་ན་མིའི་རྟེན་ལ་བདག་གི་མ་མི་བྱས་བྱ་བ་གཅིག་ཀྱང་་་་
མེད། དེས་ན་ད་ལྟའི་ལུས་རྟེན་འདི་ཡི་ཡན་ཆད་ལ་མ་བྱས་པ་ལ་གྲངས་
ཀྱིས་མི་ཟིན། ཕྱིན་ཆད་ཀྱང་ཇི་སྲིད་ལས་སྟོབས་མ་ཟད་ཀྱི་བར་དུ་སེམས་
ཅན་འདི་དག་གིས་བདག་གི་མ་བྱེད་པར་འགྱུར་ངེས་པས། སེམས་
ཅན་འདི་དག་བདག་གི་དྲིན་ཅན་གྱི་མ་ཅིས་ཀྱང་ཡིན་སྙམ་དུ་བསམས་ལ།
སེམས་ཅན་ཐམས་ཅད་རང་གི་མ་དྲིན་ཅན་ཉིད་དུ་གཏིང་ནས་ངེས་ཤེས་་་་་
འདྲོང་བར་བྱ་སྟེ་དྲིན་ཅན་གྱི་མ་ཡིན་པ་ཡིད་ཀྱི་གཏིང་ནས་མྱོང་བ་འདོན་
པར་བྱ། དེ་ལྟར་སེམས་ཅན་ཐམས་ཅད་རང་གི་མར་གྱུར་པ་ཤེས་པའི་མྱོང་
བ་དེ་ཡང་ཁ་ནས་བཤད་པ་ཙམ་མ་ཡིན་པར་ཡིད་ཀྱི་གཏིང་ནས་མྱོང་བ་་་་་
ཐོན་པ་ན་མར་ཤེས་ཀྱི་རྟོགས་པ་རྒྱུད་ལ་སྐྱེས་པ་ཡིན་པས་དེ་ནི་རྟོགས་ལྡན་
404



པར་གྱུར། མར་ཤེས་ཀྱི་རྟོགས་པ་རྒྱུད་ལ་སྐྱེས་ན་ནི་རྟོགས་པ་ཆུང་ཆུང་
ངམ་དམའ་དམའ་བོ་ཞིག་མ་ཡིན་པར་བྱང་ཆུབ་ཀྱི་སེམས་རྒྱུད་ལ་སྐྱེ་བོར་་་་
ཐག་ཤིན་ཏུ་ཉེ་བ་ཡིན་ཏེ་བྱམས་པ་ཆེན་པོ་དང་སྙིང་རྗེ་ཆེན་པོ་དང་བྱང་་་་་
ཆུབ་ཀྱི་སེམས་རིན་པོ་ཆེ་རང་རྒྱུད་ལ་སྐྱེ་བའི་ཉེ་རྒྱུར་གྱུར་པ་ཡིན་ནོ། །
རྟོགས་པ་ཁྱད་པར་ཅན་འདི་མྱུར་དུ་རྒྱུད་ལ་སྐྱེ་བའི་ཐབས་དམ་པ་ནི་གོང་
དུ་ཞུས་ཟིན་པ་ལྟར་རོ། །བསགས་སྦྱང་ལ་འབད་པར་བྱ་དགོས་པ་སྟེ་བླ་
མ་དང་ལྷག་པའི་ལྷ་ལ་ངོ་བོ་དབྱེར་མེད་དུ་གསོལ་བ་འདེབས་པ་ལ་རག་་་་་
ལས་པས་རྟོགས་པ་ཁྱད་པར་ཅན་འདི་རྒྱུད་ལ་སྐྱེ་བར་བླ་མ་ལྷས་བྱིན་གྱིས་
བརླབ་ཏུ་གསོལ་ཞེས་གསོལ་བ་ཤུགས་དྲག་ཏུ་གདབ་བོ། །མར་ཤེས་འདི་ནི་
ཐེག་པ་ཆེན་པོའི་ལམ་གྱི་རྨང་གཞི་ཡིན་ཏེ། བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེ་བ་ལ། ། མར་ཤེས་ཀྱི་རྟོགས་པ་རྒྱུད་ལ་མ་སྐྱེས་པར་བྱང་ཆུབ་
ཀྱི་སེམས་རིན་པོ་ཆེ་རྒྱུད་ལ་སྐྱེ་བའི་གཞི་གཏན་ནས་མེད་པས་མར་ཤེས་ལ་
ངེས་པ་གཏིང་ཚུགས་པ་ཞིག་རྙེད་པ་འདི་ཤིན་ཏུ་གལ་ཆེ་བ་ཡིན། དེ་ཡང་
ལུང་རིགས་གཉིས་ཀྱི་སྒོ་ནས་ངེས་པ་རྙེད་པ་འདི་ཤིན་ཏུ་གལ་ཆེ་སྟེ་མོས་་་་་
སྒོམ་ཙམ་གྱིས་རྐྱེན་མི་ཐེག་པར་རྐྱེན་དང་ཕྲད་ན་འགྱུར་འགྲོ་སྟེ། ཚད་མ་
རྣམ་འགྲེལ་ལས། སྐྱེ་བ་ཡོངས་སུ་ལེན་པ་དང་། །འབྱུང་རྔུབ་དབང་བོ་བློ་
དག་ནི། །རང་གི་རིགས་ལ་ལྟོས་མེད་ཅན། །ཞེས་སོགས་གསུངས་པ་ལྟར།
འཁོར་བའི་ཡ་མཐའ་ཐུག་མེད་དུ་སྒྲུབ་པའི་རིགས་པ་དྲི་མ་མེད་པ་འདི་་་་་
རྣམས་ལ་བརྟེན་དགོས། འོ་ན་རིགས་པ་འདི་དག་གི་ཁུངས་བརྟེན་སའི་
405



རྟེན་གཞི་གང་ཞེ་ན། འདི་དག་གི་རྟེན་གཞི་ནི་རྒྱལ་བའི་བཀའ་ཚད་མ་
ཡིན་པས་སྔར་དྲངས་པའི་ལུང་དེ་ལ་སོགས་པ་རྒྱལ་བའི་བཀའ་དྲི་མ་མེད་
པ་རྣམས་ལ་ཡིད་ཆེས་པར་བྱོས་ལ་ངེས་པ་བརྟན་པོ་ཅི་རྙེད་ཅིག་བྱ་དགོས།
དེས་ན་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེ་བ་ལ་མར་ཤེས། དྲིན་དྲན།
དྲིན་གཟོ། ཡིད་འོང་གི་བྱམས་པ། སྙིང་རྗེ་ཆེན་པོ། ལྷག་བསམ་རྣམ་དག
ཐེག་ཆེན་སེམས་བསྐྱེད་དེ་རྒྱུ་འབྲས་མན་ངག་བདུན་ལས། རྒྱུ་དྲུག་དང་
འབྲས་བུ་གཅིག་བཅས་བདུན་ལས་སྔ་མ་སྔ་མ་རྒྱུད་ལ་སྐྱེས་པ་ལ་བརྟེན་་་་་་
ནས་ཕྱི་མ་ཕྱི་མ་སྐྱེ་དགོས་པ་ཡིན་ལ། དེ་མཐའ་དག་གི་དང་བོའི་རྒྱུ་ནི་མར་
ཤེས་འདི་ཡིན་ལ། སྔ་མ་དེ་མེད་ན་ཕྱི་མ་དེ་མི་འབྱུང་བ་ཆོས་ཉིད་ཡིན་པའི་
ཕྱིར། མར་ཤེས་འདི་རྒྱུད་ལ་སྐྱེས་པ་ན་དྲིན་དྲན་སོགས་གོང་མ་རྣམས་རྒྱུད་
ལ་སྐྱེ་བ་སླ། འདི་མ་སྐྱེས་པར་ལམ་གོང་མ་རྣམས་རྒྱུད་ལ་སྐྱེ་བའི་གཞི་མེད་
པས་ཐེག་པ་ཆེན་པོའི་ལམ་ཐམས་ཅད་ཀྱི་སྒོ་འགགས་པ་ཡིན་ནོ། །དེ་ཡང་
ཡིན་ཏེ་བྱང་ཆུབ་ལམ་རིམ་དང་ཐེག་ཆེན་བློ་སྦྱོང་གི་སྐབས་འདི་ནི་ཁ་ནས་
བཤད་པ་ཙམ་གྱི་སྐབས་མ་ཡིན་པར་བཤད་སྒྲུབ་གཉིས་ལས་སྒྲུབ་པ་གཙོ་་་་
བོར་མཛད་དགོས་པའི་སྐབས་ཏེ་ལམ་གྱི་རྟོགས་པ་རྒྱུད་ལ་ད་ལྟ་ཉིད་དུ་སྐྱེ་
བར་ལག་ལེན་དུ་འགེལ་བའི་སྐབས་ཡིན་པས་མར་ཤེས་ཀྱི་རྟོགས་པ་རྒྱུད་ལ་
མ་སྐྱེ་ན་ལམ་གོང་མ་རྣམས་རྒྱུད་ལ་སྐྱེ་བའི་གཞི་མེད་པར་འགྱུར། དེ་མེད་
ན་ཐེག་ཆེན་གྱི་ལམ་ཐམས་ཅད་ཀྱི་སྒོ་འགག་པ་ཡིན་ཏེ། བྱང་ཆུབ་ཀྱི་སེམས་
རིན་པོ་ཆེ་སྐྱེ་བའི་ཐབས་མེད། བྱང་ཆུབ་ཀྱི་སེམས་མ་སྐྱེས་ན་ཚོགས་རྒྱུ་
406



ཆེན་པོ་གང་བྱས་ཀྱང་ཐེག་པ་ཆེན་པོའི་ཚོགས་སུ་མི་འགྲོ་ཞིང་རྒྱལ་སྲས་ཀྱི་
སྤྱོད་པར་མི་འགྲོ་ལ་ཐེག་པ་ཆེན་པོའི་ལམ་དུ་མི་འགྱུར། བྱང་ཆུབ་ཀྱི་
སེམས་ཀྱིས་མ་ཟིན་པར་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
ཐམས་ཅད་ལ་རིན་པོ་ཆེ་སྣ་བདུན་གྱིས་བཀང་སྟེ་སྦྱིན་པ་ཟིན་པར་བྱས་་་་་
ནའང་། ཐེག་པ་ཆེན་པོའི་ལམ་གྱི་ཕྱོགས་ཙམ་ནའང་མེད་པས། ཐེག་པ་
ཆེན་པོའི་ལམ་གྱི་སྒོ་འགག་པ་ཡིན་ནོ། ་ ་ །དེ་ཡང་མར་ཤེས་ཀྱི་བློ་སྦྱོང་བའི་
སྐབས་འདིར་དམིགས་རྣམ་ཐུན་རེ་གཉིས་ཙམ་བསྐྱངས་ནས་འདི་ལ་མྱོང་
བ་ཐོན་མི་ཐུབ་ཟེར་ཏེ་དམིགས་རྣམ་སྐྱོང་མཚམས་བཞག་ན་མི་རུང་སྟེ། །
ཐེག་པ་ཆེན་པོའི་ལམ་གྱི་རྨང་གཞིའམ་གཞི་རྩ་འདི་དག་ནི་སྔོན་བྱོན་པའི་་་་
རྒྱལ་སྲས་བྱང་ཆུབ་སེམས་དཔའ་རྣམས་ཀྱིས་ཀྱང་བྱང་ཆུབ་ཀྱི་སེམས་རིན་
པོ་ཆེ་དང་ཆོས་འདི་ཡི་ཡན་ལག་དང་བཅས་པའི་བསྐལ་བ་མར་བོའི་རིང་
ལ་ཐུགས་དམ་གྱི་མཐིལ་ཏེ་ཉམས་ལེན་གྱི་གཙོ་བོར་བཟུང་ནས་སྦྱོང་བ་་་་་་
མཛད་པས་མཐར་སྐུ་བཞིའི་གོ་འཕང་གི་འབྲས་བུ་མངོན་དུ་གྱུར་པ་རེད།
དེ་ལྟར་ཡིན་པ་རྒྱལ་བའི་བཀའ་ཚད་མ་ལས་གསལ་བར་གསུངས་སོ། །དེང་
སང་གི་གདུལ་བྱ་ཐེག་པ་ཆེན་པོའི་ལམ་གྱི་གནད་འདི་དག་ལ་གོ་ཡུལ་ཙམ་
ཏེ་ཡིན་མིན་གྱི་རྣམ་གཞག་ཙམ་ཡང་རྙེད་དཀའ་བ་རྣམས་ཀྱིས་ཡུད་ཙམ་རེ་
བསྐྱངས་པས་ག་ལ་སྐྱེ་སྟེ་སྐྱེ་མི་ཐུབ་པས། བྱང་ཆུབ་ཀྱི་སེམས་རིན་པོ་
ཆེ་དང་ཆོས་འདི་ཡི་ཡན་ལག་དང་བཅས་པ་ལམ་གྱི་རྟོགས་པ་རྒྱུད་ལ་སྐྱེ་་་་
དགོས་ན། དཀའ་ལས་མང་བོ་ལ་བརྟེན་པ་དང་ལུས་ངག་ཡིད་གསུམ་རྡུལ་
407



དུ་བརླགས་ནས་སྐྱེ་དགོས་ན་མ་གཏོགས་ལས་སླ་བོ་བྱས་པས་ནི་གཏན་ནས་
སྐྱེ་མི་ཐུབ་བོ། །ཆོས་ཐམས་ཅད་གདམས་ངག་ཏུ་གོ་བ་དེ་བཞིན་དུ་ལམ་གྱི་
རྟོགས་པ་གང་སྐྱེ་ནའང་ལུས་ངག་ཡིད་གསུམ་གྱིས་དཀའ་སྤྱད་དང་ལེན་་་་་་
བྱས་ནས་སྐྱེ་དགོས་པ་ཡིན། དེས་ན་སྙིགས་དུས་ཀྱི་ཚེ་ཐུང་འདི་ལ་ཐེག་
པ་ཆེན་པོའི་ལམ་གྱི་གཞི་འདི་དག་ལ་མྱོང་བ་ཐོན་པའམ་རྟོགས་པ་སྐྱེ་བ་་་་
དཀའ་མོད་ཀྱང་བག་ཆགས་མཐུག་པོ་ཞིག་བཞག་ནའང་དོན་ཤིན་ཏུ་ཆེ་བ་
ཡིན་པས། ལམ་གྱི་གནད་དམ་པ་སྟེ་རྫོགས་པའི་སངས་རྒྱས་ཀྱི་གོ་འཕང་
འཐོབ་མི་འཐོབ་ནི་བྱང་ཆུབ་ཀྱི་སེམས་རྒྱུད་ལ་སྐྱེས་མ་སྐྱེས་ལ་རག་ལས་པ་
དང་། ་བྱང་ཆུབ་ཀྱི་སེམས་རྒྱུད་ལ་སྐྱེས་མི་སྐྱེ་དེ་ནི་མར་ཤེས་བསྒོམས་
པ་གནད་དུ་སོང་མ་སོང་ལ་རག་ལས་ཡོད་པས་ལམ་གྱི་གནད་དམ་པ་འདི་
དག་ལ་གོ་བ་བུ་ཐག་ཆོད་པ་ཞིག་བཙལ་བ་སྟེ་ལུང་དང་རིགས་པའི་སྒོ་ནས་
དཔྱད་དེ་དེའི་གནད་ལ་ཡིན་མིན་ཕུ་ཐག་ཆོད་པའི་གོ་བ་ཞིག་རྙེད་དགོས།
གོ་བ་རྙེད་པ་དེ་ཙམ་གྱིས་ཀྱང་མི་ཆོག་པར་དཔེར་ན་རྗེ་བཙུན་མི་ལ་རས་་་་་
པས། མི་ལྟོགས་པ་ལ་ཟས་གོ་བས་མི་ཕན་ཟ་དགོས། ཞེས་གསུངས་པ་ལྟར།
མི་ལྟོགས་པ་ཞིག་ལ་ཟས་ཡོད་པ་ཙམ་ཤེས་པའམ་གོ་བས་ལྟོགས་སྐོམ་སེལ་་་
བའི་གོ་མི་ཆོད་པར་ངེས་པར་དུ་ཁ་ལ་ཟ་དགོས་པ་ལྟར་དེ་ལ་དམིགས་རྣམ་
ནར་མར་སྟེ་ཉིན་རེ་གཉིས་ཙམ་མ་ཡིན་པར་མྱོང་བ་ཐོན་རག་གི་བར་དུ་་་་
རྒྱུན་མི་ཆད་པར་སྐྱོང་བ་དང་ཚོགས་གསོག་སྒྲིབ་སྦྱོང་ལ་འབད་དགོས།
ཚོགས་གསོག་པའི་མཆོག་དམ་པ་ནི་མཎྜལ་འབུལ་བ་དང་། སྒྲིབ་པ་སྦྱོང་
408



བའི་ཐབས་མང་དུ་ཡོད་ནའང་ཐབས་ཀྱི་གཙོ་བོ་ནི་རྡོ་རྗེ་སེམས་དཔའི་སྒོམ་
བཟླས་དང་འབྲེལ་བའི་ཡིག་བརྒྱ་བཟླ་བ་ཡིན་པས། དགེ་ལྡན་པ་ལ་མཚོན་
ན་སྔོན་འགྲོ་ཁྲིད་ཆེན་བཞི་བགྲང་རྒྱུ་ཡོད་པ་བཞིན་གྲུབ་མཐའ་གཞན་གང་
ཡིན་ཡང་དེའི་ཐབས་དམ་པ་ཡོད་པས་གནད་གཅིག་ཏུ་འབབ་ལ་ཚོགས་་་་
གསོག་སྒྲིབ་སྦྱོང་ལ་འབད་པ་དང་བླ་མ་དཀོན་མཆོག་ལ་གསོལ་བ་ཤུགས་་་་
དྲག་ཏུ་གདབ་བོ། །འདིར་བླ་མ་དཀོན་མཆོག་ཅེས་པ་ནི་དཀོན་མཆོག་
གསུམ་གྱི་ནང་ནས་གཙོ་བོ་སངས་རྒྱས་དཀོན་མཆོག་ཡིན་པས། ། གསོལ་
བ་འདེབས་ཚུལ་ནི་དཔེར་ན་སངས་རྒྱས་བཅོམ་ལྡན་འདས་སམ་རྗེ་བཙུན་
སྒྲོལ་མ་དང་རྗེ་བཙུན་འཇམ་དབྱངས།་་སྤྱན་རས་གཟིགས་ལྟ་བུ་གང་
རུང་ཞིག་ལ་གསོལ་བ་བཏབ་ནའང་རུང་། “ དེ་ཡང་ངོ་བོ་རང་གི་རྩ་བའི་
བླ་མ་ཡིན་པ་ལ་རྣམ་པ་རྗེ་བཙུན་སྒྲོལ་མ་དང་ཡང་ན་རྗེ་བཙུན་འཇམ་པའི་
དབྱངས་ལྟ་བུ་ཡིན་བསམ་པའི་འདུ་ཤེས་བཟུང་ནས་གསོལ་བ་བཏབ་ན་་་་་
བྱིན་རླབས་འཇུག་ཚབས་ཆེ་བ་ཡིན་ཏེ། འདི་ནི་རྟེན་འབྲེལ་མི་བསླུ་བའི་
ཆོས་ཉིད་ཅིག་ཡིན་པའི་ཕྱིར་རོ། །དེ་ཡང་སེམས་ཅན་སྤྱི་ལ་དམིགས་ནས་
འདི་དག་བདག་གི་མ་ཡིན་ནོ་སྙམ་པ་ཙམ་གྱིས་མི་ཆོག་པར་སེམས་ཅན་རེ་
རེ་ནས་བསམས་ཏེ་ཡིད་འགྱུར་གྱི་མྱོང་བ་འདོན་པ་སྟེ་སེམས་ཅན་གང་དང་
གང་ཞིག་ཡིན་ཡང་མཐོང་བ་ཙམ་གྱིས་འདི་ནི་རང་གི་མར་གྱུར་པའམ་མ་་་
ཡིན་སྙམ་པའི་བསམ་པ་བཅོས་མ་མ་ཡིན་པ་ཞིག་རང་གི་མྱོང་ཐོག་ནས་་་་་
ངེས་པ་རྙེད་པའམ་མྱོང་བ་འདོན་པ་གནད་ཤིན་ཏུ་ཆེ་བས། ཚེ་འདིའི་
409



གཉེན་བཤེས་རྣམས་དང་། བར་མ་རྣམས་དང༌། ཡིད་དུ་མི་འོང་བའི་དགྲ་
རྣམས་དང་ཐ་ན་རྟ་གླང་བོང་བུ་སོགས་མིག་ལམ་དུ་སྣང་བའི་དུད་འགྲོ་་་་་
དང་ཡིད་ཡུལ་དུ་ཤར་བ་སྟེ་ཡིད་ལ་གང་ཤར་བའི་སེམས་ཅན་རྣམས་ལ་རེ་
རེ་ནས་མིག་གིས་མཐོང་བ་ཙམ་དང་། ཡིད་ལ་ཤར་བ་ཙམ་ནས་ཏེ་དཔེར་
ན་ཚེ་འདི་ཡི་མ་མཐོང་ཙམ་ཉིད་ནས་འདི་བདག་གི་དྲིན་ཅན་གྱི་མའོ་སྙམ་
པའི་བློས་རྩོལ་བ་བྱས་ཀྱང་བཅོས་མ་དགོས་པར་ངང་གིས་སྐྱེ་བ་དེ་འདྲ་བ་
ཞིག་སྐྱེ་དགོས་པས། སེམས་ཅན་ཐམས་ཅད་རེ་རེ་ནས་མཐོང་ཙམ་དང་
ཡིད་ལ་དྲན་ཙམ་ཉིད་ནས་འདི་ནི་བདག་གི་དྲིན་ཅན་གྱི་མའོ་སྙམ་དུ་ཡིད་
ལ་བྱ་ཞིང་ཡང་དང་ཡང་དུ་བློ་བཅོས་ནས་དྲན་པར་བྱ། ་བདག་ཅག་གི་
བློ་འདི་ནི་གང་གི་ཕྱོགས་སུ་གོམས་འདྲིས་བྱས་ན་དེའི་རྗེས་སུ་འགྲོ་བ་ཆོས་
ཉིད་ཡིན་པས། མར་ཤེས་ཀྱི་བློ་སྦྱོང་བའི་སྐབས་འདིར་སེམས་ཅན་རེ་རེ་
ནས་ཐ་ན་རྟ་གླང་བོང་བུ་སོགས་དུད་འགྲོའི་རིགས་དང་འབུ་སྲིན་ཕྲ་མོའི་་་
ཡན་ཆད་ཀྱི་སེམས་ཅན་གང་ཡིན་ཡང་མིག་གིས་མཐོང་ཙམ་དང་ཡིད་ལ་་་་
དྲན་ཙམ་ཉིད་ནས་འདི་ནི་བདག་གི་མ་དྲིན་ཅན་ནོ་སྙམ་པའི་བསམ་པའམ་
བློ་བཅོས་མ་མ་ཡིན་པ་ཞིག་སྐྱེས་ན་མར་ཤེས་ཀྱི་རྟོགས་པ་རྒྱུད་ལ་སྐྱེས་པ་་་་
ཡིན་ནོ། །ཐེག་པ་ཆེན་པོའི་བློ་སྦྱོང་གི་སྐབས་འདིར་སྤྱིར་བཤད་པས་གཏན་
ལ་ཕབ་མི་དགོས་པ་མ་ཡིན་ཡང་བཤད་པ་ཙམ་གྱིས་མི་ཆོག་པར་རང་རྒྱུད་
ལ་སྦྱར་ནས་ཉམས་ལེན་བྱེད་པ་གཙོ་བོ་ཡིན་པས། ཉམས་སུ་བླང་བྱའི་ཆོས་
སྐོར་རྣམས་རེ་རེ་བཞིན་རང་གི་རྒྱུད་ལ་སྦྱར་ཏེ་མྱོང་འདོན་ནམ་རང་གི་་་་་
410



རྒྱུད་ལ་སྐྱེས་པའམ་རང་གི་རྒྱུད་དང་འདྲེས་རྒྱུ་དེ་ཤིན་ཏུ་གལ་ཆེའོ། །མར་
ཤེས་ཀྱི་རྟོགས་པ་མ་སྐྱེས་བར་དུ་བློ་ཡང་དང་ཡང་དུ་བཅོས་ནས་དྲན་པར་
བྱའོ། །ཇོ་བོ་རྗེས་སེམས་ཅན་སྡུག་བསྔལ་བ་སུ་འདྲ་ཞིག་གཟིགས་ཀྱང་མ་
རྒན་འོ་བརྒྱལ་གསུངས་ནས་སྤྱན་ཆབ་འབྱིན། སྐབས་ཞིག་ཇོ་བོ་རྗེ་སྙེ་ཐང་
ན་བཞུགས་ཡོད་པའི་སྐབས་སུ་རྒོད་མ་ཞིག་ལྕང་མའི་གསེབ་ཏུ་མགོ་ཚུད་་་་
ནས་འགགས་ཤིང་ཕྱིར་ལེན་མ་ཐུབ་པར་ཡོད་པ་ཇོ་བོ་ཆེན་པོས་མངོན་ཤེས་
ཀྱིས་གཟིགས་ནས། རྣལ་འབྱོར་བ་ཤེས་རབ་རྡོ་རྗེ་ལ། མ་རྒན་འོ་བརྒྱལ་
གྱིས་ལ་འུར་བཞུད་དང་ཞེས་གསུངས་ཏེ། མ་རྒན་ཞིག་སྡུག་བསྔལ་བར་
འདུག་ཁྱོད་མྱུར་དུ་སོང་ལ་སྐྱོབས་ཤིག་གསུངས་པ་ལྟར་རོ། །
དེ་ནས་དྲིན་དྲན་པ་ནི། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་
ནས་རང་གི་ཚེ་འདིའི་མ་གཞོན་པའི་གནས་སྐབས་ཞིག་མ་ཡིན་པར་རྒན་་་་་
པའི་གནས་སྐབས་ཀྱི་རྣམ་པ་ཞིག་ཏུ་གསལ་བཏབ་ནས་བསྒོམས་ན་དྲིན་་་་་
དྲན་པའི་བློ་འབྱུང་བ་ལ་ཕན་སླེབས་ཆེ་བས་འདིར་རྒན་པའི་རྣམ་པ་ཅན་་་་
ཞིག་མདུན་དུ་བསྒོམས་ནས་འདི་ལྟར་བསམ་པར་བྱ་སྟེ། བདག་གི་མ་
འདིས་ཚེ་འདི་ཁོ་ནར་མ་ཟད་ཚེ་རབས་ཐོག་མ་མེད་པ་ནས་བདག་གི་དྲིན་
ཅན་གྱི་མ་བགྲང་ལས་འདས་པ་བྱས་པ་ཞིག་ཡིན་སྙམ་དུ་བསམས་དགོས་ལ་
དངོས་པོའི་གནས་ཚོད་ལའང་འདི་ལྟར་ཡིན་པའི་ཚུལ་ནི་སྟོན་པ་བཅོམ་་་་་
ལྡན་འདས་ཀྱིས་དངོས་སུ་གསུངས་ཡོད་པའི་ཕྱིར་རོ། །སྐབས་འདིར་སྟོན་
པས་གང་གསུངས་རྣམས་སྒྲ་ཇི་བཞིན་པར་འཛིན་དགོས་པ་ལས་དྲང་ངེས་
411



ཀྱི་ཁྱད་པར་འབྱེད་མི་རུང་ངོ་། །སྤྱིར་སྟོན་པའི་གསུང་ལ་དྲང་ངེས་འབྱེད་
དགོས་པའི་སྐབས་ཡོད་མོད། སྟོན་པའི་གསུང་ཡིན་ཚད་ལ་དྲང་ངེས་
འབྱེད་མི་རུང་སྟེ་དྲང་ངེས་འབྱེད་པའི་སྐབས་ཤེས་པར་བྱ་དགོས། དེ་
ལྟར་མིན་ན་སྟོན་པའི་གསུང་བཞུགས་ཚད་ལ་དྲང་ངེས་འབྱེད་དགོས་པར་
བསམ་སྟེ་སྟོན་པས་འདི་ལྟར་གསུང་བ་ཨེ་བདེན་ནམ་ཡུལ་ག་གེ་མོ་ཞིག་ལ་
དགོངས་ནས་གསུངས་པ་ཨེ་ཡིན་ནམ་ལྟ་བུ་ཡོད་ཚད་ལ་དཔྱད་པ་གཏོང་་་་
བར་འདོད་ན་ནི་རྒྱལ་བའི་གསུང་ལ་ཡིད་མི་ཆེས་པའི་ལོག་ལྟ་ཅན་ཞིག་ཏུ་
འགྱུར་ཉེན་ཆེ་བས།། འདིར་སྟོན་པའི་བཀའ་ལ་ཡིད་ཆེས་རྙེད་པར་
བྱས་ནས་ཁྱད་པར་དུ་ཚེ་འདིར་ཡང་དང་བོར་མངལ་དུ་བརྩེ་བས་བསྐྱངས།
བཙས་པའི་ཚེ་འཇམ་པའི་སྟན་ལ་བཞག་སོར་མོ་བཅུའི་རྩེ་ལ་གཡེངས།
ཤའི་དྲོད་ལ་སྦྱར། བརྩེ་བའི་འཛུམ་གྱིས་བསུས། དགའ་བའི་མིག་གིས་
བལྟས། སྣབས་ཁས་ཕྱིས། མི་གཙང་བ་ལག་པས་ཕྱིས། མ་རང་གི་སྲོག་ལ་
བབས་པ་ལྟ་བུའི་སྡིག་སྡུག་གཏམ་ངན་བྱུང་ཡང་རང་སྲོག་ལའང་མ་བལྟས་
པར་ཤ་ཐང་ཐང་དུ་བསྒྲུབས་པའི་ཟས་ནོར་ཐམས་ཅད་བདག་ལ་བརྩེ་བས་
བྱིན། མ་རང་གིས་འཁྱེར་འཁོས་ཏེ་ནུས་པ་དང་བསྟུན་ནས་ནུས་ཚོད་ཀྱིས་
བདག་ལ་ཕན་པ་དང་བདེ་བ་ཚད་མེད་པ་བསྒྲུབས། གནོད་པ་དང་སྡུག་
བསྔལ་ཚད་མེད་པ་ལས་བསྐྱབས་པས་དྲིན་ཤིན་ཏུ་ཆེ་སྙམ་དུ་བསམ་མོ། །
དེ་ལྟར་བསྒོམས་པས་ཚེ་འདིའི་མའི་དྲིན་དྲན་པའི་བློ་ཚིག་ཙམ་མིན་པ་ཞིག་
སྐྱེས་ཟིན་པ་ན། དེ་ནས་རང་གི་ཕ་དང་སྤུན་ཟླ་ལ་སོགས་པ་མཛའ་བཤེས་
412



གཞན་ལའང་མར་ཤེས་པར་བྱས་ལ་དེ་ལྟར་བསྒོམས། དེ་ནས་དགྲ་གཉེན་
གང་ཡང་མ་ཡིན་པའི་བར་མའི་སེམས་ཅན་རྣམས་ཀྱང་མར་ཤེས་པར་བྱོས་
ལ་བསྒོམ་པར་བྱ། བར་མའི་སེམས་ཅན་རྣམས་ལའང་ཚེ་འདི་ཡི་མ་དང་
འདྲ་བར་བསྒོམས་ནས་མྱོང་འདོན་བྱས་ན་དེ་ལྟ་བུའི་བློ་རྣལ་མ་ཞིག་རྒྱུད་
ལ་སྐྱེ་རྒྱུ་ཡོད་ལ། དེ་སྐྱེད་བྱེད་ཀྱི་ཐབས་དམ་པ་ནི་ཚོགས་གསོག་སྒྲིབ་སྦྱོང་
དང་བླ་མའི་གསོལ་འདེབས་རྣམས་ཡིན་པས། དེ་ལ་བརྟེན་ནས་ཚེ་འདིའི་
མ་དང་འདྲ་བའི་བློ་སྐྱེས་ཟིན་པ་ན། དགྲ་རྣམས་ཀྱང་མར་ཤེས་པར་བྱོས་ལ་
བསྒོམ། ཐ་ན་རང་གི་སྲོག་ལ་རྒོལ་བའི་དགྲ་ཡིན་ནའང་དེ་ལ་མར་ཤེས་
པ་དང་དྲིན་བསྒོམས་ནས་ཚེ་འདིའི་མ་དང་འདྲ་བའི་བློ་ཞིག་སྐྱེས་པའི་ཚེ་་་
ཕྱོགས་བཅུའི་སེམས་ཅན་ཐམས་ཅད་ལ་མར་ཤེས་པ་སྔོན་དུ་བཏང་ནས་་་་་
རིམ་གྱིས་རྒྱ་ཇེ་ཆེར་བཏང་ནས་བསྒོམས་པ་སྟེ་སྒོམ་ཚུལ་གྱི་རིམ་པ་འདི་་་་་
བཞིན་དུ་གོ་རིམ་མ་འཁྱོལ་བར་བསྒོམས་ན་མར་ཤེས་ཀྱི་རྟོགས་པ་རྒྱུད་ལ་
སྐྱེ་བ་ལ་དགོས་པ་ཁྱད་པར་ཅན་ཡོད་ལ། གོ་རིམ་འདི་འཆོལ་ན་ནི་རྒྱུད་ལ་
སྐྱེ་བར་དཀའ་བས། བློ་སྐྱེ་ཚུལ་གྱི་གོ་རིམ་སྟེ་མན་ངག་འདི་གསུངས་པ་ཡིན་
ནོ། །གཞན་ཡང་རང་གི་མ་དེས་ཇི་ལྟར་ཕན་བཏགས་པའི་ཚུལ་དང་རང་ལ་
བརྩེ་སེམས་ཇི་ལྟར་བྱས་པའི་ཚུལ་རང་གི་བློས་གང་ངེས་སམ་རང་གི་སེམས་
ལ་གང་ཡོད་པ་རྣམས་ཏེ་འདིའི་ཆ་ནས་རང་ལ་དྲིན་ཆེ་བ་རེད། འདིའི་
ཆ་ནས་ཀྱང་རང་ལ་དྲིན་ཆེ་བ་ཡིན་པ་སོགས་མའི་དྲིན་ཆེ་ཚུལ་རྣམས་རིམ་
པ་བཞིན་དུ་སྒོ་སྣ་ཚོགས་ནས་བསམ་ན་དྲིན་དྲན་པའི་བློ་ཤུགས་ཇེ་དྲག་ཏུ་
413



འགྲོ་བས་དེ་ལྟར་དྲིན་དྲན་པར་བྱ་དགོས། དེས་ན་ང་ཚོས་སྐྱེ་བ་འདི་མ་
གཏོགས་མ་བླངས་པ་ཞིག་མ་ཡིན་པར་སྐྱེ་བ་གྲངས་ཀྱིས་མི་ཆོད་པ་བླངས་་་་
མྱོང་བས་ན། སྐྱེ་བ་རེ་རེ་ལ་མ་རེ་ཡོད་པ་དང་དེ་དག་གིས་དྲིན་གྱིས་
བསྐྱངས་ཚུལ་རྣམས་སེམས་ཅན་ཐམས་ཅད་ལ་ཡང་སྦྱར་ཏེ། ད་ལྟ་མ་རྒན་
འདིས་བདག་ལ་ཕན་པ་དང་བརྩེ་སེམས་ཇི་ལྟར་བྱས་པ་དེ་ལྟར་སེམས་ཅན་
འདི་ཐམས་ཅད་ཀྱིས་ཀྱང་བདག་གི་མ་ནམ་བྱས་རེས་ཀྱིས་ཕན་པ་དང་བརྩེ་
སེམས་ཇི་ལྟར་དུ་བྱས་སོ་སྙམ་དུ་ལུས་ཀྱི་བ་སྤུ་གཡོ། མིག་ནས་མཆི་མ་
འཁྲུག་པ་ཞིག་མ་བྱུང་གི་བར་དུ་མ་རྒན་སེམས་ཅན་རྣམས་ཀྱི་དྲིན་བསམ་
པར་བྱ་ཞིང་། དྲིན་དྲན་གྱི་བློ་དེ་ལྟ་བུ་མྱུར་དུ་རྒྱུད་ལ་སྐྱེ་བར་བླ་མ་ལྷས་
བྱིན་གྱིས་བརླབ་ཏུ་གསོལ་ཞེས་གསོལ་བ་ཤུགས་དྲག་ཏུ་གདབ་བོ། །
དྲིན་གཟོ་སྒོམ་ཚུལ་ནི། རང་གི་སྤྱི་བོར་བླ་མ་ལྷ་སྒོམ་བཞིན་པའི་ངང་
ནས་དྲིན་གཟོ་བསྒོམས་ན་བླ་མ་ལྷའི་བྱིན་རླབས་ཞུགས་པ་དང་། བླ་མ་
ལྷའི་བྱིན་རླབས་ཞུགས་ན་ཡིད་འཁུལ་ཚད་ཆེ་བ་དང་རང་གི་བློ་ལ་འགྱུར་
བ་ཐོན་པ་ཁྱབ་ཆེ་བ་ཡིན། བླ་མ་སྒོམ་ཚུལ་གྱི་ཆ་ནས་ཀྱང་རང་གི་སྤྱི་བོ་
དང་སྨིན་མཚམས། ལག་མཐིལ་སོགས་སུ་སྒོམ་ན་ཆོག་ཅིང་། དེ་དག་གི་
ཁྱད་པར་ནི། མཆོད་ཚོགས་དུས་སུ་མདུན་གྱི་ནམ་མཁའ་སྟེ། །མཆོད་པ་
འབུལ་བའི་དུས་སུ་རང་གི་སྨིན་མཚམས་ནས་ཁྲི་གང་ཙམ་གྱི་མདུན་གྱི་ནམ་
མཁའ་དང་། གསོལ་བ་འདེབས་ཚེ་སྤྱི་བོའི་གཙུག །རྟག་ཏུ་བླ་མ་སྙིང་གའི་
དབུས། །ཞེས་གསུངས། འདིར་བྱིན་རླབས་ཞུ་བའི་སྐབས་ཡིན་ཙ་ན། རང་
414



གི་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་འདི་ལྟར་བསམ་སྟེ། ཐོག་མེད་
ནས་ཡང་ཡང་དྲིན་གྱིས་བསྐྱངས་པའི་མ་རྒན་ཏེ་མར་གྱུར་པའི་སེམས་ཅན་
ཐམས་ཅད་ངན་འགྲོ་གསུམ་དང་བདེ་འགྲོ་གསུམ་གྱིས་བསྡུས་པའི་རིགས་་་་
དྲུག་འཁོར་བའི་བཙོན་ར་ན་ལས་དང་ཉོན་མོངས་པའི་འཆིང་བ་དམ་པོས་
བཅིངས་པ་སྟེ་འདིར་འཁོར་བ་བཙོན་རའི་གཟུགས་སུ་བཀོད་པ་དང་།
ལས་དང་ཉོན་མོངས་པ་གཉིས་ཀྱིས་མནར་བའམ་གཞན་དབང་དུ་གྱུར་པ་
དེ་འཆིང་བྱེད་ཐག་པས་དམ་པོར་བཅིངས་པའི་གཟུགས་སུ་བཀོད་པ་ཡིན།
སྡུག་བསྔལ་གྱིས་ཡུན་དུ་སྟེ་ཐོག་མ་མེད་པ་ནས་ད་ལྟའི་བར་དུ་སྐྱེ་བ་གྲངས་
མེད་པ་དང་ལོ་གྲངས་མེད་ཀྱི་བར་དུ་མནར་ཞིང་ཉམ་ཐག་པ་འདི་རྣམས་
ཅི་མི་སྙམ་པར་ཡལ་བར་དོར་ན་བདག་ཉིད་ཁྲེལ་མེད་དམ་འཇོག་མེད་བློ་་་
མེད་མ་རབས་ཐ་ཤལ་གྱི་གྲས་སུ་འགྱུར་བ་ཡིན་པས། དྲིན་ཅན་ཕ་མའི་
དོན་རྣམས་ཅི་ཡང་མི་བསམ་པར་ཡལ་བར་འདོར་ག་ལ་ཕོད། དེས་ན་
བདག་གི་མ་དྲིན་ཅན་འདི་རྣམས་མྱུར་བ་མྱུར་བར་བསྒྲལ་ནས་ཐར་པ་བླ་
ན་མེད་པའི་བདེ་བ་ལ་འགོད་པར་བྱའོ་སྙམ་དུ་བསམས། འདིར་མྱུར་བ་
ཉིས་བརྩེགས་བྱས་པ་ལ་དགོས་པ་ཡོད་དེ། མྱུར་བ་སྔ་མས་སྤྱིར་འཁོར་
བ་ལས་སྒྲོལ་བར་སྟོན་པ་དང་མྱུར་བ་ཕྱི་མས་སྙིགས་དུས་ཀྱི་ཚེ་ཐུང་གཅིག་
དང་འདིའི་ཤུགས་ནས་གསང་སྔགས་རྡོ་རྗེ་ཐེག་པའི་ལམ་རྣལ་འབྱོར་བླ་་་་
མེད་ཀྱི་མྱུར་ལམ་ཡང་བསྟན་པ་ཡིན་ནོ། །སྤྱིར་ཐར་པ་དང་ཐར་པ་བླ་ན་
མེད་པ་གཉིས་ལ་ཁྱད་པར་ཡོད་དེ། ཐེག་དམན་གྱི་ཐར་པ་དེ་ཐར་པ་ཡིན་
415



ཡང་ཐར་པ་བླ་ན་མེད་པ་མ་ཡིན་ཏེ། མི་གནས་པའི་མྱང་འདས་དང་སངས་
རྒྱས་ཀྱི་གོ་འཕང་གཉིས་དེའི་གོང་ངམ་བླ་ན་ཡོད་པའི་ཕྱིར། སངས་རྒྱས་ཀྱི་
གོ་འཕང་ནི་ཐར་པ་བླ་ན་མེད་པ་ཡིན་ཏེ། དེའི་གོང་ངམ་བླ་ན་ཐར་པ་
གཞན་མེད་པའི་ཕྱིར་རོ། །ཡང་འདིར་ཐེག་དམན་གྱི་ཐར་པ་དང་། སངས་
རྒྱས་ཀྱི་གོ་འཕང་གཉིས་ཀྱི་ཐར་བྱ་ཡང་མི་འདྲ་སྟེ། རྫོགས་པའི་སངས་རྒྱས་
ཀྱི་གོ་འཕང་འཐོབ་པ་ལ་ཉོན་སྒྲིབ་དང་ཤེས་སྒྲིབ་གཉིས་ཀ་སྤོང་བའམ་དེ་་་
གཉིས་ཀ་ལས་ཐར་དགོས་ལ། དཔེར་ན་ལྕགས་སྒྲོག་གཉིས་ཀྱིས་རྐང་ལག་
བཅིངས་པ་ན་དེ་གཉིས་ཀ་གྲོལ་དགོས་པའམ་འཆིང་བྱེད་དེ་གཉིས་ལས་་་་་་
ཐར་དགོས་པ་ལྟ་བུ་དང་། ཐེག་དམན་དགྲ་བཅོམ་པའི་གོ་འཕང་འཐོབ་པ་
ལ་ཉོན་སྒྲིབ་ཙམ་སྤོང་བ་ཡིན་པས་དཔེར་ན་ལྕགས་སྒྲོག་གཅིག་ཙམ་གཏོར་
བས་ཆོག་པ་ལྟ་བུའོ། །དེ་ལྟ་བུར་མར་གྱུར་སེམས་ཅན་རྣམས་བདེ་བ་བླ་ན་
མེད་པ་ལ་བདག་གིས་འགོད་ཐུབ་པའི་ནུས་པ་ཅན་ཞིག་ཏུ་འགྱུར་བར་བློ་
མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་དྲག་ཏུ་གདབ་
བོ། །
གཉིས་པ་བདག་གཅེས་འཛིན་གྱི་སྐྱོན་དང་གཞན་གཅེས་འཛིན་གྱི་་་་་
ཕན་ཡོན་བསམས་ཏེ་སེམས་ཅན་རྣམས་ཡིད་བཞིན་གྱི་ནོར་བུ་ལྟར་ཤིན་ཏུ་
གཅེས་ཤིང་ཡངས་པའི་རྣམ་པ་ཅན་གྱི་ཡིད་འོང་གི་བྱམས་པ་ཁྱད་པར་ཅན་
སྒྲུབ་ཚུལ་ལ་གཉིས། བདག་གཅེས་འཛིན་གྱི་སྐྱོན་བསམ་པ་དང༌། གཞན་
གཅེས་འཛིན་གྱི་ཕན་ཡོན་བསམ་པའོ། །
416



དང་བོ་བདག་གཅེས་འཛིན་གྱི་སྐྱོན་བསམ་ཚུལ་ནི། སྤྱི་བོར་བླ་མ་ལྷ་
སྒོམ་བཞིན་པའི་ངང་ནས། ཞེས་པ་ནས། འདི་ཕྱི་ཀུན་ཏུ་ཕུང་བར་བྱེད་
པའི་དགྲ་བོའི་དྭངས་མར་ངེས་པ་སྙིང་ནས་འདྲོངས་དགོས་སོ། །ཞེས་པའི་
བར་གསུངས་ཏེ། བདག་གཞན་མཉམ་བརྗེ་དང་བྱང་ཆུབ་སེམས་སྦྱོང་གི་
སྐབས་འདིར་མར་ཤེས་དང་དྲིན་དྲན། དྲིན་གཟོ་གསུམ་གྱི་ལམ་གྱི་རྟོགས་
པ་རྒྱུད་ལ་སྐྱེས་པ་ན། དེ་ནས་བདག་གཞན་མཉམ་བརྗེ་བསྒོམ་དགོས།
སྤྱིར་བྱང་ཆུབ་སེམས་སྦྱོང་གི་གདམས་པ་ལ་བདག་གཞན་མཉམ་བརྗེའི་སྒོ་
ནས་བྱང་ཆུབ་ཀྱི་སེམས་སྦྱོང་ཚུལ་དང་རྒྱུ་འབྲས་མན་ངག་བདུན་གྱི་སྒོ་ནས་
སེམས་སྦྱོང་བ་གཉིས་ཡོད་པ་ལས། ཕྱི་མ་རྒྱུ་འབྲས་མན་ངག་བདུན་གྱི་སྒོ་
ནས་བྱང་ཆུབ་ཀྱི་སེམས་སྦྱོང་ཚུལ་འདི་ནི་གདུལ་བྱ་དབང་རྟུལ་གྱི་དབང་དུ་
བྱས་ནས་གསུངས་པ་དང་། བདག་གཞན་མཉམ་བརྗེའི་སྒོ་ནས་བྱང་ཆུབ་
ཀྱི་སེམས་སྦྱོང་བ་ནི་གདུལ་བྱ་དབང་རྣོན་གྱི་ཆེད་དུ་ཡིན་པའི་གསུང་ཚུལ་་་
ཡོད་མོད། གཉིས་ཀའི་དགོངས་པ་གཅིག་ཏུ་འབབ་པ་ཡིན་ནོ། །
འདིར་སྤྱི་བོར་བླ་མ་ལྷ་སྒོམ་བཞིན་པའི་ངང་ནས་ཞེས་གསུངས་པ་ནི་
རང་གི་སྤྱིར་བོར་རང་གི་རྩ་བའི་བླ་མ་གང་ཡིན་པ་དེ་ཉིད་སྒོམ་པ་དང་།
སྒོམ་ཚུལ་ནི་རང་དང་ཁ་ལྟ་ཕྱོགས་མཐུན་པར་སྒོམ་ཞིང་། སྒོམ་པའི་ཚེ་ན་
བླ་མ་དེ་ཉིད་སྐྱབས་གནས་ཀུན་འདུས་ཀྱི་ངོ་བོར་མོས་པ་སྟེ་ཡི་དམ་སངས་
རྒྱས་བྱང་སེམས་བསྟན་སྲུང་ཡེ་ཤེས་ཀྱི་ཚོགས་མཐའ་དག་འདུས་པའི་་་་་་་
བདག་ཉིད་དོ་སྙམ་དུ་ཀུན་འདུས་ནོར་བུའི་ལུགས་སུ་བསྒོམས་ནས་འདི་་་་་
417



ལྟར་བསམ་པར་བྱ་སྟེ། རང་གི་མཐའ་བསྐོར་དུ་ཚེ་འདིའི་དགྲ་གཉེན་བར་
མ་ལ་སོགས་ཀྱིས་མཚོན་པའི་ནམ་མཁའི་མཐའ་དང་མཉམ་པའི་སེམས་་་་་་
ཅན་ཐམས་ཅད་འཁོད་པར་གསལ་བར་དམིགས་ལ་དེ་ཡང་འདིའི་སྐབས་
སུ་སེམས་ཅན་མཐའ་དག་མིའི་རྣམ་པ་ཅན་དུ་གསལ་འདེབས་པ་སྟེ། དེ་
ལྟར་གསལ་བཏབ་ན་རང་ཉིད་ལམ་གྱི་རྟོགས་པ་རྒྱུད་ལ་སྐྱེ་བའི་སྣོད་རུང་
དུ་གྱུར་པའི་རྟེན་འབྲེལ་འགྲིག་པར་གསུངས་ལ། དེའི་རྒྱུ་མཚན་གྱིས་ཆོས་
སྐོར་རེ་རེའི་སྐབས་སུ་སྦྱོར་བའི་ཆོས་དྲུག་སྔོན་དུ་འགྲོ་བ་ཡིན་ཏེ། དཔེར་
ན་ཞིང་ལ་ལོ་ཏོག་འདེབས་པར་བརྩོན་པ་ན། ཐོག་མར་ཞིང་ས་དེ་ལས་རྡོ་
དང་ཟགས་མ་སོགས་བསལ། དེ་ནས་ལུད་བཞག་ཅིང་ཆུ་དྲངས་ནས་བརླན་
པར་བྱས་ཏེ། ས་ཞིང་གཤིན་པོ་ཞིག་ཏུ་བསྒྱུར་དགོས་པ་དང་མཚུངས་པར་
སྦྱོར་བའི་ཆོས་དྲུག་སྔོན་དུ་འགྲོ་དགོས་པ་དང་། དེ་དག་གི་ནང་ནས་ཀྱང་
བསགས་སྦྱང་གི་གནད་བསྡུས་པའི་ཡན་ལག་བདུན་པས་རྒྱུད་སྦྱང་དགོས་
ལ། དེ་བཞིན་དུ་གསང་སྔགས་ཀྱི་རྒྱུད་སྡེ་བཞི་སོགས་གཞུང་གི་ཆོ་ག་གང་
དང་གང་ཡིན་ཡང༌། ཡན་ལག་བདུན་པ་འདི་རྨང་གཞི་ཡིན་ཏེ། རང་རྒྱུད་
སྨིན་བྱེད་ཡིན་པའི་ཕྱིར་རོ། །ལམ་རིམ་བློ་སྦྱོང་དུ་སྦྱོར་བའི་ཆོས་དྲུག་ནི་བླ་
མ་གསེར་གླིང་བའི་རྣམ་ཐར་ཡིན་པར་གསུངས། གྲུབ་མཐའ་གཞན་ནས་
རིགས་དྲུག་གནས་སྦྱོང་དང་། འཁོར་བ་དོང་སྤྲུགས་ཞེས་གསུངས་པ་ཡང་
འདི་དང་དོན་གཅིག་གོ །སྐབས་འདིར་མདུན་དུ་གསལ་བཏབ་སྟེ་དམིགས་
ཚུལ་གྱི་ཆ་ནས་ཀྱང་རང་རྒྱུད་ལ་བརྟགས་ནས་ཞེ་སྡང་ཤུགས་ཆེ་བ་ཡིན་ན་
418



ཚེ་འདིའི་དགྲ་དེ་དག་རང་གི་མདུན་དུ་གསལ་བར་དམིགས་ནས་དེ་ལ་་་་་་
དམིགས་པའི་རྩལ་འདོན་པ་དང༌། ཆགས་པ་ཤུགས་ཆེ་བ་ཡིན་ན་གཉེན་
མདུན་དུ་གསལ་བར་དམིགས་ནས་དེ་ལ་དམིགས་པའི་རྩལ་འདོན་དགོས།
དེ་བཞིན་དུ་ཉམས་ལེན་གང་གི་སྐབས་སུ་ཡང་རུང་རང་ལ་སྐྱོན་གྱི་རྣམ་པ་
གང་ཤུགས་ཆེ་བར་ཡོད་ན་དེ་རྩལ་དུ་བཏོན་ནས་དམིགས་རྣམ་རྒྱུན་སྐྱོང་་་་་
དགོས། དེ་ཡང་ཡིན་ཏེ་ང་རང་ཚོའི་རྒྱུད་ན་འདོད་ཆགས་དང་ཞེ་སྡང་། ང་
རྒྱལ། གཏི་མུག་ལ་སོགས་ཉོན་མོངས་ཆ་ཚང་བར་ཡོད་མོད། དེ་ལ་ཡང་
གནས་སྐབས་སུ་ཤུགས་ཆེ་ཆུང་དང་། ལྷན་སྐྱེས་སུ་ཤུགས་ཆེ་ཆུང་གི་ཁྱད་
པར་ཡོད་པས་རང་ལ་སྐྱོན་གྱི་རྣམ་པ་གང་ཤུགས་ཆེ་བ་དེ་རྩལ་དུ་བཏོན་་་་་
ནས་དང་བོ་དེའི་གཉེན་པོ་བསྟེན་ནས་མགོ་གནོན་གང་ཐུབ་བྱ་དགོས་ཏེ། །
དེ་ནི་དཔེར་ན། དགྲ་སྡེ་ཞིག་དང་འཐབ་པའི་ཚེ། ཐོག་མར་དེ་ལས་བཙན་
པོའམ་གཙོ་བོ་ངར་ཅན་དེ་གང་ཡིན་པ་བཙལ་ནས་དེ་འདུལ་བ་གལ་ཆེ་བ་
དང་འདྲའོ། །དེ་ནས་རང་གི་མདུན་དུ་འཁོད་པའི་སེམས་ཅན་དེ་རེ་རེ་ལ་
མཛུབ་མོ་བཙུགས་ཏེ། འདི་གཅེས་པར་འཛིན་དགོས་པ་ཡིན་ནམ། འདི་
གཅེས་པར་འཛིན། ཡང་ན་འདི་གཅེས་པར་འཛིན་ཞེས་བསམ་བློ་གཏོང་
ཚུལ་ཞིག་དང༌། རང་གིས་རང་གི་བློ་ལ་བརྟགས་ཚུལ་ནི་བློ་ཡུལ་དུ་རང་
གཞན་གཉིས་ལས་གང་གཅེས་པར་འཛིན་པ་དང་། གང་ཡལ་བར་འདོར་
སྙམ་དུ་བརྟགས་པ་ན། རང་གཅེས་པར་འཛིན་ཅིང་གཞན་ཡལ་བར་འདོར་
བའི་བློ་དེ་འབད་རྩོལ་ལ་ལྟོས་མ་དགོས་པར་ངང་ངམ་ཤུགས་ཀྱིས་སྐྱེས་པ་
419



ང་རང་ཚོར་མྱོང་བས་གྲུབ་པ་ཡིན་ཏེ། སྤྱོད་འཇུག་ལས། བཏགས་པའི་
དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །ཞེས་གསུངས་
པ་ལྟར། འདིར་བདག་ཅེས་པ་ཞིག་མེད་བཞིན་དུ་ཡོད་པར་འཛིན་པའི་
སྒྲོ་འདོགས་ཀྱི་དབང་གིས་རང་ལ་གཅེས་པར་འཛིན་པའི་བློ་ངན་འདི་བྱུང་
ཞིང་དེ་དགག་བྱའི་གཙོ་བོ་ཡིན་པས་འདི་ལ་འཁོན་འཛིན་ཏེ་ད་ལྟའི་སྐད་
ལ་འཐབ་རྩོད་ཅེས་པ་དེ་བྱེད་དགོས། འཐབ་རྩོད་ཇི་ལྟར་བྱེད་པའི་ཚུལ་ནི།
བདག་ཐོག་མ་མེད་པ་ནས་ད་ལྟའི་བར་ཁམས་གསུམ་གྱི་འཁོར་བར་སྐྱེ་བ་
སྣ་ཚོགས་བླངས་ནས་སྡུག་བསྔལ་རྒྱུན་མི་ཆད་དུ་མྱོང་བ་འདི་གང་ལས་བྱུང་
ཞེ་ན། འདི་ནི་རང་གཅེས་པར་འཛིན་པའི་བློ་ངན་འདིའི་དབང་གིས་བྱུང་
བ་དང་། ད་ལྟའི་བར་དུ་སྡུག་བསྔལ་རྒྱུན་མི་ཆད་དུ་མྱོང་དུ་འཇུག་མཁན་
དེ་ཡང་རང་གཅེས་འཛིན་གྱི་བློ་ངན་འདི་ཡིན་ལ། རང་གཅེས་འཛིན་འདི་
ཡང་གཞན་རྒྱུད་ཀྱི་བློ་དེ་མ་ཡིན་པར་རང་རྒྱུད་ཀྱི་རང་གཅེས་འཛིན་གྱི་བློ་
ངན་འདི་ཡིན། དེ་ཡང་ཡིན་ཏེ་ཁྱོད་ཀྱི་རྒྱུད་ཀྱི་རང་གཅེས་འཛིན་དེས་ང་
རང་ལ་མི་གནོད་པ་དང་། ང་རང་གི་རྒྱུད་ཀྱི་རང་གཅེས་འཛིན་གྱིས་ཁྱེད་
ལ་མི་གནོད་པས། ང་རང་ཐོག་མ་མེད་པ་ནས་ད་ལྟའི་བར་ཁམས་གསུམ་གྱི་
འཁོར་བར་འཁྱམས་ཏེ་འཁོར་བའི་སྡུག་བསྔལ་རྒྱུན་མི་ཆད་དུ་མྱོང་བ་འདི་
ང་རང་གི་རྒྱུད་ཀྱི་རང་གཅེས་འཛིན་གྱི་ལན་པ་ལས་གཞན་ཞིག་གི་རྒྱུད་ཀྱི་
གཅེས་འཛིན་གྱིས་ལན་པ་མ་ཡིན་པའི་ཚུལ་འདི་བསམ་སྟེ་ཤེས་པར་བྱའོ། །
འདིར་ཁམས་གསུམ་འཁོར་བ་ཞེས་པའི་ཁམས་གསུམ་ནི་འཁོར་བའི་གནས་
420



འདོད་ཁམས། གཟུགས་ཁམས། གཟུགས་མེད་ཀྱི་ཁམས་གསུམ་བསྟན་པ་
དང་། འཁོར་བ་དངོས་གཞི་ནི་ཟག་བཅས་ཉེར་ལེན་གྱི་ཕུང་བོ་དང་། ལས་
ཉོན་གྱི་དབང་གིས་བླངས་པའི་སྐྱེ་བ་དེ་ཡིན། ལས་ཉོན་གྱི་དབང་གིས་
བླངས་པའི་སྐྱེ་བ་དེའི་སྟེང་ལ་སྡུག་བསྔལ་འབྱུང་ཞིང་། སྐྱེ་བ་དེ་མེད་ན་ནི་
སྡུག་བསྔལ་སྐྱེ་སའི་གཞི་མེད་དོ། །
ད་རེས་དལ་འབྱོར་གྱི་མི་ལུས་ལན་གཅིག་ཐོབ་པའི་སྐབས་འདིར་ཞེས་
པའི་དོན་ནི། སྤྱིར་ང་རང་ལྟ་བུ་དལ་འབྱོར་ཚང་བའི་མི་ལུས་ག་ལ་ཡིན་ཏེ་
མ་ཡིན་མོད། འདིར་དལ་བརྒྱད་འབྱོར་བཅུ་ཚང་བའི་དབང་དུ་བྱས་ནས་
བཤད་ན། དལ་བརྒྱད་འབྱོར་བཅུ་ཚང་བའི་ལུས་རྟེན་འདི་ལན་གཅིག་ཁོ་
ན་མ་གཏོགས་ཐོབ་མ་མྱོང་བའི་དོན་དུ་གོ་ན་མི་འགྲིག་པར། ད་ལྟའི་ངའི་
དལ་འབྱོར་གྱི་མི་ལུས་འདི་རྒྱུ་མེད་ལས་བྱུང་བ་མ་ཡིན་པར་རྒྱུ་ལས་བྱུང་བ་
ཤ་སྟག་ཡིན་ལ། རྒྱུ་ལས་བྱུང་བ་ཡིན་ན་རྒྱུ་གང་ལས་བྱུང་སྙམ་ན་གཞན་
ཞིག་གིས་རྒྱུ་བསྒྲུབས་ཏེ་ངའི་ལུས་རྟེན་འདི་ཐོབ་པ་ཞིག་གཏན་ནས་མ་ཡིན་
པར། ང་རང་དང་རྒྱུད་གཅིག་པའི་སྐྱེ་བ་སྔ་མ་ཞིག་གིས་རྒྱུ་བསྒྲུབས་པའི་
འབྲས་བུ་ད་ལྟའི་ངའི་དལ་འབྱོར་གྱི་མི་ལུས་འདི་ཐོབ་པ་ཡིན། འོ་ན་དེས་
རྒྱུ་གང་དག་བསྒྲུབས་པ་ཡིན་ཞེ་ན། ཚུལ་ཁྲིམས་རྣམ་པར་དག་པས་གཞིར་
བཟུང་། སྦྱིན་སོགས་ཕར་ཕྱིན་དྲུག་གིས་གྲོགས་བྱས། སྨོན་ལམ་དྲི་མ་མེད་
པས་མཚམས་སྦྱར་བ་ལས་ཐོབ། ང་རང་དང་རྒྱུད་གཅིག་པའི་སྐྱེ་བ་སྔ་
མ་ཞིག་གིས་རྒྱུ་དེ་དག་བསགས་པའི་འབྲས་བུ་ད་ལྟའི་ཚེ་འདིའི་ང་རང་གི་
421



ལུས་རྟེན་འདི་ཐོབ་པ་ཡིན་ནོ། །འོ་ན་འདིར་ལན་ཅིག་ཐོབ་པ་ཞེས་གསུངས་
དོན་ཅི་ཞེ་ན། འདི་ནི་དཔེར་ན། ང་རང་ལ་མཚོན་ན། དལ་འབྱོར་གྱི་མི་
ལུས་ཐོབ་པའི་གྲངས་དེ་གཞན་དམྱལ་སོགས་ངན་འགྲོའི་ལུས་རྟེན་བླངས་
པ་དང་བསྡུར་ན། ད་ཐེངས་མ་གཏོགས་ཐོབ་མ་མྱོང་བ་དང་། ཐོབ་མི་སྲིད་
པ་ལྟ་བུ་ཞིག་ཏུ་འདུག་ལ། དཔེར་ན། གྲངས་བརྒྱ་ཙམ་ནི་དུང་ཕྱུང་དང་
བསྡུར་ན་ཤིན་ཏུ་ཉུང་བའི་ཚོད་དུ་འདུག་པ་ལྟ་བུར་སྣང་བས། ད་རེས་དལ་
འབྱོར་གྱི་མི་ལུས་ཐོབ་པའི་སྐབས་འདིར་ཡང་། བློ་ངན་འདིས་བསླུས་ནས་
སྤྱིར་ཁམས་གསུམ་འཁོར་བའི་ཕུན་ཚོགས་ལ་ཆགས་ཤིང་ཞེན་པ་དང་། སྒོས་
སུ་ང་ཚོས་ཚེ་འདིའི་སྣང་ཤས་ཏེ་ཚེ་འདིའི་དགྲ་འདུལ་གཉེན་སྐྱོང་དང་འཚོ་
ཐབས་བདེ་ཐབས་ཁོ་ནའི་དབང་དུ་སོང་ནས་སྐྱེ་བ་འདིའི་དབང་དུ་བཏང་
ནའང་ཉི་མ་དེ་རིང་གི་ཡན་ཆད་དུ་དལ་འབྱོར་གྱི་མི་ལུས་ཐོབ་ཡོད་ཀྱང༌།
དེ་ལ་སྙིང་བོ་ཅི་ཡང་མ་ལོན་པར་སྟོང་ཟད་དུ་བཏང་བ་ཡིན། དེ་ལྟར་ཟད་
དུ་འཇུག་མཁན་དེ་སུ་ཡིན་སྙམ་ན། རང་རྒྱུད་ཀྱི་བདག་གཅེས་འཛིན་འདི་
ཡིན་པ་ངོ་ཤེས་ནས་དེ་རིང་ཉི་མ་ཚུན་ཆད་ནས་བཟུང་རང་གིས་ལུས་ངག་
ཡིད་གསུམ་རང་གཅེས་པར་འཛིན་པའི་འགོང་བོ་འདིའི་དབང་དུ་དུས་་་་་་
སྐད་ཅིག་ཀྱང་མི་གཏང་ཞིང་། བློ་ངན་འདི་རྩད་ནས་ཐོན་པ་སྟེ་རྩ་བ་ནས་
སྤངས་པའམ་བཅོམ་པ་ཞིག་ཅིས་ཀྱང་བྱའོ་སྙམ་དུ་འདུན་པ་ཤུགས་དྲག་ཏུ་
བྱ་བ་སྟེ་སྙིང་རུས་བསྐྱེད་དགོས། འདིར་འཁོར་བའི་ཕུན་ཚོགས་ལ་ཞེན་པ་
ཞེས་འཁོར་བའི་ཕུན་ཚོགས་ཀྱི་ཡང་རྩེ་ནི་སྲིད་རྩེའི་སྙོམས་འཇུག་གི་བདེ་བ་
422



དེ་ཡིན་པ་དང༌། ཕྱི་རོལ་བ་རྣམས་ཀྱིས་སྲིད་རྩེའི་སྙོམས་འཇུག་གི་བདེ་བ་
དེ་ཐར་ལམ་དུ་འཁྲུལ་བ་ཡིན་ནོ། །དེ་ཡང་རང་གཅེས་འཛིན་གྱི་བློ་འདི་ནི་
ཐོག་མ་མེད་པ་ནས་བཟུང་སྐྱེ་བ་གྲངས་མེད་ཀྱི་བར་དུ་གོམས་འདྲིས་སོང་་་་
བའི་ཕྱིར་ན་རང་གི་ཡིད་ལ་ངས་རང་གཅེས་འཛིན་མི་བསྐྱེད་དོ་སྙམ་པ་་་་་
ཙམ་ཞིག་བཟུང་བས་རང་གཅེས་འཛིན་གྱི་བློ་ཡུན་ཐུང་ཐུང་ཞིག་ལ་འགོག་
ཅིང་འགགས་ཐུབ་པའི་ཕན་པ་ཉུང་ཙམ་ཞིག་ཡོད་མོད། བློ་ངན་དེ་རྩད་
ནས་ཐོན་པའམ་རྩ་བ་ནས་འཇོམས་པ་ཞིག་མི་ཡོང་། འོ་ན་ཇི་ལྟར་ན་བློ་
ངན་འདི་རྩད་ནས་ཐོན་པ་ཞིག་འོང་ཞེ་ན། ཐོག་མར་བློ་ངན་འདིའི་ཉེས་
སྐྱོན་མཐའ་དག་ལ་བློས་ཞིབ་ཏུ་བརྟགས་ནས་རིག་པ་སྟེ་གོ་ཞིང་ཤེས་པར་་་་
བྱས། རང་གཅེས་འཛིན་འདི་ནི་འདི་ཕྱི་ཀུན་ཏུ་ཕུང་བར་བྱེད་པའི་དགྲ་
བོའི་དྭངས་མར་ངེས་དགོས་སོ། །ང་ཚོའི་དམ་པའི་ཆོས་ལས་བསྟན་པའི་
དགྲ་བོའི་དྭངས་མ་ནི་རང་རྒྱུད་ཀྱི་བདག་འཛིན་འདི་ཡིན་ལ། རང་རྒྱུད་ཀྱི་
བདག་གཅེས་འཛིན་དེ་ནི་བདག་འཛིན་ལ་བརྟེན་ནས་བྱུང་བ་ཡིན་པས།
བདག་འཛིན་ནི་རྒྱལ་བོ་དང་བདག་གཅེས་འཛིན་ནི་བློན་པོ་ལྟ་བུ་ཞིག་སྟེ།
འདིར་བཤད་པའི་བདག་འཛིན་ནི་དབུ་མ་ཐལ་འགྱུར་བའི་རང་ལུགས་་་་་
ཐོག་མའི་མ་རིག་པ་དེར་གོ་དགོས་སོ། །དེའི་ཕྱིར་བློ་ངན་འདི་ཕྱི་ཀུན་ཕུང་
བར་བྱེད་པའི་དགྲ་བོའི་དྭངས་མར་ངེས་པ་སྟེ་དགྲའི་དྭངས་མ་ཡིན་པའི་་་་
ངེས་ཤེས་གཏིང་ནས་འདྲོངས་པ་ཞིག་དགོས་སོ། །འདི་ཡན་གྱིས་བདག་
གཅེས་འཛིན་གྱི་ཉེས་སྐྱོན་བསམ་དགོས་པའི་ཚུལ་བསྟན་ཏེ། དེ་ནས་བདག་
423



གཅེས་འཛིན་གྱི་ཉེས་སྐྱོན་བསམ་ཚུལ་དངོས་ནི། བློ་སྦྱོང་རྩ་ཚིག་ཏུ། ལེ་
ལན་ཐམས་ཅད་གཅིག་ལ་གདའ། ཞེས་འབྱུང་བ་ལྟར། ་་ང་རང་ཚོ་ནི་
སྔར་འཁོར་བ་ཐོག་མ་མེད་པ་ནས་ད་ལྟའི་བར་དུ་ཁམས་གསུམ་འཁོར་བའི་
གནས་འདིར་འཁོར་འཁོར་ནས་སྡུག་བསྔལ་སྣ་ཚོགས་ཇི་སྙེད་ཅིག་མྱོང་བ་
འདི་མཐའ་དག་ནི་རང་དང་རྒྱུད་ཐ་དད་པའི་མི་གཞན་ཞིག་གིས་བྱས་པ་
དང་གཞན་ཞིག་ལན་པ་འདྲ་བའི་བློ་དེ་ལྟ་བུ་ཞིག་ལྷན་སྐྱེས་སུ་ཡོད་ན་ཡང་།
དེ་ལྟར་འདོད་པ་ནི་ལེ་ལན་བདའ་ས་མ་ཤེས་པ་ཡིན་ལ། ་རང་ལ་གནས་
སྐབས་ཀྱི་བདེ་སྐྱིད་དང་གཏན་གྱི་བདེ་སྐྱིད་དག་གང་ནས་འབྱུང་བའི་རྒྱུ་་་་
འམ་གཞི་དམ་པ་སྟེ་ཡིད་བཞིན་གྱི་ནོར་བུ་ལྟ་བུ་ནི་མ་རྒན་སེམས་ཅན་འདི་
རྣམས་ཡིན་ལ། དེ་ཇི་ལྟར་ཡིན་ཞེ་ན། ཐེག་པ་ཆེན་པོའི་ལམ་དུ་ཞུགས་པ་ལ་
བྱམས་སྙིང་རྗེ་ཆེན་པོ་ངེས་པར་དུ་སྐྱེ་དགོས་ལ་བྱམས་པ་ཆེན་པོ་དང་སྙིང་
རྗེ་ཆེན་པོ་དེ་ཡང་གཞི་ངེས་པར་དུ་སྡུག་བསྔལ་གྱིས་མནར་བའི་མ་རྒན་་་་་་
སེམས་ཅན་ལ་བརྟེན་ནས་འབྱུང་དགོས་ཏེ། སེམས་ཅན་གྱི་ཆེད་དུ་རྫོགས་
པའི་བྱང་ཆུབ་ཀྱི་གོ་འཕང་འཐོབ་པར་འདོད་པའི་བློ་དེ་བྱང་ཆུབ་ཀྱི་སེམས་
ཀྱི་ངོ་བོར་འཇོག་པ་ཡིན་ནོ། །དེ་བཞིན་དུ་དགེ་བསྙེན་གྱི་སྡོམ་པ་ཙམ་ལེན་
ནའང་། གཞི་སེམས་ཅན་ལ་བརྟེན་ནས་སེམས་དེ་བསྐྱེད་དགོས་པས་དེ་
ལམ་གཞན་མཐའ་དག་ལ་སྦྱོར་དགོས་ཚུལ་འོག་ནས་རིམ་བཞིན་འབྱུང་བ་
ལྟར་རོ། །འོན་ཀྱང་ང་ཚོའི་བློ་འདི་རྨོངས་པའི་དབང་དུ་སོང་ནས་དེ་ལྟར་
ཡིན་པ་མ་ཤེས་པར། ཕྱིན་ཅི་ལོག་ཏུ་བཟུང་ནས་སེམས་ཅན་རྣམས་ལ་
424



དགྲར་བཟུང་། དེ་ལ་སྒོ་དུ་མ་ནས་གནོད་པ་བསྐྱལ། རང་གི་སྡུག་བསྔལ་
ཐམས་ཅད་འབྱུང་བའི་རྒྱུ་དགྲ་བོ་བདག་འཛིན་འགོང་བོ་ལ་གཉེན་དུ་་་༌་་
བཟུང་ནས་ཅི་བྱེད་ཐམས་ཅད་བདག་འཛིན་འགོང་བོའི་དབང་དུ་བཏང་
པ་འདིས་ལན་པ་ཡིན་ཏེ། སྤྱོད་འཇུག་ལས། འཇིག་རྟེན་དག་ན་འཆི་བ་
གང་ཡོད་དང་། །འཇིགས་དང་སྡུག་བསྔལ་ཇི་སྙེད་ཡོད་གྱུར་པ། །དེ་ཀུན་
བདག་ཏུ་འཛིན་པ་ལས་བྱུང་ན། །འདྲེ་ཆེན་དེས་ཀོ་བདག་ལ་ཅི་ཞིག་བྱ། །
ཞེས་གསུངས་ཏེ་དོན་ནི། སྲིད་པ་འཁོར་བའི་འཇིག་རྟེན་དག་ན་ཡིད་
མི་བདེ་སྐྱེད་པའི་རྒྱུ་མི་དང་མི་མིན་གྱི་གནོད་པ་སོགས་ཕྱི་ནང་གི་གནོད་་་་
འཚེའམ་ཉེ་བར་འཚེ་བའི་རིགས་གང་ཡོད་པ་དང་། སྡུག་བསྔལ་གྱི་རྒྱུར་
གྱུར་པའི་འཇིགས་པ་དང་དེའི་འབྲས་བུ་སྡུག་བསྔལ་གྱི་རིགས་ཇི་སྙེད་ཅིག་
ཡོད་པར་གྱུར་ཞེས་སམ། དགྲ་དང་གཅན་གཟན་སོགས་ཀྱི་འཇིགས་པ་
དང་། སྐྱེ་རྒ་སོགས་སྡུག་བསྔལ་ཞེས་པའམ་སེམས་ཀྱི་འཇིགས་པ་དང་
ལུས་ཀྱི་སྡུག་བསྔལ་ཇི་སྙེད་ཅིག་ཡོད་པར་གྱུར་པ་དེ་དག་ཀུན་ནི་བདག་ཏུ་
འཛིན་པའི་རྒྱུ་ཅན་གྱི་བདག་གཅེས་པར་འཛིན་པ་ལས་བྱུང་བས་ན།།
གནོད་པ་དང་མི་འདོད་པ་ཐམས་ཅད་སྐྱེད་བྱེད་ཀྱི་རྒྱུ་དང་རྩ་བར་གྱུར་་་་་་
པའི་བདག་གཅེས་འཛིན་གྱི་འདྲེ་ཆེན་པོ་དེས་ཀོ་སྟེ་དེས་ནི་བདག་ལ་ཅི་་་་་་
ཞིག་བྱ་སྟེ་དགོས་པ་ཅུང་ཟད་ཀྱང་མེད་པས་དེ་སྤོང་བ་ལ་ནན་ཏན་བསྐྱེད་
ནས་འབད་པར་གྱིས་ཤིག་ཅེས་རང་གཅེས་འཛིན་འདོར་རིགས་པར་བསྟན་
པ་ལྟར། རང་རང་གི་ཉམས་མྱོང་ལ་སྦྱར་ཏེ་དཔྱད་ན་ཤེས་པར་འགྱུར་རོ། །
425



ཚེ་འདིར་གཞན་གྱིས་རང་ལ་དམའ་འབེབས་དང་སྐྱོན་འདོགས་བྱེད་པ་་་་་
སོགས་མི་སྙན་པ་རྗོད་ཅིང་འཕྱ་སྨོད་དང་ངན་སྨོས་གཏོང་བ་སོགས་དང་་་་་
འཕྱར་ཀ་གཏོང་བ་སོགས་མིའི་གནོད་པ་ཇི་སྙེད་ཅིག་འབྱུང་བ་ཐམས་ཅད་
ཀྱང་བདག་གཅེས་འཛིན་འདི་ལས་བྱུང་བ་ཡིན་ཏེ། གནོད་པ་ཐམས་ཅད་
རང་གི་ལས་ལས་བྱུང་བ་དང་། ལས་དེ་སྐྱེད་བྱེད་བདག་གཅེས་འཛིན་ཡིན་
པ་དང་། བདག་གཅེས་འཛིན་གྱི་རྩ་བ་ནི་བདག་འཛིན་མ་རིག་པ་ཡིན་
པས་སོ། །དེ་ཡང་ཡིན་ཏེ་བདག་འཛིན་གྱི་དབང་གིས་བདག་གཅེས་པར་
བཟུང་། བདག་གཅེས་པར་བཟུང་བ་ལ་བརྟེན་ནས་མི་དགེ་བའི་ལས་
བསགས། མི་དགེ་བའི་ལས་དེའི་འབྲས་བུ་ལ་མི་འདོད་པ་དང་མི་སྙན་པ་
ལ་སོགས་པའི་གནོད་པ་ཐམས་ཅད་འབྱུང་སྟེ། མི་འདོད་པ་དང་སྡུག་
བསྔལ་བ་གང་ཡིན་ཡང་རྒྱུ་མི་དགེ་བ་ལས་བྱུང་བས་ཁྱབ་པའི་ཕྱིར་རོ། །
སྤྱིར་སྡུག་བསྔལ་མཐའ་དག་སྐྱེད་བྱེད་ཀྱི་རྒྱུའམ་རྩ་བ་ནི་བདག་འཛིན་ཡིན་
མོད། འདིར་བདག་འཛིན་ཞེས་མི་བརྗོད་པར་བདག་གཅེས་འཛིན་གཙོ་
བོར་བཟུང་བའི་རྒྱུ་མཚན་ནི་ཀུན་རྫོབ་བྱང་ཆུབ་ཀྱི་སེམས་སྦྱོང་བ་ལ་བདག་
གཅེས་འཛིན་འདི་འགོག་པ་གནད་ཆེ་ཞིང་། དེ་འགོག་བྱེད་ཀྱི་གཉེན་པོ་
མང་དུ་གསུངས་པའི་དབང་གིས་སོ། །གདོན་བགེགས་སོགས་མི་མ་ཡིན་
གྱི་གནོད་པ་དང་ཉེ་བར་འཚེ་བ་ཇི་སྙེད་འབྱུང་བ་ཐམས་ཅད་ཀྱང་བདག་་་
གཅེས་འཛིན་འདི་ལས་འབྱུང་བ་ཡིན་ཏེ་དཔེར་ན། ཁ་དཔེ་ལ། སྡོང་བོ་དེ་
མ་བཙུགས་ན། བྱ་དེ་མི་འབབ་ལ། བྱ་དེ་མ་བབས་ན། རྡོ་དེས་རྒྱག་དོན་
426



མེད། རྡོ་དེས་མ་བརྒྱབ་ན་བྱ་དེར་རྨས་ཕོག་སྟེ་ན་དོན་མེད་ཅེས་པ་ལྟར། ང་
ཚོར་ལུས་ལ་ན་ཚ་ཕྲ་མོ་ཙམ་དང་སེམས་ལ་སྡུག་བསྔལ་ཕྲ་མོ་ཙམ་བྱུང་བ་་་
འདི་ཡང་རྒྱུ་མེད་ལས་བྱུང་བ་མ་ཡིན་ཏེ། འདི་ནི་དངོས་པོའམ་འདུས་བྱས་
ཡིན་པའི་ཕྱིར། འདུས་བྱས་ཡིན་ན་རང་རྒྱུ་ལས་སྐྱེས་པ་ཡིན་ཏེ། རང་རྒྱུ་
ལས་མ་སྐྱེས་པའི་འདུས་བྱས་ཤིག་མེད་པའི་ཕྱིར་རོ། །རྒྱུ་དེ་ཡང་རང་དང་
མཐུན་པའི་རྒྱུ་ལས་སྐྱེས་པ་མ་གཏོགས། , ༩ མི་མཐུན་པའི་རྒྱུ་ལས་སྐྱེས་པ་
དཔེར་མི་སྲིད་པས། འདིར་རང་དང་མཐུན་པའི་རྒྱུ་ནི་མི་དགེ་བའི་ལས་དེ་
ཡིན་ལ། མི་དགེ་བའི་ལས་དེ་སྐྱེད་བྱེད་ནི་བདག་གཅེས་འཛིན་འདི་ཡིན་
པས་ལས་འབྲས་མི་བསླུ་ཞིང་ངེས་པ་ཞེས་པའི་གནད་དེར་གཏུགས་པ་ཡིན་
ནོ། །སྡོམ་པ་དང་དམ་ཚིག་ཉམས་པ་སོགས་ཆོས་ལམ་དུ་མི་འགྲོ་བ་ཐམས་
ཅད་ཀྱང་བདག་གཅེས་འཛིན་འབའ་ཞིག་གིས་བྱས་ཕྱིར་མར་ངན་སོང་་་་་་
གསུམ་གྱི་སྡུག་བསྔལ་མྱོང་བ་སོགས་ཁམས་གསུམ་འཁོར་བའི་སྡུག་བསྔལ་་་
མཐའ་དག་འབྱུང་བ་ཐམས་ཅད་ཀྱང་བདག་གཅེས་འཛིན་འདི་འབའ་ཞིག་
ལས་འབྱུང་བས་མི་འདོད་པ་དང་སྡུག་བསྔལ་ཐམས་ཅད་ཀྱི་འབྱུང་གནས་
མཐར་ཐུག་པ་ནི་གཅེས་འཛིན་འགོང་བོ་འདི་ཁོ་ན་ཡིན་པ་རྒྱལ་བས་མདོ་་་
ལས་གསུངས་སོ། །་་་་་་་་་་་་་
དེ་ཡང་མིའི་གནོད་པ་ཇི་སྙེད་ཅིག་ཡོད་པ་ཐམས་ཅད་ཀྱང་བདག་་་་་་་
གཅེས་འཛིན་འདི་ཁོ་ན་ལས་འབྱུང་བ་ནི། ཕན་ཚུན་འཁྲུགས་པ་དང་རྩོད་
པ་དང་ཤགས་འགྱེད་པ་དང་གཅིག་ལ་གཅིག་ཁ་ཟེར་བ་འདི་ཐམས་ཅད་་་་་
1，
་
，
427



ཀྱང་བདག་གཅེས་འཛིན་ཁོ་ན་ལས་འབྱུང་བ་སྟེ། ། རང་གཅེས་པར་བཟུང་
ནས་རང་བདེ་བར་འདོད། རང་ཕུན་སུམ་ཚོགས་པ་ཞིག་འདོད། སྙན་
གྲགས་ཆེ་བ་ཞིག་འདོད། དེ་ལ་སོགས་པ་བདེ་སྐྱིད་ཕུན་སུམ་ཚོགས་པ་
ཐམས་ཅད་རང་ལ་ཚང་བ་ཞིག་འདོད་ནས་དེ་བསྒྲུབ་པའི་ཕྱིར་དུ་ལས་ངན་
པ་མང་དུ་གསོག: གཞན་ལ་ཁྱད་གསོད་དང་ང་རྒྱལ་བྱེད། གཞན་གྱི་ཕུན་
སུམ་ཚོགས་པ་དང་གཞན་ལ་ཕུན་སུམ་ཚོགས་པ་སྣ་རེ་མཐོང་ཡང་མི་བཟོད་
པར་ཕྲག་དོག་སྐྱེས། རང་ལ་ཚིག་ངན་ཕྲ་མོ་རེ་ཟེར་བ་ཐོས་ཀྱང་མི་བཟོད་
པར་ཞེ་སྡང་སྐྱེ་ཞིང་། ཐ་ན་མིག་གིས་ལྟ་ལུགས་ལེགས་ཉེས་ཙམ་ཡང་མི་
བཟོད་པར་གྱུར་པས་ན་གཞན་ཐམས་ཅད་རང་གི་དགྲར་སོང་བ་འདྲ་་་་་
ཞིག་འོང་སྟེ། ད་ལྟ་རང་རེ་སུ་དང་འགྲོགས་ཀྱང་མཐུན་པ་ཡེ་མི་ཡོང་། དེ་
ལ་ཕ་མ་དང་བུ་ཚ་ཡང་མི་མཐུན། ཕ་མ་ནང་ཕན་ཚུན་མི་མཐུན། ཡུལ་སྡེ་
གཅིག་གི་མི་རྣམས་མི་མཐུན། ཕ་སྤུན་ནང་ཕན་ཚུན་མི་མཐུན། དཔོན་
གཡོག་ནང་ཕན་ཚུན་མི་མཐུན། བླ་མ་དང་སློབ་མ་མི་མཐུན། སྦྱིན་བདག་
དང་མཆོད་གནས་མི་མཐུན་པ་འདི་ཐམས་ཅད་གཅེས་འཛིན་འགོང་བོ་་་་་
འདི་ཁོ་ནས་བྱས་པ་ཡིན། གཅེས་འཛིན་འགོང་བོ་འདི་རྩད་ནས་ཐོན་པ་
ཞིག་མ་བྱས་པར་འདི་སྙིང་ལ་ཞུགས་པ་སྟེ་འདིའི་དབང་དུ་སོང་ཕྱིན་ཆད་་་་
ཕན་ཚུན་མཐུན་པའི་ཐབས་མེད་ལ། དགེ་བའི་བཤེས་གཉེན་ཤྭ་བོ་བའི་
ཞལ་ནས། ཇི་སྲིད་རང་ལ་དགྲར་མ་མཐོང་བའི་རིང་ལ་བླ་མ་སོགས་སུས་
ཀྱང་ཕན་ཐོགས་མི་ནུས། རང་ལ་དགྲར་མཐོང་ན་ཡོ་ཕན་ཐོགས་སུ་ཡོང་
428



་
གསུངས་པ་སྟེ། དོན་ནི། ཇི་སྲིད་དེ་རང་ལ་དུས་ཐོག་མ་མེད་པ་ནས་ད་
ལྟའི་བར་དུ་གནོད་པ་ཇི་སྙེད་ཅིག་བྱུང་བ་མཐའ་དག་སྐྱེད་བྱེད་ཀྱི་གཏེ་བོ་
ནི་རང་གཅེས་འཛིན་གྱི་དགྲ་བོ་འདི་ཡིན་པས་འདི་དགྲ་ཡིན་པ་ངོས་ཟིན་
དགོས་ལ། རང་གཅེས་འཛིན་འགོང་བོ་འདི་དག་ཡིན་པར་ངོས་ཟིན་ན་ཡོ་
ཕན་ཐོགས་སུ་ཡོང་བ་སྟེ། དམ་པའི་ཆོས་ཀྱི་དོན་གང་ཉམས་སུ་བླངས་པ་
མཐའ་དག་ཆོས་སུ་འགྲོ་ངེས་པ་ཡིན། གལ་ཏེ་རང་གཅེས་འཛིན་འདི་ལ་
དགྲར་མ་མཐོང་བའི་རིང་ལ་སངས་རྒྱས་སྟོང་དངོས་སུ་བྱོན་ནའང་ཕན་་་་
ཐོགས་མི་ནུས་ཏེ། རང་རྒྱུད་ཀྱི་བདག་གཅེས་འཛིན་འདིའི་སྐྱོན་མ་མཐོང་
བས་སོ། །དེ་ཡང་ཡིན་ཏེ། སྔོན་བྱོན་རྒྱལ་བ་རྣམས་ཀྱིས་མ་ཐུལ་པའི། །ཞེས་
གསུངས་པ་ལྟར། ང་ཚོ་མི་སུ་ཡིན་ནའང་ཐོག་མ་མེད་པ་ནས་ད་ལྟའི་བར་
རང་གཅེས་འཛིན་འདི་ཡོད་པ་ཞིག་ཡིན་པ་ལས། མེད་པ་ཞིག་ལ་གློ་བུར་
དུ་བྱུང་བ་ཞིག་ནི་གཏན་མ་ཡིན། འོ་ན་ང་ཚོ་ད་ལྟའི་བར་འཇིག་རྟེན་དུ་
སྐྱེས་རིང་ལ་སངས་རྒྱས་བྱོན་པ་ཨེ་ཡིན་ཞེ་ན། སངས་རྒྱས་ནི་གྲངས་མེད་པ་
ཞིག་བྱོན་ནས་དམ་པའི་ཆོས་མང་དུ་གསུངས་པ་དང་། བསྟན་པ་དར་ཞིང་
རྒྱས་པ་ཡིན་མོད། རང་ཉིད་ནི་ད་ལྟའི་བར་དུ་འཁོར་བར་འཁྱམས་པ་དང་
འཁོར་བ་ནས་ཅུང་ཟད་ཙམ་ཡང་མ་འཕགས་པར་ཡོད་པ་ནི་རང་རྒྱུད་ཀྱི་་་
བདག་གཅེས་འཛིན་འདི་ཁོ་ནས་ལན་པ་ཡིན་ལ། ། དེའི་རྐྱེན་གྱིས་བླ་མ་
སོགས་ཀྱིས་ཕན་ཇི་ལྟར་བཏགས་ཀྱང་ཕན་མ་ཐོགས་པ་ཡིན། ཕན་ཐོགས་
མི་ནུས་ཞེས་པ་ནི་རང་གཅེས་འཛིན་འདི་རང་གི་ཡིད་ནས་མ་དོར་གྱི་བར་
429



དུ་སུ་རང་གི་བླ་མར་བསྟེན་ནས་དཔེ་ཁྲིད་སོགས་བྱས་ནའང་ཕན་མི་ཐོགས་
པའི་དོན་ཏེ། འདིར་ཕན་མི་ཐོགས་ཞེས་པའང་བླ་མས་གང་གསུང་སློབ་
མས་རྣ་བས་མི་གོ་བའམ་ཡང་ན་དེ་ལྟར་བཤད་མི་ཤེས་པ་ལྟ་བུའི་དོན་་་་་་
ཡིན་པར་རྒྱུད་དང་འདྲེས་ངེས་ཤིག་ཡོང་ཐབས་མེད་པའི་དོན་ཡིན། ་ ་དེ་ལྟ་
བུ་ཞིག་མ་ཡོང་ན་ཁ་བཤད་སྐམ་པོར་གྱུར་པས་སྙིང་བོ་ཅི་ཡང་མེད་པ་ཡིན་
ནོ། །འདིར་ཡོ་ཕན་ཐོགས་ཞེས་པའི་ཡོ་ནི་མཐའ་དག་གམ་ཐམས་ཅད་ཀྱི་
དོན་དང་། ་ རང་ལ་ཞེས་པའི་རང་ནི་རང་གཅེས་འཛིན་ལ་གོ་དགོས།
བཀའ་གདམས་གོང་མའི་གསུང་འདི་ནི་ཉམས་མྱོང་གི་གསུང་ཤ་སྟག་ཡིན་
པས་སྐབས་འདིར་ལུང་དྲངས་པ་ཡིན་ནོ། །གཅེས་འཛིན་འགོང་བོ་སྙིང་གི་
ཕུགས་སུ་གནས་ཕྱིན་འདིའི་གཞན་དབང་དུ་སོང་ན་བླ་མ་སོགས་སུས་ཀྱང་
བྱ་ཐབས་མེད་དེ། སྟོན་པ་བཅོམ་ལྡན་འདས་ཀྱིས་ཆོས་ཀྱི་ཕུང་བོ་བརྒྱད་ཁྲི་
བཞི་སྟོང་གསུངས་ཏེ་བླང་དོར་གྱི་གནས་མཐའ་དག་གསལ་བར་བསྟན་པ་
ཡིན་ཡང་། ང་ཚོར་ཕན་མ་ཐོགས་པ་ལྟ་བུར་ཤར་བ་འདི་གང་ལན་པ་ཡིན་
ཞེ་ན། ང་ཚོས་སངས་རྒྱས་ཀྱིས་གསུངས་པའི་ཆོས་དེ་རང་རྒྱུད་ཀྱི་རང་
གཅེས་འཛིན་དང་མཐུན་པ་ཡིན་ན་དེ་ལྟར་གསུངས་པ་བདེན་སྙམ་ནས་་་་་
དང་དུ་བླངས་པ་དང༌། རང་རྒྱུད་ཀྱི་རང་གཅེས་འཛིན་དེ་དང་མི་མཐུན་
པ་ཞིག་ཡིན་ན་བླ་མ་དང་སངས་རྒྱས་ཀྱི་གསུང་གང་ཡིན་ཡང་ཞེ་ཐག་པ་་་་
ནས་ཁས་ལེན་པར་མ་གྱུར་ཏེ། རང་གཅེས་འཛིན་གྱི་དབང་གིས་ཆོས་ན་དེ་
ལྟར་གསུང་ནའང་། ངེད་དེ་ལྟར་སྒྲུབ་ཐུབ་པ་མིན། ངས་འདི་ལྟར་བྱ་
430



དགོས་ཞེས་ཆོས་དང་མི་མཐུན་པའི་རང་འདོད་ཅིག་གི་ཐོག་ཏུ་འབབ་འགྲོ་
བས་དོན་འདི་ལ་དགོངས་ནས། ཇི་སྐད་དུ། ད་ལྟ་སངས་རྒྱས་ཀྱི་གསུང་ལ་
མོ་མ་རྣོ་ཤས་ཏེ་མོ་བ་རྣོན་པོ་ཞིག་གི་ཚུལ་དུ་ཡང་མི་བརྩིའོ། །ཞེས་གསུངས་
པ་ལྟར། རང་གི་སྤྱོད་པ་ངན་པ་དེའི་རྗེས་སུ་འཇུག་པ་ལས་བླ་མའི་གསུང་
གི་རྗེས་སུ་འཇུག་པར་མི་བྱེད་དོ། །འདིར་བླ་མའི་གསུང་ཞེས་པ་ནི་སངས་
རྒྱས་ཀྱི་གསུང་ལ་གོ་དགོས་ཏེ་བླ་མ་དམ་པ་རྣམས་ཀྱིས་གང་གསུངས་པ་་་་་
མཐའ་དག་སངས་རྒྱས་ཀྱི་གསུང་ལ་སྦྱོར་དགོས། སངས་རྒྱས་ཀྱི་གསུང་
རབ་དེ་བླ་མས་གསུངས་པ་དང་། ་ཁྲིད་པ་དང་གདམས་པ་མ་གཏོགས།
སངས་རྒྱས་ཀྱིས་མ་གསུངས་པའི་བླ་མའི་གསུང་ནི་ཡོད་པ་མ་ཡིན་པས་སོ། །
གྲོགས་དགེ་བའི་བཤེས་གཉེན་ཁྱད་པར་ཅན་ཅི་འདྲ་བ་ཞིག་གིས་བསྐུལ་མ་
བྱས་ཀྱང་དེ་ལ་དགའ་བ་མི་སྐྱེ་བ་སྟེ་གསུང་དང་དུ་མི་ལེན་པར་དུས་དང་་་་
རྣམ་པ་ཀུན་ཏུ་རང་གིས་རང་ལ་རྒྱལ་ཁ་བྱིན་ནས་རང་བདེན་ནོ་སྙམ་པ་མ་
གཏོགས་རང་གིས་སྤྱད་པ་ལ་སྐྱོན་དུ་མཐོང་བ་མི་ཡོང་བས་གྲོགས་གཞན་་་་་
གྱིས་ཇི་ལྟར་བསྐུལ་ཡང་དེ་ལ་ཁོང་ཁྲོ་སྐྱེ་བ་མ་གཏོགས་རྗེས་སུ་མཐུན་པར་
འཛིན་པ་མི་འོང་། གཞན་ཐམས་ཅད་ཁྱད་དུ་བསད་པས་གཞན་ཐམས་
ཅད་ཀྱི་ཡིད་དུ་མི་འོང་བའམ་བློ་ལ་མི་འབབ་པ་ཞིག་འབྱུང་བ་དེ་རང་གི་་་་
སྤྱོད་པ་ངན་པའི་རྐྱེན་གྱིས་དེ་ལྟར་བྱུང་བ་མི་ཤེས་པར་རང་གིས་གང་ཡང་
མ་ལན་པ་ལ་གཞན་གྱིས་གནོད་པ་འདི་ལྟ་བུ་ཞིག་བྱས་པ་ཡིན་སྙམ་མོད།
དོན་གྱིས་རང་གཅེས་འཛིན་འདི་ཁོ་ནས་ལན་པ་ཡིན། དཔེར་ན་གཞན་
431



ཞིག་གིས་རང་ལ་བློར་མི་འབབ་པའམ་ཞེ་ལ་གནོད་པའི་ཚིག་བརྗོད་པ་ཙམ་
ཡང་གཅེས་འཛིན་འདི་ཁོ་ནའི་མཐུ་ཡིན་ཏེ། རང་ཉིད་གཅེས་པར་བཟུང་
ནས་ཚེ་འདིའམ་ཡང་ན་སྔ་མ་རྣམས་སུ་གཞན་ལ་ཁྱད་གསོད་བྱས་པའམ་་་་
གཞན་གྱི་བློ་དང་མི་མཐུན་པའི་ལས་བྱས་པས་རང་ལ་གཞན་གྱི་གཏམ་ངན་
བརྗོད་པའི་ལས་ལན་འཁོར་བ་ཡིན་ནོ། །ང་ཚོ་མི་ལ་ལས་གང་ལ་སོང་
བ་དང་གང་ནས་བསྡད་ཀྱང་གཞན་གྱིས་བློར་མི་འབབ་པའི་གཏམ་ངན་་་་་
བརྗོད་པ་སོགས་བྱུང་བ་ནི་ཚེ་འདིར་རང་གི་བྱ་སྤྱོད་མ་ལེགས་པས་ལན་པ་
ཡིན་མོད། གལ་ཏེ་ཚེ་འདིར་ཕ་རོལ་བོ་དེ་ལ་ཁྱད་གསོད་དང་གནོད་པའི་
བསམ་པ་སོགས་མ་སྐྱེས་ཀྱང་ཚེ་རབས་སྔ་མར་གཏམ་ངན་དེ་ལྟར་འབྱུང་་་་༌་
བའི་ལས་ངེས་པར་བསགས་པའི་མཐུ་ཡིན་པར་གསུངས་པས། ཁ་རྒྱུན་ལ།
མི་དེ་གང་དུ་བསྡད་ཀྱང་བཀྲ་མི་ཤིས་པ་དང་མི་འདོད་པ་ཤ་སྟག་འབྱུང་བ་
དེ་ནི་དེའི་ལས་རེད། ཅེས་བཤད་པ་ནི་དོན་ལ་གནས་པའི་སྐད་ཆ་རེད།
ཆོས་ལམ་དུ་མི་འགྲོ་བ་ཐམས་ཅད་ཀྱང་བདག་གཅེས་འཛིན་འདི་ཁོ་་་་
ནས་བྱས་པ་ཡིན་པ་ནི་ང་ཚོས་ཆོས་བསྒྲུབས་ཀྱང་རྒྱུད་ལ་རྟོགས་པ་མི་སྐྱེ་ལ།
དཔེར་ན་ལུང་སྡེ་སྣོད་གསུམ་མམ་གཞུང་བཀའ་པོད་ལྔ་སོགས་ལ་ཐོས་་་་་་་
བསམ་བཟང་བོ་ཞིག་བྱས་ཀྱང་ཐོས་བསམ་གང་བྱས་པའི་ཡོན་ཏན་དང་་་་
རང་གི་སེམས་རྒྱུད་གཉིས་ཀ་ཤར་ནུབ་ཀྱི་རི་བོ་བཞིན་སོ་སོར་གྱུར་ཡོད་པ་
གང་མང་མཐོང་ཐོས་ཀྱི་ཡུལ་དུ་མངོན་སུམ་དུ་གྱུར་པ་དང་། དེར་མ་ཟད་
རང་སེམས་ཆོས་དང་ལྡོག་ཟླར་གྱུར་ཏེ་འདོད་ཆགས་དང་ཞེ་སྡང་། ང་རྒྱལ་
432



སོགས་ཇེ་ཆེར་སོང་བ་ནི་ཆོས་ལམ་དུ་མ་སོང་བའི་རྟགས་ཡང་དག་གོ །དམ་
པའི་ཆོས་ཞེས་པ་འདི་ནི་གཙོ་བོ་རང་རྒྱུད་ཀྱི་ཉོན་མོངས་འདུལ་བའི་ཐབས་
ཏེ་དང་བོར་ཉོན་མོངས་མངོན་གྱུར་པ་མགོ་མནན། དེ་ནས་ཉམས་དམས་
མཐར་རྩ་བ་ནས་བཏོན་པ་ཞིག་དགོས། རང་རྒྱུད་ཀྱི་ཉོན་མོངས་རྩ་བ་ནས་
བཏུལ་རྗེས་གཞན་རྒྱུད་ཀྱི་ཉོན་མོངས་འདུལ་བར་བྱ་དགོས་པས་དམ་པའི་
ཆོས་ནི་འཁོར་བ་སྤོང་བྱེད་དང་ཐར་པ་འཐོབ་བྱེད། སྒྲིབ་གཉིས་སྤོང་བྱེད་
བྱང་ཆུབ་འཐོབ་བྱེད་ཡིན་མོད། ཆོས་ལམ་དུ་མ་སོང་བའམ་མི་འགྲོ་བ་དེ་
གང་གིས་ལན་པ་ཡིན་ཞེ་ན། བདག་གཅེས་འཛིན་འདི་ཁོ་ནས་བྱས་པ་ཡིན་
ཏེ། རྒྱལ་སྲས་དྷརྨ་རཀྵི་ཏའི(འདི་བ་མཉམ་མེད་ཇོ་བོ་རྗེའི་རབ་བྱུང་གི་
མཁན་པོ་ཡིན)ཞལ་ནས། དགེ་སྦྱོར་བྱས་ཀྱང་རང་རྒྱུད་མི་ཐུལ་ཚོས། །ཚེ་
འདིའི་ཆེ་ཐབས་དང་དུ་བླངས་པ་ཡིས། །ལས་ངན་མཚོན་ཆ་རང་ལ་འཁོར་
བ་ཡིན། །ད་ནི་ཐར་པ་འདོད་ལ་སྒྲིམ་པར་བྱ། །ཞེས་གསུངས། དོན་ནི།
ཆོས་ལ་ཐོས་བསམ་དང་དགེ་སྦྱོར་གང་བྱས་ཀྱང་རང་རྒྱུད་ཅུང་ཟད་ཀྱང་མ་
ཐུལ་པར་སྔོན་བས་ཇེ་ཐུར་སོང་བ་དེ་གང་གིས་ལན་པ་ཡིན་ཞེ་ན། ཚེ་འདི་
དང་ཚེ་རབས་སྔ་མ་དག་ལ་རང་ཆེ་ཐབས་དང་མཐོ་ཐབས་འབའ་ཞིག་གི་་་་
ལས་བསགས་པས་ལས་ངན་དེ་དག་གི་འབྲས་བུའི་མཚོན་ཆ་ད་ལྟ་རང་ལ་་་་
འཁོར་བ་ཡིན། དེས་ན་ད་ཕྱིན་ཆད་ནས་བཟུང་ཐར་པ་སྒྲུབ་པ་ལ་སྒོ་གསུམ་
གྱི་ནུས་མཐུ་གཅིག་ཏུ་སྒྲིལ་བར་བྱའོ་ཞེས་གསུངས་པ་ལྟར་རོ། །གཞན་ཡང་
ཆོམ་རྐུན་གྱི་གནོད་པ་དང་། སྡེ་དཔོན་སོགས་ཀྱི་ཆད་པས་བཅད་པ་དང་
433



འགྲན་ཟླས་གཙེས་པ་སྟེ་རང་གི་མི་མཐུན་ཕྱོགས་ཀྱི་གནོད་པ་གཏོང་བ་ལ་་་
སོགས་པའི་གནོད་པ་ཐམས་ཅད་བདག་གཅེས་འཛིན་འདི་ཁོ་ན་ལས་བྱུང་
བ་ཡིན། གནོད་པ་འདི་མཐའ་དག་གཅེས་འཛིན་ལས་ཇི་ལྟར་བྱུང་བ་རེད་
ཅེ་ན། རང་རྒྱུད་ཀྱི་བདག་གཅེས་འཛིན་འདི་ཤུགས་དྲག་པའི་དབང་གིས་
ནམ་ཞིག་རང་ཉིད་གྲང་རེག་སོགས་དང་འཕྲད་ནས་འཁྱོགས་པར་འགྱུར་་་་་
དོགས་ནས་གོས་མང་བོ་བསྒྲིགས་པ་དང་། ནམ་ཞིག་གི་ཚེ་ལྟོགས་པར་
འགྱུར་སྙམ་ནས་འབྲུ་རིགས་མང་བོ་གསོག་འཇོག་བྱེད་པ། ཆ་གང་ནས་
ཀྱང་གཞན་ལ་རེ་ལྟོས་བྱེད་མི་དགོས་པའི་ཕུན་སུམ་ཚོགས་པ་ཞིག་བྱེད་པར་
འདོད་ནས། ཟང་ཟིང་གི་ནོར་མང་དུ་བསགས་ཤིང་། གང་བསགས་པའི་
ནོར་རྣམས་ལ་སྙིང་ནས་ཞེན་ཅིང་གནས་པ་ན། ཆོམ་རྐུན་པས་ཁྱེར་བ་
དང༌།/ རྒྱལ་བོས་འཕྲོག་པ་དང་སྐྱེ་བོ་གཞན་གྱིས་གཞོགས་སློང་དང༌། ཐ་
ན་ས་འོག་གི་བྱི་བའམ་ཙི་གུ་ཚུན་ཆད་ཀྱིས་གནོད་པ་སྒོ་དུ་མ་ནས་སྐྱེལ་བ་་་
འདི་བྱུང་བ་ཡིན། ནོར་དངོས་པོ་ལ་ཤི་སྤར་འཐམས་པ་སྟེ་རང་གི་སྲོག་
ལ་བབ་ཀྱང་ནོར་རྣམས་དམ་པོར་བཟུང་ནས་མི་གཏོང་བའི་ཆགས་འཛིན་
དམ་པོ་འདི་མེད་ན་ནི་གནོད་པ་དེ་དག་གང་ཡང་འབྱུང་བའི་སྒོ་མེད་དོ། །
གཅེས་འཛིན་འགོང་བོ་འདིས་ཡིད་བསྐྱོད་ནས་ཅི་བྱེད་ཚེ་འདིའི་རྙེད་་་་་་་་
བཀུར་སྙན་གྲགས་སྒྲུབ་པའི་ཐབས་སུ་སོང་ན་སྡིག་པ་དང་སྡུག་བསྔལ་་་་་་
འབའ་ཞིག་ལས་གནས་སྐབས་སུ་ཡང་བདེ་བ་མི་འཐོབ་ཅིང་། མི་སྙན་པ་
དང་གྲགས་པ་ངན་པ་འབྱུང་བ་དང་། དགྲ་མང་དུ་འཕེལ་བ་དང་། ཐ་ན་
434



མཁན་སློབ་དང་མཆེད་གྲོགས་ཚུན་ཆད་ཀྱིས་རྣམ་པ་ཀུན་ནས་བརྙས་པ་་་་
དང༌། སྐྱོན་བརྗོད་མང་དུ་བྱེད་པ་ནི་མི་འོས་པ་ཞིག་བརྗོད་པ་མིན། རང་
གི་སྤྱོད་ངན་དེ་ཉིད་ཀུན་གྱིས་གསལ་བར་མཐོང་ནས་རང་བཞིན་བརྗོད་པ་
ཡིན། དཔེར་ན་མེ་འདི་ཤིན་ཏུ་ཚ། འདིས་ཐམས་ཅད་སྲེག་ཅེས་བརྗོད་
ཀྱང་། དེ་མེ་ལ་མི་འོས་པའི་སྐྱོན་བརྗོད་པ་ག་ལ་ཡིན། ་ མེ་ཁོ་རང་གི་
རང་བཞིན་གསལ་བར་བརྗོད་པ་ཡིན་ནོ། །དེ་བཞིན་དུ་རང་རེ་རྣམས་
ཀྱང་གཅེས་འཛིན་འགོང་བོ་འདི་ཕུགས་སུ་ཞུགས་པ་སྟེ་རྒྱུད་ལ་གནས་པའི་
དབང་གིས་བྱ་བ་ཅི་བྱས་ཀྱང་རྒྱལ་བའི་བཀའ་དང་མི་མཐུན་པ་ཤ་སྟག་་་་་
བྱས་པས་རང་གི་རང་བཞིན་དེ་ཉིད་གཞན་གྱིས་གསལ་བོར་བརྗོད་པ་ཡིན་
ནོ། །གཞན་རྣམས་ཀྱི་གཏམ་ངན་གླེང་བ་ཙམ་དུ་མ་ཟད། མདོ་སྡེ་རྒྱུན་
ལས། ཉོན་མོངས་རྣམས་ཀྱིས་བདག་འཇོམས་སེམས་ཅན་འཇོམས་ཤིང་ཚུལ་
ཁྲིམས་འཇོམས།་།ཉམས་བཅད་རྙེད་པས་དམན་ཞིང་སྲུང་དང་དེ་བཞིན་
སྟོན་པས་སྨད། །རྩོད་པ་མི་སྙན་དེ་ནི་གཞན་དུ་མི་ཁོམ་གནས་སུ་སྐྱེ། །ཞེས་
གསུངས་པ་སྟེ། མི་རྣམས་ཀྱིས་རང་ལ་གཏམ་ངན་པ་གླེང་བ་ཙམ་གྱིས་
མི་ཆོག་གི་ཉོན་མོངས་རྣམས་ཏེ་བདག་གཅེས་འཛིན་གྱིས་བདག་ཐ་སྙད་པ་
འདི་འཇོམས་པར་མ་ཟད། སེམས་ཅན་འཇོམས་པར་བྱེད་ཅིང་ཚུལ་ཁྲིམས་
འཇོམས་པ་སྟེ་ཚུལ་ཁྲིམས་སྲུང་མི་ནུས་པར་འགྱུར། ཉམས་བཅད་རྙེད་པས་
དམན་སྟེ་ནོར་ལོངས་སྤྱོད་ཀྱིས་དབུལ་ཞིང་། ཆོས་སྐྱོང་བའི་སྲུང་མ་རྣམས་
ཀྱིས་དམོད་པ་དང་། དེ་བཞིན་སྟོན་པ་སངས་རྒྱས་རྣམས་ཀྱིས་ཀྱང་སྨད་པ་
435



སྟེ་བཀའ་བཀྱོན་ཞུགས་དོགས་འབྱུང་བ་རྩོད་པ་རྒྱུན་མི་ཆད་པར་འཕེལ་བ་
དང་མི་སྙན་པ་ཐོས་པ། སྐྱེ་བ་གཞན་དུའང་མི་ཁོམ་པའི་གནས་སུ་སྐྱེ་བར་
འགྱུར་ཞེས་གསུངས་པ་ལྟར། དཀར་ཕྱོགས་སྐྱོང་བའི་སྲུང་མ་རྣམས་ཀྱིས་
ཀྱང་སྨོད་པར་མཛད། དེར་མ་ཟད་བྱང་ཆུབ་སེམས་དཔའ་རྣམས་དང་
ཕྱོགས་བཅུའི་ཞིང་ན་བཞུགས་པའི་སངས་རྒྱས་རྣམས་ཀྱིས་ཀྱང་རྣམ་པ་་་་་
ཀུན་ཏུ་སྨོད་པར་མཛད་ན་གཞན་ལྟ་ཅི་སྨོས། རང་ཉིད་གཅེས་པར་བཟུང་
ནས་རྙེད་པ་དང་བཀུར་བསྟི་སྙན་གྲགས་སོགས་ལ་ཆགས་པ་ནི་རང་གིས་་་་་
ཆོས་གང་བྱས་ཐམས་ཅད་དོན་མེད་དུ་གཏོང་བ་སྟེ་ཆོས་ཅི་བྱས་ཀྱི་འབྲས་
བུ་འཇོམས་པར་བྱས་ནས་ལམ་གྱི་རྟོགས་པ་རྒྱུད་ལ་མི་སྐྱེ་ཞིང་ཐ་ན་ངན་་་་་
འགྲོའི་སྐྱེ་སྒོ་ཙམ་ཡང་མི་ཁེགས་པ་སོགས་འབྱུང་བ་དང་། དལ་འབྱོར་
གཏོང་ལོག་ཏུ་བཏང་བ་སྟེ་ཕན་པ་ཡོད་པའམ་བསྒྲུབ་དགོས་པ་དེ་མ་་་་་་་་་
བསྒྲུབས་པར་གནོད་པ་ཡོད་པའམ་མི་དགེ་བ་འབྱུང་བའི་ལོག་པའི་ཕྱོགས་
སུ་བཀོལ་སྟེ་ཟད་པར་གྱུར་ནས་མངོན་མཐོ་ལྷ་མིའི་གོ་འཕང་དང་ངེས་་་་་་་
ལེགས་ཐར་པ་དང་ཐམས་ཅད་མཁྱེན་པའི་གོ་འཕང་ཐམས་ཅད་ཀྱི་སྲོག་་་་་་
འཕྲོག་པའི་དུག་མི་བཟད་པའམ་དྲག་པོ་ཞིག་ཡིན་པས། གཅེས་འཛིན་
འགོང་བོ་འདི་སྙིང་གི་ཕུགས་སུ་གནས་ནས་རང་ལ་འདི་འདྲ་བའི་དུག་ངན་
བྱིན་པར་ཤེས་པར་བྱའོ། །མདོར་ན། ལས་ལན་ཐམས་ཅད་གཅིག་ལ་
གདའ། །ཞེས་པའི་རྩ་ཚིག་གི་དོན་འདིའི་སྟེང་དུ་འབབ་དགོས་སོ། །དོན་གྱི་
དབང་འདི་ལ་དགོངས་ནས་སྟོན་པ་ཐུགས་རྗེ་ཅན་གྱིས་ཐོར་འདོད་རྣམས་
486



ཆ་རྙེད་བཀུར་མ་ཆགས་པ་འགོག་པའི་ཐབས་སུ་གསེར་དངུལ་ལ་རེག་་་་་་
ཙམ་ཡང་མི་རུང་བའི་བཅས་པ་མཛད་དོ། །དེ་ལྟར་གཅེས་འཛིན་གྱི་དབང་
གིས་ཚེ་འདིའི་རྙེད་བཀུར་སྙན་གྲགས་ཤིག་འོང་དུ་རེ་ནས་བྱ་མི་རུང་བ་་་༌་་
འབའ་ཞིག་བྱས་པ་ན་སྔོན་གྱི་བསོད་ནམས་ཅུང་ཟད་ཡོད་པ་དེ་ཡང་ཉམས་
ནས་ཚེ་འདིའི་བདེ་སྐྱིད་ངན་ངོན་རེ་ཡང་རྙེད་པར་དཀའ་ཞིང་མི་འདོད་པ་
མཐའ་དག་ཆར་བཞིན་དུ་བབས་པ་འདི་བྱུང་། དམ་པ་རྣམས་ཀྱིས་གཅེས་
འཛིན་འགོང་བོ་སྙིང་ནས་བཏོན་ཏེ་རང་ཡལ་བར་དོར། གཞན་གཅེས་
པར་བཟུང་སྟེ་བྱམས་སྙིང་རྗེ་བྱང་ཆུབ་ཀྱི་སེམས་ཐུགས་དམ་དུ་མཛད་པས་
གནོད་འཚེ་ཐམས་ཅད་རང་ཞིར་སོང་། རྙེད་བཀུར་སྙན་གྲགས་ཐམས་ཅད་ .
འབད་མེད་དུ་བྱུང་སྟེ། དགེ་བའི་བཤེས་གཉེན་པོ་ཏོ་བས་ཞལ་ནས། ཆོས་
ཤིག་བྱས་ན་ཚེ་འདི་རང་ལ་མི་འདྲ་བ་ཞིག་འོང་སྟེ་ཡུང་བ་ལུང་ན་ཁམ་ལུང་
བ་ལས་བདེ་སྐྱིད་སྙན་གསུམ་ཆེ་བ་མེད། ཀླུང་ཤོད་ན་སྤྱན་སྔ་བ་ལས་སྐྱིད་
པ་མེད་དེ། དེ་ཆོས་བཞིན་བྱས་པས་བྱུང་བ་ཡིན་གསུངས། སྤྱན་སྔ་བ་དང་
པོའི་དུས་རྩམ་པ་ཆད་ཀྱིན་ཟུ་ཚོད་རེ་ཙམ་ལ་བརྟེན། ཤམ་ཐབས་ལ་ལྷན་
པ་མ་རྙེད་པར་ཀོ་བ་བརྒྱབ་པས་སྤྱན་སྔ་ཀོ་ཤམ་ཅན་དུ་གྲགས། ད་ལྟ་ནི་
འཛམ་བུ་གླིང་བ་ཀུན་ངས་གསོས་ཀྱང་སོས་སྙམ་གསུངས། ། དགེ་བཤེས་
འབེན་གྱི་ཞལ་ནས། ང་མི་སྐྱའི་དུས་མདའ་གཞུ་ཚེར་མ་འདྲ་བ་བཏགས།
གྲི་གཉིས་གསུམ་རེ་བཙུགས་ཀྱང་དགྲ་མང་ཟུན་ཉུང་། ང་ཕོ་རང་བ་མི་
གཅིག་ལ་སྟོན་ཐོག་བཞི་བཅུ་ཐོན་པས་གྲོང་བ་རྣམས་ཀྱིས་ངའི་མིང་བཞི་་་་
437



བཅུ་སྡིགས་སུ་བཏགས། ཉིན་མོ་ལ་ཁའི་ཇག་པ་དང་ནུབ་མོ་གྲོང་གི་རྐུན་
མ་བྱས་ཀྱང་ལྟོ་མི་ཕྱིད། ད་མཚོན་ཆ་སྤངས་པས་དགྲ་མི་གཅིག་ཀྱང་མེད།
ལས་ཀ་མཆིལ་མ་རྡོ་ལ་མི་འབོ་སྟེ་ལྟོ་ཕྱིད། མུ་གེ་ཅི་བྱུང་ཡང་སུ་ཕྱུག་པ་
དང་མཇིང་སྦྲེལ་ནས་ཟོར་ཡོད། ་ སྔར་ངའི་ཁས་ཟས་མི་རྙེད། ད་ཟས་ཀྱིས་
ངའི་ཁ་མི་རྙེད། ཟོས་པས་ནི་མི་འཛད། འཐུང་བས་ནི་མི་ཡོག་གསུང་
ངོ་། །དོན་ནི། དགེ་བའི་བཤེས་གཉེན་འབེན་གོང་རྒྱལ་ཚུལ་ཁྲིམས་རྒྱལ་
བའི་ཞལ་ནས། ང་མི་སྐྱའི་དུས་ཏེ་ཁོང་ཁྱིམ་པ་ཡིན་པའི་སྐབས་སུ་མདའ་
རྣོ་ཞིང་གཞུ་བཟང་བོ་རྣམས་སྐེད་ལ་བཏགས་ཤིང་གྲི་རིང་ཐུང་མི་འདྲ་བ་་་
གཉིས་གསུམ་རེ་བཏགས་ཀྱང་དགྲ་ནི་རིམ་བཞིན་ཇེ་མང་དུ་འགྲོ་བ་དང་་་་
ཟུན་ཉུང་བ་སྟེ་བཟང་གྲོགས་ཇེ་ཉུང་དུ་སོང་། ང་ཕོ་རང་བ་མི་གཙིག་སྟེ་མི་
རྐྱང་ལ་སྟོན་ཐོག་བཞི་བཅུ་ཐོན་པ་སྟེ་ས་ཞིང་ཆེན་པོ་ཞིག་ཡོད་པས་སྟོན་་་་་
ཐོག་འབྲུའི་ཡོང་འབབ་ལོ་རེར་བྲེ་བཞི་བཅུ་ལྷག་རེ་ཐོན་ཡོང་བས་གྲོང་བ་་་
རྣམས་ཀྱིས་ངའི་མིང་ལོ་བཞི་བཅུ་སྡིགས་ཏེ་སྣོད་ཆེན་བཞི་བཅུ་བ་ཞེས་་་་་་་
བཏགས་ཡོད། ཉིན་མོ་ཉག་ག་ཁེ་ཁ་སོགས་སུ་སོང་སྟེ་འཕྲོག་བཅོམ་གྱི་ལས་
བྱེད་པའི་ཇག་པ་བྱས། མཚན་མོ་གྲོང་ནས་ཁྱིམ་ལ་ལྐོག་འཛུལ་བྱེད་པའི་
རྐུས་བྱས་ཀྱང་ལྟོ་མི་ཕྱིད་དེ་ད་དུང་ཁ་མ་སོས། ད་ལྟ་ང་རང་གིས་དགྲ་
འདུལ་བྱེད་ཀྱི་མཚོན་ཆ་དེང་ས་ཞིང་རྣམས་སྤངས་ནས་རབ་ཏུ་བྱུང་བས་་་་་
དགྲ་བོ་མི་གཅིག་ཀྱང་མེད་པར་གྱུར་པ་དང་། འཚོ་བ་སྒྲུབ་པའི་ལས་ཀ་
མཆིལ་མ་རྡོ་ལ་མི་འབོ་སྟེ་རྡོ་ཐོག་ལ་མཆིལ་མ་འདེབས་པ་ལྟ་བུ་ཙམ་ཡང་་་་
438



ལས་མ་མྱོང་རུང་ལྟོ་འགྲངས་པས་མི་ཚར་ལྷག་མ་ཡོད་པ་བྱུང་། དེ་ལྟ་ལོ་
ཉེས་མུ་གེ་ཅི་བྱུང་ཡང་སུ་ཕྱུག་པ་དང་མཇིང་སྦྲེལ་བ་སྟེ་ཕྱུག་པོ་རྣམས་དང་ །
དཔུང་བ་མཉམ་གཤིབ་བྱས་ནས་བསྡད་ཆོག་པ་ཞིག་ཡོད། སྔར་ངའི་ཁ་
ཡིས་ཟས་མི་རྙེད་མོད། འོན་ཀྱང་ད་ལྟ་ཟས་ཀྱིས་ངའི་ཁ་བཙལ་ནས་མི་
རྙེད་པའི་ཚོད་དུ་སླེབས་འདུག་པས། ཟོས་པས་ནི་མི་འཛད། འཐུང་བས་
ནི་མི་ཡོག་སྟེ་འཛད་མཐའ་མེད་ཅེས་གསུངས། འབད་རྩོལ་ལ་མ་བརྟེན་
པར་འཚོ་བ་འདི་ལྟ་བུ་ཞིག་བྱུང་བའི་རྒྱུ་མཚན་ནི། རང་གཅེས་འཛིན་རྩད་
ནས་སྤངས་པའི་རྐྱེན་གྱིས་སོ། །མི་མ་ཡིན་པ་གདོན་འདྲེ་ལ་སོགས་པའི་
གནོད་འཚེ་འདི་ཐམས་ཅད་ཀྱང་བདག་གཅེས་འཛིན་འདི་ལས་འབྱུང་སྟེ།
རང་གི་ལུས་ལོངས་སྤྱོད་རྣམས་གཅེས་པར་བཟུང་ན་མདངས་འཕྲོག་པའི་་་
གནོད་སྦྱིན་གདུག་རྩུབ་ཅན་རྣམས་ཀྱང་གཅེས་འཛིན་ཅན་འདིའི་ལུས་སྲོག་
ལ་སྒོ་དུ་མ་ནས་གནོད་པར་བྱེད། དེའི་མདངས་འཕྲོག་པར་བྱེད་པ་དང་མི་
འདོད་པའི་སྡུག་བསྔལ་སྒོ་དུ་མ་ནས་སྐྱེད་པར་བྱེད་དོ། །ནོར་ལོངས་སྤྱོད་
རྒྱ་ཆེན་པོ་ཞིག་གསོག་པར་འདོད་ནས་ཁ་གསག་སྟེ་གཞན་གྱི་ལག་ནས་ནོར་
གང་རུང་ཞིག་ལེན་པའི་ཆེད་ཁ་ཡག་བཤད་པ་དང་། གཞོགས་སློང་སྟེ་མི་
མངོན་པ་བྱས་ནས་མི་གཞན་ལ་རྒྱུ་ནོར་སློང་བ་དང་། ཚུལ་འཆོས་ཏེ་རང་
ཉིད་རྣམ་དག་མ་ཡིན་པ་ལ་ཡིན་ཁུལ་བྱས་ནས་གཞན་གྱི་ལག་ནས་རྒྱུ་ནོར་
ལེན་ཐབས་བྱེད་པ། ཐོབ་འཇལ་དང་རྙེད་པས་རྙེད་པ་འཚོལ་བ་སྟེ་གཞན་
གྱིས་ཕྱིས་སུ་རང་ལ་དངོས་པོ་གྱ་ནོམ་པ་ཞིག་ཁྱེར་ཡོང་བར་རེ་ནས་གཞན་
439



ལ་ལག་སྐྱེས་བཟང་བོ་སྟེར་བ་སོགས་ཆོས་དང་འགལ་བའི་སྤྱོད་ངན་དུ་མས་
ནོར་ལོངས་སྤྱོད་བཙལ་བ་ན་མི་མ་ཡིན་རྣམས་ཀྱིས་རྣམ་པ་ཀུན་ནས་གནོད་
ཅིང་འཚེ་བ་བྱེད། ལོག་འཚོ་ཅུང་ཟད་རེ་རྒྱས་པའི་སྐབས་ཡིད་ལ་གདོན་
ཞུགས་ནས་ང་རྒྱལ་ཁོང་ཁྲོ་སོགས་ཇེ་ཆེར་སོང་ནས་འུག་པ་དང་སྲིན་བྱ་ཡས་པས་
འུག་ཆུང་མགོ་ལེབ་ལ་སོགས་པའི་འབྱུང་བོའི་བྱ་རྣམས་ཀྱིས་དགོད་པའི་
སྐད་འབྱིན་ཏེ་ལྟས་ངན་སྣ་ཚོགས་སྟོན་ཞིང་། སེམས་ལ་གདོན་ཞུགས་ཏེ་
འཁྲུག་རྩོད་སྣ་ཚོགས་འབྱུང་བ་དང་ལུས་ལ་ནད་སྣ་ཚོགས་འབྱུང་སྟེ། ད་ལྟ་
ཁ་དངགས་ལའང་འཁྲུགས་རྩོད་སོགས་བཀྲ་མི་ཤིས་པ་སྣ་ཚོགས་བྱུང་བ་མ་
དཀོར་རྟགས་བྱུང་ཞེས་ཁ་རྒྱུན་དུ་བཤད་པ་ལྟ་བུའོ། །མི་འདོད་པ་ཆེ་ཕྲ་
གང་བྱུང་མཐའ་དག་གི་རྩ་བ་ནི་བདག་གཅེས་འཛིན་འདི་ཡིན་པས། མེ་
ལན་མཐའ་དག་བདག་གཅེས་འཛིན་འགོང་བོ་འདིའི་སྟེང་དུ་གདབ་དགོས་
པར་བསྟན། ” གཞན་རྨི་ལམ་དུའང་མི་གཙང་བའི་འདབ་རྫོབ་ཀྱི་ཁྲོད་དུ་
ལྷུང་བ་དང་ཆུ་ཀླུང་རྙོག་མ་ཅན་གྱིས་ཁྱེར་བ་སོགས་ཤིན་ཏུ་ངན་པ་རྨི་སྟེ།
རྟགས་དེ་དག་ལ་བརྟགས་ནའང་ལུས་དང་ལོངས་སྤྱོད་ལ་གཅེས་པར་་་་་་་་
འཛིན་པ་ནི་གནོད་པ་དང་སྡུག་བསྔལ་ཀུན་གྱི་འབྱུང་གནས་ཡིན་པ་གསལ་
བར་ཤེས་ཐུབ་བོ།། ་་
་བདག་བས་གཞན་གཅེས་པ་སྒོམ་པ་སྟེ་རང་གཅེས་འཛིན་ཡལ་བར་་་་་
དོར་ནས་གཞན་གཅེས་པར་འཛིན་པའི་བྱང་ཆུབ་སེམས་དཔའ་རྣམས་ལ་
མི་མ་ཡིན་རྣམས་ཀྱིས་ཀྱང་རྣམ་པ་ཀུན་ནས་མཆོད་པ་དང་བསྙེན་བཀུར་་་་
440



བྱེད་དེ། དཔེར་ན། མཉམ་མེད་ཇོ་བོ་ཆེན་པོ་དཔལ་ལྡན་ཨ་ཏི་ཤ་གནས་
གང་དང་གང་དུ་བྱོན་ཡང་ཡུལ་དེ་དང་དེའི་གཞི་བདག་རྣམས་ཀྱིས་བསྙེན་
བཀུར་བྱེད་པ་དང་། དགེ་བཤེས་སྤྱན་སྔ་བས་བྱམས་པ་ཆེན་པོ་སྒོམ་ཞིང་
བཞུགས་པའི་ཚེ་གཅན་གཟན་རྣམས་དང་རི་དྭགས་རྣམས་ཀྱིས་ཀྱང་རང་་་་
རང་གི་མ་མཐོང་བ་ལྟར་དགའ་བའི་རྣམ་འགྱུར་བྱེད་ཅིང་སྐུའི་གམ་དུ་་་་་
འདྲོགས་མི་ལངས་པར་བག་ཡངས་སུ་གནས་པར་བྱེད་པ་དང་། ་ དགེ་
བཤེས་གླང་རི་ཐང་བས་བདག་བས་གཞན་གཅེས་པའི་ཆོས་འབའ་ཞིག་་་་་་
སྒོམ་བཞིན་བཞུགས་པ་ན། མི་མ་ཡིན་གདུག་པ་ཅན་འགའ་ཞིག་གིས་ཁོང་
ལ་གནོད་པ་བྱེད་པར་བགྲོས་པ་ན། དེ་ལས་མི་མ་ཡིན་པ་ཞིག་གིས་ན་རེ།
གླང་རི་ཐང་བ་འདི་ཁོང་རང་ཉིད་ལས་འུ་ཅག་རྣམས་ལ་གཅེས་པར་བྱེད་
ན་གནོད་པ་བྱེད་ག་ལ་རུང་ཟེར་ནས་གནོད་པ་མ་བྱས་པར་ཕྱིར་ལོག་པའི་
གཏམ་རྒྱུད་ཡོད་དོ། །གླང་རི་ཐང་བ་ནི་བཀའ་གདམས་པའི་དགེ་བའི་
བཤེས་གཉེན་ཆེན་པོ་སངས་རྒྱས་སྣང་བ་མཐའ་ཡས་ཀྱི་རྣམ་འཕྲུལ་མཚན་
ལ་བླ་མ་སངས་རྒྱས་རྡོ་རྗེ་ཟེར། ཉམས་ལེན་གྱི་གཙོ་བོ་བདག་གཞན་མཉམ་
བརྗེ་བྱང་ཆུབ་སེམས་སྦྱོང་གི་གདམས་པ་འདི་རྣམ་པ་ཀུན་ཏུ་མཉམ་བཞེས་
མཛད་པ་ཞིག་ཡིན། དེ་ཡང་ས་ལ་རྒྱུ་བའི་མི་མ་ཡིན་ཕྲ་མོ་གྲངས་མེད་པ་
རྣམས་ལྟ་ཅི་སྨོས། ཕྱོགས་སྐྱོང་གི་རྒྱལ་བོ་བཞི་སྟེ་ཤར་ཕྱོགས་སྐྱོང་བའི་རྒྱལ་
བོ་ཡུལ་འཁོར་སྐྱོང་། ནུབ་ཕྱོགས་སྐྱོང་བའི་རྒྱལ་བོ་སྤྱན་མི་བཟང་། བྱང་
ཕྱོགས་སྐྱོང་བའི་རྒྱལ་བོ་རྣམ་ཐོས་སྲས། ལྷོ་ཕྱོགས་སྐྱོང་བའི་རྒྱལ་བོ་
441



འཕགས་སྐྱེས་པོ་འཁོར་དང་བཅས་པ་རྣམས་ཀྱིས་ཀྱང་བདག་གཞན་མཉམ་
བརྗེ་བྱང་ཆུབ་ཀྱི་སེམས་སྒོམ་པའི་བྱང་ཆུབ་སེམས་དཔའ་རྣམས་ལ་ཡང་་་་་
དང་ཡང་དུ་བལྟ་བ་དང་། ཕྱག་འཚལ་བ། མཆོད་པ་འབུལ་བ། སྒོ་དུ་མ་
ནས་བསྙེན་བཀུར་བྱེད་པ། ལུས་ཀྱི་མདངས་སྐྱེད་པར་བྱེད་པ། ཕྱོགས་
དང་ཕྱོགས་མཚམས་ཀུན་ཏུ་སྙན་པའི་གྲགས་པ་སྒྲོག་པར་བྱེད་པ་སོགས་་་་་
བྱེད་པ་ཤེར་ཕྱིན་གྱི་མདོ་ལས་ཡང་དང་ཡང་དུ་གསུངས་སོ། །བདུད་
ཀྱི་གནོད་པ་ཐམས་ཅད་ཀྱང་གཅེས་འཛིན་འདི་ལས་འབྱུང་བ་ཡིན་ཏེ།
བདུད་ཅེས་པ་ནི་རེ་བ་ནག་པོ་སྟེ་རྩིད་པ་ནག་པོ་སོགས་ཀྱིས་བཏགས་པའི་
ཕྱར་བ་ནག་པོ་གྱོན་ཞིང་ཁ་གདངས་པ། མཆེ་བ་གཙིགས་པ་པ་ཞིག་ཕ་
རོལ་ནས་རང་གི་མདུན་དུ་འབྱུང་རྒྱུ་ཡོད་པ་ཞིག་ནི་མ་ཡིན་པར། རང་གི་
སེམས་སྙིང་བོ་ཅི་ཡང་མེད་པའི་རྩེད་མོ་དང་ལྟད་མོ་སོགས་ཀྱི་འདུ་འཛི་ལ་
གཡེང་བ་དང༌། རྙེད་བཀུར་ཏེ་རྒྱུ་ནོམ་པ་དང་གཞན་གྱི་བཀུར་བསྟི།
མཚན་སྙན་གྲགས་སོགས་ལ་ཆགས་པ་དང་། རང་གི་གཉེན་ཉེ་དུ་དང་
མཛའ་བཤེས་ཏེ་གྲོགས་པོ་ལ་ཆགས་ཤིང་དེ་དག་གི་ཚེ་འདིའི་བྱ་བྱེད་སེམས་
པ་སྟེ་ཚེ་འདིའི་འཚོ་ཐབས་དང་བདེ་ཐབས། དགྲ་འདུལ་ཐབས་དང་
གཉེན་སྐྱོང་ཐབས་ཁོ་ནར་བསམ་བློ་གཏོང་བ། ཚུལ་མིན་ཡིད་བྱེད་དེ་དམ་
པའི་ཆོས་ལས་ཇི་སྐད་གསུངས་པ་བཞིན་དུ་ཡིད་ལ་བྱེད་པའི་ལྡོག་ཟླ་སྟེ་མི་
དགེ་བ་ཁོ་ན་ཡིད་ལ་བྱེད་པས་རང་ཕྱོགས་ལ་ཆགས་པ་དང་། གཞན་
ཕྱོགས་ལ་སྡང་བའི་དབང་གིས་འཁྲུག་རྩོད་སོགས་དོན་མེད་པའི་ཚེ་འདིའི་
442



བྱ་བ་ངན་པ་སྡིག་པ་མི་དགེ་བ་ཤ་སྟག་གིས་སེམས་གཡེངས་ཤིང་ལུས་ངག་
ཀྱང་དེའི་ཕྱོགས་ལ་བཀོལ་བ་ཐམས་ཅད་ནི་བདུད་ཀྱི་ལས་ཡིན་པར་ཤེར་་་་་
ཕྱིན་གྱི་མདོ་ལས་གསུངས་པ་ལྟར་རོ། །དེ་ལྟ་བུའི་ཆགས་སྡང་གི་ལས་དེ་
དག་ནི་རང་གཅེས་འཛིན་འགོང་བོ་འདི་འབའ་ཞིག་གིས་བྱས་པ་ཡིན་ནོ། །
གཞན་ཡང་བདུད་ཐམས་ཅད་ཀྱི་སྡེ་དཔོན་དཔའ་བོ་ལྟ་བུ་ནི་ཉོན་མོངས་་་་
པའི་བདུད་འདི་དང་དེ་ནས་ཆགས་སྡང་དང་དེའི་ནང་ནས་ཀྱང་ཆགས་པ་
ཡིན་པར་རྗེ་བཙུན་སྒྲོལ་མ་ལ་བསྟོད་པ་ལས། བདུད་ཀྱི་དཔའ་བོ་རྣམ་པར་
འཇོམས་མ། །ཞེས་གསུངས་པའི་བདུད་ཀྱི་དཔའ་བོ་སྟེ་བདུད་ཀྱི་རྒྱལ་བོ་ནི་
ཉོན་མོངས་པའི་བདུད་ཡིན་པར་སྒྲོལ་བསྟོད་འགྲེལ་བ་ལས་གསུངས་ཤིང་།
མདོ་སྡེ་རྒྱ་ཆེར་རོལ་བ་ལས་ཀྱང་བདུད་ཀྱི་སྡེ་དཔོན་ཐུ་པོ་སྟེ་གཙོ་བོ་ནི་་་་་་
འདོད་པའི་ཉོན་མོངས་ཡིན་པར་གསུངས་པ་ལྟར་རོ། ། ་
འཇིག་རྟེན་ན་གདོན་དང་བགེགས་དང་འཇིགས་པ་ཇི་སྙེད་ཅིག་ཡོད་
པ་ཐམས་ཅད་ཀྱང་བདག་གཅེས་འཛིན་འདི་ལས་བྱུང་བ་ཡིན་ཏེ། གཅེས་
འཛིན་གྱི་གདོན་ཆེན་འདི་སྙིང་དུ་ཞུགས་ཚེ་གདོན་དང་བགེགས་གཞན་་་་་་
ཐམས་ཅད་ཀྱང་འཇུག་ལ། གཅེས་འཛིན་གྱི་གདོན་འདི་མེད་ན་གདོན་
བགེགས་གཞན་གང་ཡང་མི་འཇུག་གོ །དེ་ཡང་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ལ་གདོན་བགེགས་ཀྱིས་གནོད་པར་མི་ནུས་པ་ནི་
གཅེས་འཛིན་གྱི་གདོན་འདི་མེད་པས་ཡིན་ནོ། །གཅེས་འཛིན་གྱི་གདོན་
འདི་རང་རྒྱུད་ན་མེད་པའམ་སྤངས་པ་ན་གཞན་གྱིས་གནོད་པ་ཅི་བྱས་ཀྱང་
443



གནོད་པར་མི་འགྱུར་བར་ཕན་པར་འགྱུར་ཏེ། མདོ་རྒྱ་ཆེར་རོལ་བ་ལས།
བྱམས་ལྡན་ཐུབ་པ་དེ་ཡི་སྐུ་ལ་ནི། །དུག་དང་མཚོན་དང་མེ་ཡིས་མི་ཚུགས་
ཏེ། །མཚོན་ཆ་འཕངས་པ་ཐམས་ཅད་མེ་ཏོག་གྱུར། །ཅེས་གསུངས་པ་ལྟར།
སྔོན་བྱང་ཆུབ་སེམས་དཔའ་སྟེ་སྟོན་པ་བཅོམ་ལྡན་འདས་དང་རྒྱུད་གཅིག་
པའི་རྒྱལ་བུ་གཞོན་ནུ་དོན་གྲུབ་ཤིང་དྲུང་དུ་བཞུགས་ནས་འཚང་རྒྱ་བ་ལ་་་་
མངོན་དུ་ཕྱོགས་པའི་ཚེ། བདུད་ཀྱི་དམག་ཚོགས་ཀྱིས་མཚོན་ཆའི་ཆར་བ་
ཕབ་པ་རྣམས་མེ་ཏོག་གི་ཆར་དུ་གྱུར་པ་ལྟ་བུའོ། །ཚེ་འདི་དང་ཕྱི་མའི་སྡུག་
བསྔལ་ཐམས་ཅད་ཀྱང་བདག་གཅེས་འཛིན་འདི་ལས་འབྱུང་ལ་དེ་ལྟར་་་་་་་
འབྱུང་བའི་རྒྱུ་མཚན་ནི་ཚེ་འདིར་ལུས་ལ་ནད་ལ་སོགས་པའི་སྡུག་བསྔལ་་་་་
དང་སེམས་ལ་སྡུག་བསྔལ་ཅི་བྱུང་ཐམས་ཅད་ནི་ཚེ་རབས་སྔ་མ་ལ་དེ་དང་
རྒྱུ་མཐུན་པའི་མི་དགེ་བའི་ལས་བསགས་པ་དེའི་འབྲས་བུ་ཡིན་ལ། འོ་ན་
ལས་དེ་སྐྱེད་པའི་བྱེད་པོ་གང་ཞེ་ན། དེ་ནི་རང་རྒྱུད་ཀྱི་བདག་གཅེས་
འཛིན་འདིས་བྱས་པ་ཤ་སྟག་ཡིན་ཏེ། གཅེས་འཛིན་གྱི་དབང་གིས་གཞན་
གྱི་སེམས་དཀྲུགས་པས་དེའི་རྣམ་སྨིན་གྱི་འབྲས་བུ་ལ་རང་གི་སེམས་ལ་སྡུག་
བསྔལ་སྣ་ཚོགས་འབྱུང་བ་དང་གཞན་གྱི་ལུས་ལ་གནོད་པ་སྒོ་དུ་མ་ནས་་་་་༌་
བསྐུལ་བས་དེའི་རྣམ་སྨིན་ལ་རང་གི་ལུས་ལ་ནད་ལ་སོགས་པའི་སྡུག་བསྔལ་
འབྱུང་བ། གཞན་གྱི་ལོངས་སྤྱོད་བརྐུས་འཕྲོག་བྱས་པས་རང་གི་ལོངས་
སྤྱོད་ཀྱང་གཞན་གྱིས་རྐུ་འཕྲོག་ལ་སོགས་པའི་ཉེས་དམིགས་བྱུང་བ་སོགས།
ཅི་འདྲ་བ་ཡི་ལས་བྱས་པ། །འབྲས་བུ་དེ་འདྲ་འབྱུང་བར་འགྱུར། །ཞེས་
444



གསུངས་པ་ལྟར་འབྲས་བུ་གང་བྱུང་བ་མཐའ་དག་དེ་དང་དེ་འདྲ་བའི་རྒྱུ་་་
རྣམས་སྔོན་དུ་སོང་བ་ནི་འབྲས་བུའི་རྟགས་ཀྱིས་འགྲུབ་པས་ཚད་མ་ལས་་་་་
འབྲས་རྟགས་ཡང་དག་ཅེས་གསུངས་སོ། །དུས་མ་ཡིན་པའི་འཆི་རྐྱེན་དགུ་
ལ་སོགས་པ་ཐམས་ཅད་ཀྱང་གཅེས་འཛིན་འདི་ཁོ་ན་ལས་འབྱུང་སྟེ། རང་
གི་སེམས་གཅེས་འཛིན་གྱི་མུན་པས་བསྒྲིབས་ནས་རྨོངས་ཏེ་གནས་ལུགས་
ཀྱི་དོན་ཤེས་པ་ལྟ་ཞོག་ཚེ་འདིའི་བདེ་སྡུག་ཙམ་ཡང་མི་ཤེས་པར་སྡུག་་་་་་
བསྔལ་ལ་བདེ་བར་བཟུང་། མི་གཙང་བ་ལ་གཙང་བར་བཟུང་། གནོད་པ་
ལ་ཕན་པར་བཟུང་སྟེ། ཟས་ལ་སྲེད་ཞེན་ཆེན་པོས་རང་གི་ལུས་ལ་མི་
འཕྲོད་པའི་ཟས་ཟ་བ་དང་། མ་གོམས་པའི་ཟས་ཟ་བ། སྔ་མ་མ་ཞུ་བར་ལྟོ་
འདུན་དྲག་པོས་ཡང་ཡང་ཟ་བ་རྣམས་དུས་མ་ཡིན་པའི་འཆི་རྐྱེན་དུ་མདོ་་་
ལས་གསུངས་ཤིང་། ཇི་ལྟར་གསུངས་པ་ལྟར་དེ་དག་གིས་འཆི་རྐྱེན་བྱས་པ་
མང་སྟེ། དེ་ནི་གཅེས་འཛིན་འགོང་བོས་རང་བསད་པ་སྟེ་རང་རྒྱུད་ཀྱི་
གཅེས་འཛིན་འགོང་བོ་འདིས་རང་ཉིད་བཅོམ་པ་ཡིན། ་གོང་དུ་བདག་
གཅེས་འཛིན་གྱི་ཉེས་དམིགས་མང་དུ་གསུངས་པའི་ཚུལ་དེ་དག་ལ་ལེགས་
པར་བསམས་ན་རང་གཅེས་པར་འཛིན་པའི་བློ་ངན་འདི་གནོད་པ་ཐམས་
ཅད་ཀྱི་འབྱུང་གནས་དང་སྙིང་གི་དགྲ་བོའི་མཐར་ཐུག་གམ་དགྲའི་དྭངས་
མ་ཡིན་པར་ཤེས་ནུས་སོ། །དོན་དེ་དག་ལ་དགོངས་ནས་རྒྱལ་སྲས་ཞི་བ་
ལྷས། འདྲེ་ཆེན་དེས་ཀོ་བདག་ལ་ཅི་ཞིག་བྱ། །ཞེས་བདག་གཅེས་
འཛིན་འདི་ལ་འདྲེ་ཆེན་ཞེས་འདྲེ་ཐམས་ཅད་ཀྱི་ནང་ནས་ཆེ་ཤོས་ཡིན་པར་
445



གསུངས་སོ། །མཉམ་མེད་ཇོ་བོ་ཆེན་པོའི་བླ་མ་སེམས་དཔའ་ཆེན་པོ་དྷརྨ་
རཀྵི་ཏས་ཀྱང་། དེ་ལྟར་ལགས་པས་དགྲ་བོ་བདག་གིས་ཟིན། །འཇབ་ནས་
བསླུ་བས་ཆོམ་རྐུན་བདག་གིས་ཟིན། །རང་དུ་བརྫུས་ནས་བསླུ་བ་བདག་
གིས་ཟིན། །ཨེ་མ་བདག་འཛིན་འདི་ཡིན་ཐེ་ཚོམ་ཆོད། ་ ་ །ཞེས་གསུངས་པ་
སྟེ། རང་ཕུང་བྱེད་ཀྱི་དགྲ་ཆེན་དེ་གང་ཡིན་པ་བདག་གིས་ངོས་ཟིན་ལ་མི་
མངོན་པར་འཇབས་ནས་འོང་སྟེ་བསླུ་བར་བྱེད་པའི་ཆོམ་རྐུན་དེ་བདག་་་་
གཅེས་འཛིན་གྱིས་བྱེད་པའི་སྐྱོན་བདག་གིས་ངོས་ཟིན་པར་གྱུར། རང་དུ་
བརྫུས་པ་སྟེ་རང་ལ་ཤ་ཚ་བ་ལྟ་བུའི་ཟོལ་བྱས་ནས་བདག་ཕུང་ལ་སྦྱོར་པ་པོ་
ཡང་བདག་གཅེས་འཛིན་འདི་ཡིན་པ་བདག་གིས་ངོས་ཟིན་པས། ཨེ་
མ་བདག་གཅེས་འཛིན་འདི་ནི་མཐོ་རིས་དང་ཐར་པའི་ནོར་མ་ལུས་འཕྲོག་
པའི་ཆོམ་རྐུན་ཆེན་པོ་དང་རང་གཞན་མ་ལུས་པ་ཕུང་བྱེད་ཀྱི་འགོང་བོ་་་་་
ཡིན་པའི་ངེས་ཤེས་རྙེད་པར་གྱུར་ཏོ་ཞེས་གསུངས་སོ། ། །མདོར་ན་ཁམས་
གསུམ་འཁོར་བའི་སྡུག་བསྔལ་ཇི་སྙེད་ཅིག་ཡོད་པ་མཐའ་དག་སྐྱེད་པར་་་་་
བྱེད་པ་བོ་ནི་བདག་འཛིན་འགོང་བོ་འདི་ཁོ་ན་ཡིན་ལ། དེ་ཡིན་པའི་སྒྲུབ་
བྱེད་ཀྱི་ཁུངས་ནི་སློབ་དཔོན་ཟླ་བ་གྲགས་པས། ཉོན་མོངས་སྐྱོན་རྣམས་མ་
ལུས་འཇིག་ཚོགས་ལ། །ལྟ་ལས་བྱུང་བར་བློ་ཡིས་མཐོང་གྱུར་ཅིང་། །བདག་
ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་བ་ཡིས་བདག་ནི་འགོག་
པར་བྱེད། །ཅེས་གསུངས་པ་སྟེ་འདིས་ནི་བདག་འཛིན་དང་བདག་གཅེས་
འཛིན་གཉིས་ཀ་བསྟན་པ་སྟེ་ཉོན་མོངས་པའི་སྐྱོན་མ་ལུས་པ་ནི་འཇིག་་་་་་
446



ཚོགས་སུ་ལྟ་བ་ལས་བྱུང་སྟེ། དབུ་མ་ཐལ་འགྱུར་བའི་ལུགས་ལ་ཉོན་མོངས་
མཐའ་དག་གི་རྩ་བ་གཏི་མུག་འཇིག་ལྟ་ཡིན་པའི་ཚུལ་བློ་ཡིས་མཐོང་པའམ་
རྟོགས་ཤིང་། བདག་སྟེ་དགག་བྱའི་བདག་གམ་ཕུང་སོགས་རང་བཞིན་
གྱིས་གྲུབ་པ་ང་དང་ང་ཡི་བ་རང་བཞིན་གྱིས་གྲུབ་པར་འཛིན་པའི་བློ་དེ་ལ་
གོ་དགོས་པས། བདག་འཛིན་གྱི་ཞེན་ཡུལ་ཤེས་པར་བྱས་ནས་རྣལ་འབྱོར་
བ་ཡིས་བདག་དེ་འགོག་པར་བྱེད། ཅེས་པ་དང༌། ཚད་མ་རྣམ་འགྲེལ་ལས།
བདག་ཡོད་ན་ནི་གཞན་དུ་ཤེས། །བདག་གཞན་ཆ་ལས་འཛིན་དང་སྡང་། །
འདི་དག་དང་ནི་ཡོངས་འབྲེལ་ལས། །ཉེས་པ་ཐམས་ཅད་འབྱུང་བར་
འགྱུར། །ཅེས་གསུངས་པ་ལྟར་ཁམས་གསུམ་འཁོར་བའི་སྡུག་བསྔལ་ཐམས་
ཅད་བདག་འཛིན་གྱི་མཐུ་ལ་བརྟེན་ནས་བྱུང་བ་ཡིན་ཏེ། འཁོར་བའི་རྩ་བ་
མ་རིག་པ་ཡིན་པར་མདོ་བསྟན་བཅོས་ཐམས་ཅད་ལས་གསུངས་ཤིང་ཀུན་
ལ་རླུང་ལྟར་གྲགས་པ་ནི་བདག་འཛིན་འདི་ཡིན་ནོ། །འདིར་བདག་འཛིན་
དང་བདག་གཅེས་འཛིན་གཉིས་ལ་ཁྱད་པར་ཡོད་དེ། བདག་འཛིན་གྱི་
དབང་གིས་བདག་གཅེས་འཛིན་འབྱུང་དགོས་པ་ཡིན་པས། བདག་འཛིན་
ནི་མ་ལྟ་བུ་དང་བདག་གཅེས་འཛིན་ནི་དེ་ ༣ པའ་ལྟ་བུའོ། །དེ་ཡང་བདག་
འཛིན་མ་རིག་པ་འདི་ལ་བརྟེན་ནས་ཉོན་མོངས་གཞན་ཐམས་ཅད་འབྱུང༌།
ཉོན་མོངས་དེ་དག་གིས་ལས་བསགས། ལས་ཀྱི་དབང་གིས་འཁོར་བར་
འཁོར་ཏེ་སྡུག་བསྔལ་རྒྱུན་མི་ཆད་པར་མྱོང་བ་འདི་བྱུང་ཞིང་། ཐ་ན་འཁོར་
བའི་གནས་སྣོད་ཀྱི་འཇིག་རྟེན་རྣམས་ཀྱང་རིག་པ་འདིའི་མཐུ་ལས་བྱུང་བ་
4 47



ཤ་སྟག་ཡིན་པས། ཁམས་གསུམ་འཁོར་བའི་སྣོད་བཅུད་འདི་ཐམས་ཅད་
མ་རིག་པ་ནས་བཟུང་རྒ་ཤིའི་བར་གྱི་རྟེན་འབྲེལ་ཡན་ལག་བཅུ་གཉིས་པོ་་་་
འདི་ལས་མ་འདས་ཤིང་། རྟེན་འབྲེལ་ཡན་ལག་བཅུ་གཉིས་ཀྱི་ནང་དུ་ཚུད་
པའི་རིགས་དྲུག་འཁོར་བའི་སྣོད་བཅུད་འདི་ཐམས་ཅད་ཀྱི་རྩ་བ་བདག་་་་
འཛིན་མ་རིག་པ་འདི་ལ་ཐུག་པ་ཡིན་ནོ། །ཞེས་གོ་བའི་ཕྱིར་དུ་སྟོན་པ་
ཐུགས་རྗེ་ཅན་འདི་ཉིད་ཀྱིས་གཙུག་ལག་ཁང་གི་སྒོ་ཁང་དུ་སྲིད་པའི་འཁོར་
ལོ་ཆ་ལྔ་བ་ཅོན་རྟེན་འབྲེལ་ཡན་ལག་བཅུ་གཉིས་ཀྱི་དཔེ་རིས་ཀྱིས་མཐའ་
བསྐོར་པ། དབུས་སུ་གཏི་མུག་ཕག་གི་གཟུགས་ཅན་དང་དེའི་ཁ་ནས་
འདོད་ཆགས་ཕུག་རོན་གྱི་གཟུགས་ཅན། ཞེ་སྡང་སྦྲུལ་གྱི་གཟུགས་ཅན་
ཐོན་པ་སྟེ་ཉོན་མོངས་ཀུན་གྱི་རྩ་བ་དུག་གསུམ་པོ་འདི་ཡིན་པར་མཚོན་ལ།
ཞེ་སྡང་དང་འདོད་ཆགས་གཉིས་སྐྱེད་བྱེད་གཏི་མུག་ཡིན་པ་དང༌། འདིའི་
གཏི་མུག་ནི་བདག་ལྟ་མ་རིག་པ་ལ་གོ་དགོས་པ་ཡིན་པས། དེ་ཐམས་ཅད་མི་
རྟག་པ་ཡིན་པར་མཚོན་ཕྱིར་སྲིན་པོའི་གཟུགས་ཅན་གྱིས་སོས་བཏབ་ཅིང་
ཡན་ལག་བཞི་གས་བཟུང་ཞིང་ཁ་ནང་དུ་ཆུད་པ་ཞིག་ཕྲིས་ཤིག་ཅེས་བཀའ་
བསྩལ་བ་སྟེ་འདུལ་བ་ལུང་ལས་གསུངས་སོ། །
གོང་དུ་བདག་གཅེས་འཛིན་གྱི་ཉེས་དམིགས་མང་དུ་བགྲང་ཟིན་པ་དེ་
བཞིན་དུ་ཤེས་པར་བྱས་ནས། འདི་ལྟར་བསམ་པའི་ཚུལ་ནི་བདག་གཅེས་
འཛིན་འགོང་བོ་འདིས་བདག་ཐོག་མ་མེད་པ་ནས་ད་ལྟའི་བར་རང་བསླུས་
པ་སྟེ་ཕན་འདོགས་པའི་ཟོལ་གྱིས་གནོད་པ་དང་སྡུག་བསྔལ་འབའ་ཞིག་ལ་
448



སྦྱར་བ་ཡིན། དེ་ལྟར་དྲན་པ་ཙམ་གྱིས་མི་ཆོག་པར་གཅེས་འཛིན་འགོང་བོ་
འདི་འ དུལ་བ་ལ་གང་ནུས་སམ་སྟོབས་ཤུགས་ཅི་ཡོད་ཀྱིས་འབད་པར་བྱ་་་་
དགོས་ཏེ། དེ་མ་བ ཏུལ་བར་ད་དུང་འགོང་བོ་འདིའི་དབང་དུ་སོང་ན་
སྔར་ལྟར་སྡུག་བསྔལ་མཐའ་མེད་ལ་སྦྱར་ཏེ་སྡུག་བསྔལ་ཤ་སྟག་མྱོང་རྒྱུ་མ་་་་
གཏོགས་ཐར་པ་འཐོབ་པའི་གནས་ཡོད་པ་མ་ཡིན་པས། དེ་རིང་ཉི་མ་ཕྱིན་
ཆད་ནས་བཟུང་བདག་གཅེས་འཛིན་འདི་ཡལ་བར་འདོར། བདག་འཛིན་
དང་བདག་གཅེས་འཛིན་གཉིས་འཇོམས་བྱེད་ཀྱི་གཉེན་པོ་གཏོང་ལེན་ལ་་་་
བརྟེན་པ་སྟེ། རང་གི་ལུས་ལོངས་སྤྱོད་ཐམས་ཅད་གཞན་ལ་གཏོང་ཞིང༌།
གཞན་གྱི་སྡུག་བསྔལ་ཐམས་ཅད་རང་ལ་བླངས་ཏེ་བདག་འཛིན་འགོང་བོ་
བག་ཆགས་དང་བཅས་པ་དྲུང་ནས་འབྱིན་པ་ལ་འབད་པ་བྱ་དགོས་སོ། །
འཇིག་རྟེན་གྱི་རྒྱལ་འགོང་ལ་སོགས་པའི་མི་དང་མི་མ་ཡིན་པའི་ཐ་མལ་་་་་
བའི་དགྲ་རྣམས་ནི་རེ་ཞིག་ཡུལ་ནས་བཏོན་ཀྱང་ཕྱིས་སུ་མུ་མཐུད་ནས་་་་་་་
གླགས་བཙལ་ཞིང་གལ་ཏེ་གནོད་པའི་གོ་སྐབས་ཤིག་རྙེད་པར་འགྱུར་་་་་
གནོད་འཚེ་གཏོང་དུ་སླར་འོང་ལ། བདག་གཅེས་འཛིན་འདི་ལན་ཅིག་
འདོར་ཐུབ་ན་ཕྱིན་ཆད་འབྱུང་བའི་གཞི་མེད་དེ། སྤྱོད་འཇུག་ལས། ཐ་
མལ་དགྲ་བོ་ཡུལ་ནས་ཕྱུང་ཡང་ནི། །ཡུལ་གཞན་དག་ཏུ་གནས་ཤིང་ཡོངས་
བཟུང་ནས། །ནུས་པ་བརྟས་ནས་དེ་ནས་ཕྱིར་ལྡོག་གོ །ཉོན་མོངས་དགྲ་
ཚུལ་དེ་དང་འདྲ་མ་ཡིན། །ཉོན་མོངས་ཉོན་མོངས་ཤེས་རབ་མིག་གིས་
སྤོང་། །བདག་ཡིད་ལས་བསལ་གང་དུ་འགྲོ་བར་འགྱུར། །གང་དུ་གནས་
4 49



ནས་བདག་གནོད་བྱ་ཕྱིར་འོང་། །བློ་ཞན་བདག་ལ་བརྩོན་པ་མེད་པར་
ཟད། །ཅེས་གསུངས་པ་སྟེ། འཇིག་རྟེན་ཐ་མལ་བའི་དགྲ་བོ་རྣམས་ནི་ཡུལ་
ནས་དབྱུང་དཀའ་ཞིང༌། ལན་ཅིག་ཡུལ་ནས་ཕྱུང་ནུས་པར་གྱུར་ན་ཡང་
ཡུལ་གཞན་དག་ཏུ་གནས་བཅས་ཤིང་ས་ཕྱོགས་བཙན་པོ་གཞན་གྱིས་ཚུར་
གནོད་མི་ནུས་པ་ཞིག་ཡོངས་སུ་བཟུང་ནས་དེར་མཐུ་དང་ནུས་པ་བརྟས་པ་
སྟེ་འཕེལ་བའམ་རྒྱས་ནས་དེ་ནས་སྔར་རང་ཉིད་ཡུལ་ནས་དབྱུང་མཁན་་་་་
དག་ལ་གནོད་ལན་འཇལ་ཞིང་ཚར་གཅོད་པའི་ཆེད་དུ་སླར་ཡང་ཕྱིར་མི་་་་་
ལྡོག་ཅིང་གནོད་པ་བྱེད་དུ་འོང་གི ཉོན་མོངས་པའི་དགྲའི་ངང་ཚུལ་ལམ་
ཚུལ་ལུགས་ནི་དེ་དང་འདྲ་བ་མ་ཡིན་ཏེ་གཉེན་པོའི་སྟོབས་ཀྱིས་ལན་གཅིག་
ས་བོན་རྩ་བ་ནས་ཕྱུང་སྟེ་སྤངས་ན་དེ་ལས་སྤངས་པ་སླར་མི་ལྡོག་པས་་་་་་་
གཞན་དུ་ཡུལ་བཟུང་ནས་གནས་པ་ཡང་མེད་ལ་ནུས་པ་འཕེལ་ནས་སླར་་་་་
ཡང་ཕྱིར་རྒོལ་དུ་འོང་བའང་གཏན་ནས་མི་སྲིད་དེ། དེ་ཡང་ཉོན་མོངས་པ་
འདི་དག་གི་རང་བཞིན་དཔྱད་ན་གཞོམ་སླ་བས་དེ་ལ་ཉོན་མོངས་པ་ཞེས་་་་
བརྙས་ཚིག་གིས་བསྟན་ལ། དེ་ལྟ་བུའི་ཉོན་མོངས་པ་རྣམས་ནི་རྩ་བ་ཕྱིན་
ཅི་ལོག་གི་ཀུན་རྟོག་ལས་བྱུང་བ་ཙམ་ཡིན་གྱི་རང་བཞིན་གྱིས་གནས་པའི་་་
རྟེན་མེད་པས་ན་གཉེན་པོ་སྟོང་ཉིད་རྟོགས་པའི་ཤེས་རབ་ཀྱི་མིག་གིས་་་་་་
བལྟས་པའམ་བརྟགས་ཤིང་དཔྱད་ནས་དེའི་ས་བོན་རྩད་ནས་འབྱིན་པའི་
སྒོ་ནས་སྤོང་བ་ཡིན་ལ། དེ་ལྟར་ས་བོན་རྩ་བ་ནས་སྤངས་ན་མངོན་གྱུར་དུ་
རྒྱུད་ལ་སྐྱེ་མི་སྲིད་པའི་ཕྱིར་ན། དེ་ལྟའི་སྤང་བྱ་དེ་བདག་གི་ཡུལ་ལས་
450



གཉེན་པོས་བསལ་བ་ན་དེ་གང་དུ་འགྲོ་བར་འགྱུར་སྟེ། འགྲོ་ས་གང་དུ་
གནས་ནས་ནུས་པ་རྙེད་དེ་སླར་བདག་ལ་གནོད་པ་བྱ་བའི་ཕྱིར་འོང་སྟེ་་་་་
འོང་མི་སྲིད་དོ། །དེ་ལྟར་ཡིན་ཡང་བློ་སྟོབས་ཞན་ཏེ་ཉོན་མོངས་པ་འདི་
དག་ཇི་ལྟར་ན་སྤོང་ནུས་སམ་སྙམ་པས་སྒྱིད་ལུག་ནས་བདག་ལ་བརྩོན་པ་་་་
མེད་པར་འགྱུར་བ་འབའ་ཞིག་ཏུ་ཟད་ཀྱི་དེ་སྤོང་བ་ལ་སེམས་སྤྲོ་བཞིན་དུ་
འཇུག་པའི་བརྩོན་པ་ཡོད་ན་མི་སྤོང་མི་སྲིད་དེ་གཞན་ལས་ཀྱང་འཇོམས་སླ་
བས་སོ་ཞེས་གསུངས་པ་ལྟར་ཐོག་མ་མེད་པ་ནས་བདག་འཛིན་འགོང་བོ་་་་་
འདི་སྙིང་གི་ཕུགས་སུ་ཞུགས་ཏེ་ཉོན་མོངས་པ་བརྒྱད་ཁྲི་བཞི་སྟོང་ཐམས་་་
ཅད་འདིས་བསྐྱེད་ནས་རང་སེམས་ཉོན་མོངས་པ་ཐམས་ཅད་ཀྱིས་བཅིངས་
ཏེ་སྡུག་བསྔལ་བརྒྱ་ཕྲག་དུ་མས་མནར་བ་ཡིན་པས། ད་རེས་དལ་འབྱོར་གྱི་
རྟེན་ཐོབ། བླ་མ་དམ་པ་དང་མཇལ་བའི་བཀའ་དྲིན་གྱིས་ཤེས་རབ་ཀྱི་མིག་
ཐོབ་ནས་འགོང་བོ་འདི་ལན་ཅིག་ངོས་ཟིན་པའི་སྐབས་འདིར་རང་སེམས་
འགོང་བོ་འདིའི་དབང་དུ་མི་གཏོང་བར་རྣམ་པ་ཀུན་ནས་བདག་འཛིན་་་་་
འགོང་བོ་འདི་འཇོམས་པ་ལ་སྐྱེས་བུའི་རྩལ་ཅི་ཡོད་ཀྱིས་འབད་པར་བྱ་་་་་་
དགོས་ཤིང༌། གཅེས་འཛིན་འགོང་བོ་འདི་འདུལ་ཕྱིར་གཤིན་རྗེ་གཤེད་ལ་
སོགས་པའི་ཁྲོ་བོའི་དྲག་སྔགས་བཟླ། ང་ཚོ་རིམ་གཉིས་ཀྱི་རྟོགས་པའི་གདེང་
མ་ཐོབ་པ་ཞིག་གིས་མངོན་སྤྱོད་དྲག་པོའི་ལས་སྦྱོར་གང་བྱས་ནའང་རང་་་་
དང་གཞན་རྒྱུད་ཀྱི་བདག་འཛིན་དང་བདག་གཅེས་འཛིན་དེ་ལ་དམིགས་་་་
ནས་དེའི་ལས་སྒྲུབ་ན་ཕན་པ་ཆེ་ཞིང་ཚུབས་ཆའང་མི་འབྱུང་ལ་སྲུང་མའི་
451



ཁྲིམས་ཆའང་མི་ཡོང་བ་ཡིན། རང་གཞན་གྱི་རྒྱུད་ཀྱི་བདག་གཅེས་འཛིན་
གྱི་དགྲ་བོ་འདི་བ་ལ་དམིགས་ན་དྲག་པོའི་ལས་སྦྱོར་བྱེད་མཁན་དེ་བསྙེན་་་་་
སྒྲུབ་གང་ཡང་མ་སོང་བ་ཞིག་ཡིན་ནའང་ཆོག་སྟེ། དཔེར་ན་རྒྱལ་མཆོག་
བདུན་པ་སྐལ་བཟང་རྒྱ་མཚོའི་ཡོངས་འཛིན་ཁྲི་ཆེན་ངག་དབང་མཆོག་་་་
ལྡན་ཚང་གིས་ལྷ་རམས་པའི་མིང་བཏགས་བཞེས་ནས་རྒྱུད་སྨད་ལ་ཕེབས་
ཏེ་རྒྱུད་པའི་བླ་མའི་དབུ་མཛད་བཞེས་པའི་སྐབས་སུ་བསྙེན་པ་ཐ་ན་ལས་་་་
རུང་བསྡུས་པ་ཙམ་ཡང་མ་སོང་མོད། གཤིན་རྗེའི་འཕྲུལ་འཁོར་ལ་སོགས་
དྲག་པོའི་ལས་སྦྱོར་མང་བོའི་རྡོ་རྗེ་སློབ་དཔོན་མཛད་སྐབས་གཏོར་ཟོར་་་་་
འཕེན་པ་དང་དྲག་པོའི་སྦྱིན་བསྲེགས། དྲག་པོའི་གཏོར་མ་སོགས་དྲག་
པོའི་ལས་སྦྱོར་གང་བྱེད་པའི་ཐོག་མར་ཁོང་གིས་གང་སྒོམ་པ་ཡིན་ཞེ་ན། །
རང་དང་སྐལ་བ་མཉམ་པའི་སེམས་ཅན་ཐམས་ཅད་ཀྱི་རྒྱུད་ཀྱི་བདག་་་་་་
གཅེས་འཛིན་ནི་དགྲ་བོ་མི་སྡུག་པ་ལྟ་བུ་ཞིག་གི་གཟུགས་སུ་མོས་ཤིང་དྲག་
པོའི་གཏོར་མ་དེ་དེའི་སྟེང་དུ་དམིགས་ནས་སྒོམ། དེ་འདྲ་བྱས་པས་ལས་
སྦྱོར་མཛད་པ་པོའི་ལས་ཀྱི་སྡིག་པ་འདག་པའི་མཚན་མ་ཡང་དང་ཡང་དུ་་་
འོང་ཞེས་གསུངས་སོ། །སེམས་དཔའ་ཆེན་པོ་དྷརྨ་རཀྵི་ཏའི་ཞལ་ནས། ད་
ནི་ལས་ཀྱི་མཚོན་ཆ་ཀླད་ལ་བསྐོར། །ཁྲོས་པའི་ཚུལ་གྱིས་ཀླད་ལ་ལན་གསུམ་
བསྐོར། །བདེན་གཉིས་ཐབས་ཤེས་སྤྱན་མིག་གདངས། །སྟོབས་བཞིའི་མཆེ་
བ་གཙིགས་པ་དགྲ་ལ་བསྣུན། །དགྲ་བོ་གཟིར་བའི་རིག་སྔགས་རྒྱལ་བོ་
ཡང། །འཁོར་བའི་གནས་སུ་རང་དབང་མ་མཆིས་པར། །ལས་ཀྱི་མཚོན་ཆ་
452
45M



ཐོགས་ནས་རྒྱུགས་པ་ཡི། །བདག་འཛིན་འགོང་བོ་གཅེས་པའི་གདུག་རྩུབ་
ཅན། །རང་གཞན་ཕུངས་སུ་འཇུག་པའི་དམ་ཉམས་དག །ཁུག་ཅིག་ཁུག་
ཅིག་ཁྲོ་བོ་གཤིན་རྗེ་གཤེད། །རྒྱོབ་ཅིག་རྒྱོབ་ཅིག་དགུ་བདག་སྙིང་ལ་
བསྣུན། །ཕུང་བྱེད་རྟོག་པའི་མགོ་ལ་ཆེམས་སེ་ཆེམ། །དགྲ་བདག་ག ཤེད་
མའི་སྙིང་ལ་མཱ་ར་ཡ། །ཞེས་གསུངས། དགེ་བཤེས་སྙུག་རུམ་པའི་ཞལ་ནས་
ཀྱང་། ཉོན་མོངས་པ་ཉུག་གིས་བྱུང་ཙ་ན་ལེ་ལོ་མི་བྱ་བར་མོད་ལ་གཉེན་
པོས་བཟློག ཟློག་མི་ནུས་ན་ལངས་ལ་མཎྜལ་དང་མཆོད་པ་བཤམ། བླ་མ་
དང་ཡི་དམ་ལ་གསོལ་བ་གདབ། དེ་ལ་དམིགས་ནས་ཁྲོ་བོའི་བཟླས་པ་བྱས་
པས་ཉལ་གྱིས་འགྲོ། ཞེས་གསུངས་པ་སྟེ། འདི་ནི་ཁོང་གི་ཉམས་མྱོང་གི་
གསུང་སྟེ་ཁོ་རང་གིས་རྣམ་པ་ཀུན་ཏུ་རང་རྒྱུད་ཉོན་མོངས་པའི་དབང་དུ་་་་
འགྲོར་འདུག་གམ་མི་འདུག་ཉོན་མོངས་དེ་མངོན་དུ་གྱུར་འདུག་གམ་མི་་་་་
འདུག་བརྟགས་ཤིང་དཔྱད་ནས་རྒྱུན་དུ་རང་སེམས་ལ་ལྟ་རྟོག་བྱས་པ་ན།
ཉོན་མོངས་པ་ཉུག་གིས་བྱུང་བ་སྟེ་འབུར་ཏེ་ཐོན་པ་ན། ལེ་ལོ་བྱས་ཏེ་དེ་ཅི་
མི་སྙམ་པར་མི་འཇོག་པར་དེ་མ་ཐག་ཏུ་ཉོན་མོངས་དེའི་གཉེན་པོ་བསྟེན་
ནས་བཟློག་པར་བྱས། སྤྱིར་ཉོན་མོངས་ཟློག་བྱེད་ཀྱི་གཉེན་པོ་ནི་མཐོ་
དམན་རིགས་མང་དུ་ཡོད་པ་དང་དེ་ལས་གཉེན་པོའི་མཐར་ཐུག་ནི་བདག་
མེད་རྟོགས་པའི་ལྟ་བ་སྒོམ་པ་དེ་ཡིན་མོད། ང་ཚོ་ལས་དང་པོ་བ་ལ་ཤིན་ཏུ་
གལ་ཆེ་བ་ནི་ནམ་འཆི་ངེས་མེད་བསམ་པ་དེ་ཡིན་ནོ། །གཉེན་པོ་བསྟེན་
ནས་ཉོན་མོངས་དེ་བཟློག་ཀྱང་དེ་མ་ཐག་ཏུ་ཟློག་པར་མ་ནུས་ན། ཉལ་ཏེ་
453



མི་འདུག་པར་མྱུར་དུ་ཡར་ལངས་ནས་མཎྜལ་འབུལ་བ་དང་མཆོད་པ་་་་་་
བཤམས་ནས་བླ་མ་དང་ཡི་དམ་གྱི་ལྷ་ལ་ཕུལ་ནས་རང་རྒྱུད་ཀྱི་ཉོན་མོངས་
འདི་མྱུར་དུ་ཞི་བར་བྱིན་གྱིས་བརླབ་ཏུ་གསོལ་ཞེས་གསོལ་བ་གདབ། རང་
རྒྱུད་ཀྱི་ཉོན་མོངས་དེ་ལ་དམིགས་ནས་ཁྲོ་བོའི་བཟླས་པ་བྱས་པས་ཉལ་གྱིས་
འགྲོ་བ་སྟེ་མགོ་མནོན་པར་གྱུར་འགྲོ་གསུངས། །
གོང་དུ་བཤད་པའི་བདག་གཅེས་འཛིན་གྱི་ཉེས་སྐྱོན་མཐའ་དག་་་་་་
ཕྱོགས་གཅིག་ཏུ་བསྡོམས་ན་ཅི་ལྟ་བུ་ཞིག་ཡིན་ཞེ་ན། རང་ཉིད་ལེགས་ཤིང་
ཕུན་སུམ་ཚོགས་པ་ཤ་སྟག་ཞིག་བྱེད་པར་འདོད་ཅིང་། འདོད་པ་དེའི་
དབང་གིས་འཁོར་བ་ཐོག་མ་མེད་པ་ནས་ད་ལྟའི་བར་དུ་རང་གཅེས་པར་་་་་
བཟུང་བས་རང་གཞན་གྱི་དོན་གང་ཡང་མ་གྲུབ། དེར་མ་ཟད་རེས་ངན་
སོང་དུ་སྐྱེས་པ་དང་རེས་བདེ་འགྲོའི་རྟེན་སྲིད་མཐའ་ཙམ་ཞིག་ཐོབ། དེ་
ནས་སླར་ཡང་ངན་སོང་དུ་སྐྱེ་བ་གྲངས་མང་བླངས་ཏེ་སྡུག་བསྔལ་སྣ་ཚོགས་
མྱོང་བ་འདི་བྱུང་འདུག ཐོག་མ་མེད་པ་ནས་ད་ལྟའི་བར་དུ་འཁོར་བའི་
བཙོན་ནང་དུ་བཅུག་ནས་སྡུག་བསྔལ་སྟོང་གིས་གཟིར་ཞིང་ནམ་ཡང་མི་་་་
ཐར་པར་བྱེད་པའི་བཙོན་སྲུང་འདི་ཡང་གཅེས་འཛིན་འདི་ཡིན་པར་འདུག
མངོན་མཐོ་དང་ངེས་ལེགས་ཀྱི་ལམ་ཐམས་ཅད་རྒྱུད་ལ་སྐྱེར་མི་འཇུག་ཅིང་།
ཅུང་ཟད་རེ་སྐྱེ་བར་ཕྱོགས་ཀྱང་དེ་མ་ཐག་ལམ་གྱི་སྲོག་རྩ་གཅོད་པར་བྱེད་
པའི་འགོང་བོ་དེ་ཡང་གཅེས་འཛིན་འདི་ཡིན་པར་འདུག དགེ་བ་གང་
བྱས་ཐམས་ཅད་ཆུད་ཟོས་སུ་གཏོང་ཞིང་རྣམ་དཀར་གྱི་ལོ་ཏོག་སྐད་ཅིག་ལ་
454



བརླག་པར་བྱེད་པའི་སེར་བ་ཡང་གཅེས་འཛིན་འགོང་བོ་འདི་ཡིན་པར་་་་་
འདུག རང་གཞན་ཐམས་ཅད་ཕུང་དུ་འཇུག་པའི་ལྟས་ངན་འུག་པའི་མགོ་
ཅན་དེ་ཡང་སྙིང་ནང་གི་གཅེས་འཛིན་འགོང་བོ་འདི་ཡིན་པར་འདུག་པས།
ད་ནི་གཅེས་འཛིན་འགོང་བོ་འདིའི་དབང་དུ་སྐད་ཅིག་ཀྱང་མི་གཏོང་ཞིང་
རང་གཅེས་པར་འཛིན་པའི་བློ་མ་སྐྱེས་པ་མི་སྐྱེད་པ་དང་། གསར་དུ་
སྐྱེས་ན་དེ་མ་ཐག་ཉེས་སྐྱོན་དྲན་པར་བྱས་ལ་རྒྱུན་མཐུད་དུ་མ་གཞུག་པར་
འཕྲལ་འཕྲལ་དུ་གཉེན་པོས་ནོན་པ་བྱས་ཏེ། སྤོང་བ་ལ་བློ་གྲོས་དང་ནུས་
པ་དང་རྩོལ་བ་ཅི་ཡོད་ཀྱིས་བསྒྲིམས་ཤིང་སེམས་ཅན་ ཐམས་ཅད་བསམས་
ནས་འབད་པར་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ། ཞེས་གསོལ་བ་ཤུགས་དྲག་ཏུ་གདབ་བོ། །
གཉིས་པ། གཞན་གཅེས་འཛིན་གྱི་ཕན་ཡོན་བསམ་པ་ནི། དེ་ལས།
ཀུན་ལ་བཀའ་དྲིན་ཆེ་བར་བསྒོམ། །ཞེས་པ་ནས། ཞེས་གསོལ་བ་དྲག་ཏུ་
གདབ་བོ། །ཞེས་པའི་བར་གསུངས་ལ། དོན་ནི། བློ་སྦྱོང་དོན་བདུན་མའི་
རྩ་ཚིག་ལས། ལེ་ལན་ཐམས་ཅད་གཅིག་ལ་གདའ། །ཀུན་ལ་བཀའ་དྲིན་ཆེ་
བར་བསྒོམ། །ཞེས་གསུངས་ཏེ་མི་འདོད་པ་གང་བྱུང་མཐའ་དག་དང་རྒུད་
པ་ཐམས་ཅད་ཀྱི་རྩ་བ་ནི་བདག་གཅེས་འཛིན་འདི་ལ་ཐུག་པས། རང་རྒྱུད་
ཀྱི་གཅེས་འཛིན་འདི་དགྲར་བཟུང་ནས་ལེ་ལན་འདིའི་སྟེང་དུ་གདའ་བ་་་་་
དང་། མ་རྒན་སེམས་ཅན་ཀུན་རང་ལ་བཀའ་དྲིན་ཆེ་བར་བསྒོམ་དགོས་པ་
ཡིན་ཏེ། མ་རྒན་སེམས་ཅན་འདི་རྣམས་ཀྱིས་ཐོག་མ་མེད་པ་ནས་རང་གི་
455



ཀྱང༌། ང་ཡང་བྱས་ཏེ་བརྩེ་བས་བསྐྱངས་པས་བཀའ་དྲིན་ཤིན་ཏུ་ཆེ་བར་མ་་་་
ཟད། བླ་ན་མེད་པའི་བྱང་ཆུབ་ཐོབ་པའང་མ་རྒན་སེམས་ཅན་འདི་རྣམས་
ལ་རག་ལས་པ་ཡིན། དཔེར་ན། སྦྱིན་པ་ལ་མཚོན་ན་སྦྱིན་པའི་ཕར་ཕྱིན་
ཡོང་བ་ཡང་སྦྱིན་པའི་ཉམས་ལེན་ལ་རག་ལས་ཏེ། སྦྱིན་པ་གཏོང་ཡུལ་གྱི་
སེམས་ཅན་མེད་ན་སྦྱིན་པ་མེད་པ་དང༌། དེ་མེད་ན་སྦྱིན་པའི་ཕར་ཕྱིན་
ཡང་འབྱུང་བའི་གནས་མེད་ལ། སྦྱིན་པའི་ཕར་ཕྱིན་མེད་ན་རྒྱལ་སྲས་ཀྱི་
སྤྱོད་པ་མེད། རྒྱལ་སྲས་ཀྱི་སྤྱོད་པ་མེད་ན། དེའི་འབྲས་བུ་རྫོགས་པའི་བྱང་
ཆུབ་མེད་པས། བླ་མེད་བྱང་ཆུབ་ཀྱི་གོ་འཕང་འཐོབ་པའང་སེམས་ཅན་ལ་
རག་ལས་པས་སོ། །སྙིང་རྗེ་ཆེན་པོ་ལ་སྦྱར་ནའང་དེ་དང་འདྲ་སྟེ། སྡུག་
བསྔལ་གྱིས་མནར་བའི་སེམས་ཅན་མེད་ན་སྙིང་རྗེ་ཆེན་པོ་སྐྱེ་བའི་གཞི་མེད་
ལ། སྙིང་རྗེ་ཆེན་པོ་མེད་ན་བྱང་ཆུབ་ཀྱི་སེམས་སྐྱེ་བ་མེད། བྱང་ཆུབ་ཀྱི་
སེམས་མེད་ན་རྫོགས་པའི་བྱང་ཆུབ་འཐོབ་པའི་སྟོབས་མེད་པས་སོ། །
འཁོར་བའི་གནས་ཀྱི་ལུས་ཀྱང་མ་རྒན་སེམས་ཅན་རྣམས་གཅེས་པར་་་་་་་་
བཟུང་བ་ལས་འབྱུང་བ་ཡིན་ཏེ། ལུས་དེ་ནི་ཚུལ་ཁྲིམས་རྣམ་པར་དག་པ་
བསྲུང་བ་ལས་འབྱུང་བ་དང༌། ཚུལ་ཁྲིམས་ནི་དཔེར་ན་སོ་ཐར་གྱི་ཚུལ་
ཁྲིམས་ལ་མཚོན་ན། དེའི་ངོ་བོ་ནི། གཞན་གནོད་གཞི་དང་བཅས་པ་
སྤངས་པའི་སེམས་པ་དང་ས་བོན་ཅི་རིགས་ཞིག་ལ་སོ་ཐར་གྱི་ཚུལ་ཁྲིམས་
སུ་འཇོག དེས་ན་གཞན་གནོད་གཞི་དང་བཅས་པ་སྤོང་དགོས་ན།
སེམས་ཅན་གཞན་ཞིག་ཡོད་དགོས་ཏེ། གཞན་ལ་བརྟེན་ནས་གཞན་ལ་
4 56



གནོད་པ་སྤོང་བ་དེ་འབྱུང་ལ། གཞན་ལ་གནོད་པ་སྤོང་བ་དེ་ནི་སོ་ཐར་གྱི་
ཚུལ་ཁྲིམས་ཀྱི་ངོ་བོ་ཡིན་པས། འཁོར་བའི་གནས་ཀྱི་ལུས་ཀྱང་དེ་དག་ལས་
བྱུང་བ་ཡིན་ནོ། །འཁོར་བའི་གནས་ཀྱི་ལོངས་སྤྱོད་ཕུན་སུམ་ཚོགས་པ་
འཛོམས་པའང་དེའི་རྒྱུ་སྦྱིན་པ་གཏོང་བ་ལ་རག་ལས་པ་དང༌། དེ་ཡང་
སྦྱིན་པའི་ཡུལ་གྱི་སེམས་ཅན་ལ་རག་ལས་ཏེ། སེམས་ཅན་མེད་ན་སྦྱིན་པ་
གཏོང་སའི་གཞི་མེད་ལ། གཞི་དེ་མེད་ན་སྦྱིན་པའི་འབྲས་བུ་མེད། སྦྱིན་
པའི་འབྲས་བུ་མེད་ན། ལོངས་སྤྱོད་ཕུན་སུམ་ཚོགས་པ་འབྱུང་བའང་མེད་
པས། འཁོར་བའི་གནས་ཀྱི་ལུ ་ ་ལོངས་སྤྱོད་ཐམས་ཅད་ཀྱང་མ་རྒན་
སེམས་ཅན་རྣམས་གཅེས་པར་བཟུ ང་བ་ལས་བྱུང་བ་ཡིན་ནོ། །དེའི་ཚུལ་
སྤྱོད་འཇུག་ལས་ཀྱང་། འཇིག རྟེན་བདེ་བ་ཇི་སྙེད་པ། །དེ་ཀུན་གཞན་བདེ་
འདོད་ལས་བྱུང་། །འཇིག་ རྟེན་སྡུག་བསྔལ་ཇི་སྙེད་པ། །དེ་ཀུན་རང་བདེ་
འདོད་ལས་བྱུང་། །ཞེ ་གསུངས་ཏེ། འཇིག་རྟེན་ན་བདེ་བ་དང་ལེགས་
པའི་ཡོན་ཏན་གང་ཇི་སྙེད་ཅིག་ཡོད་པ་དེ་དག་ཐམས་ཅད་ནི་གཞན་གཅེས་
པར་བཟུང་ནས་དེ་ཐམས་ཅད་གནས་སྐབས་དང་མཐར་ཐུག་ཀུན་ཏུ་ཕན་
བདེ་ལ་སྦྱར་བར་འདོད་པའི་བསམ་པ་བཟང་བོ་ལས་བྱུང་བས་ན། གཞན་
གཅེས་འཛིན་ནི་ཕུན་སུམ་ཚོགས་པ་ཐམས་ཅད་ཀྱི་འབྱུང་གནས་ཡིན་ལ།
འཇིག་རྟེན་ན་སྡུག་བསྔལ་དང་ཉེས་པའི་སྐྱོན་གང་ཇི་སྙེད་ཅིག་ཡོད་པ་དེ་་་
དག་ཀུན་ནི་རང་གཅེས་པར་བཟུང་ནས་རང་ཉིད་འབའ་ཞིག་དུས་ཀུན་ཏུ་
བདེ་བའི་ཐབས་སུ་བྱ་མིན་ལ་འཇུག་པར་འདོད་པའི་བསམ་པ་དམན་པ་་་་
457



ན
”
ཅ
''
བ
.
： ཀ་
༡ ཁ་བྱུང་བ་ཡིན་པས་ན། རང་ ་གཅེས་འཛིན་ནི་རྒུད་པ་ཀུན་གྱི་སྒོ་ཡིན་པར་
སྤུངས་པས་ཚུལ་དེ་དང་། :་ལེགས་པར་བསམ་ན། མ་རྒན་སེམས་ཅན་
༢ མས་ ་ ག ཅེས་པ་དང་འཛིན་པཇི་བློ་ནི་སྤྱིར་བདེ་ལེགས་ཐམས་ཅད་ཀྱི་འབྱུང་
'' ན ཡིན་པ་དང་ ཀྱ ་ ་ ད་ཐེས་པ་ཆེན་པོའི་ལམ་གྱི་སྙིང་བོ་དང་རྩ ་བ་
སྟེ ཐེག་ཆེན་གྱི་ལམ་སྤྱི་སྙིང་བོ་དང་་རྩ་བར་གྱུར་པ་ནི་བྱང་ཆུབ་ཀྱི་སེམས་
ན་ ་པོ ་ མེ་ཡིན་ལ། བྱུང་་ཆུབ་ཀྱི་སེམས་དེ་གཞན་གཅེས་འཛིན་ལས་ བྱུང་
བོ༌ ་ཏེ་སེས་ཅ ་ ་ག ན་་རྣམས སྒྲིབ་གཉིས་ལས་སྐྱོབ་པར་འདོད་པ་་་
དང་དེ་སྐྱོབ་པའི་ཆེད་དུ་རང་གིས་བྱང་ཆུབ་འཐོབ་པར་འདོད་པའི་བློ་ཁྱད་
པར་བ་དེ། གཞི་མ་རྒན་སེམས་ཅན་རྣམས་གཅེས་པར་འཛིན་པ་ལས་སྐྱེ་
ད་གོས་པའི་ཕྱིར་རོ། །དེ་ཡང་དཔེར་ན་ཞིང་ས་ཤིན་ཏུ་གཤིན་པོ་སྟེ་རྡོ་
དང་ཟེགས་མ་ལ་སོགས་མེད་ཅིང་བརླན་ཡོད་པ་སོགས་ལོ་ཏོག་སྐྱེད་པའི་ཆ་
རྐྱེན་འཛོམས་པའི་ཞིང་ས་བཟང་བོ་ཞིག་ལ་ས་བོན་ཀྲུང་བོ་སྟེ་སྐྱོན་མེད་པ་
རུལ་བ་དང་གས་ཆག་མ་ཡིན་པའི་རང་འབྲས་མྱུ་གུ་སྐྱེད་ནུས་པའི་ནུས་པ་
ཆ་ཚང་བ་ལྡན་པའི་ས་བོན་ཕུན་སུམ་ཚོགས་པ་ཞིག་བཏབ་ནས་གཞན་གྱིས་
ཁྱེར་བཅོམ་ལ་སོགས་པའི་གནོད་པ་བསྲུངས་ཤིང་ཆུ་ལུད་སོགས་དྲངས་པ།
རྩྭ་ལྡུམ་བསལ་ནས་བསྐྱངས་ན་ནི་སྟོན་ཐོག་བཟང་བོ་མང་དུ་འབྱུང་བར་་་་
མཐོང་ནས་ཞིང་ས་དེ་ལ་རྩིས་མདངས་ཆེ་བས་ཆེས་ཆེར་གཅེས་སྤྲས་བྱེད་་་་་
པའི་དཔེ་དེ་བཞིན་དུ། མ་རྒན་སེམས་ཅན་གྱི་ཞིང་ས་ལ་བྱམས་སྙིང་རྗེ་
བྱང་ཆུབ་ཀྱི་སེམས་དང་ཕ་རོལ་ཏུ་ཕྱིན་པ་དྲུག བསྡུ་བའི་དངོས་པོ་བཞི་ཡི་



ས་བོན་གྲུང་བོ་བཏབ་ནས་ལེགས་པར་བསྲུངས་ཤིང་བསྐྱངས་ན་རང་་་་་་་
གཞན་ གྱི་དོན་གཉིས་མཐར་ ཕྱིན་པའི་སངས་རྒྱས་བཅོམ་ལྡན་འདས་ཀྱི་གོ་
འ ཕང འབྱུང་པར་མཐོང་བའམ་རྟོགས་ནས། སངས་རྒྱས་ལ་གཅེས་སྤྲས་
བྱས་པ་དེ་བཞིན་དུ་ཞིང་ས་ལྟ་བུའི་སེམས་ཅན་ལའང་ཆེས་ཆེར་གཅེས་སྤྲས་
བྱེད་པ་དང་། ཕངས་ཤིང་སྡིག་པ་ཡིད་དུ་འོང་བའི་རྣམ་པ་ཅན་དུ་བལྟས་
ན ས་གུས་པར་བྱ་དགོས་ཏེ། སྤྱོད་འཇུག་ལས། དེ་ཕྱིར་སེམས་ཅན་ཞིང་དང་
ནི། །རྒྱལ་བའི་ཞིང་ཞེས་ཐུབ་པས་གསུངས། །འདི་དག་མགུ་བྱས་མང་བོ་
ཞིག །འདི་ལྟར་ཕུན་ཚོགས་ཕ་རོལ་ཕྱིན། །སེམས་ཅན་རྣམས་དང་རྒྱལ་བ་
ལས། །སངས་རྒྱས་ཆོས་འགྲུབ་འདྲ་བ་ལ། །རྒྱལ་བ་གུས་བྱེད་དེ་བཞིན་དུ། །
སེམས་ཅན་ལ་མིན་ཅི་ཡི་ཚུལ། །ཞེས་གསུངས་ཏེ། གནོད་བྱེད་ཀྱི་དགྲ་
སོགས་ལ་བརྟེན་ནས་དགེ་བའི་ཚོགས་འབྱུང་ཞིང་འཕེལ་བ། དེའི་ཕྱིར་
བསོད་ནམས་ཀྱི་ས་བོན་རྒྱ་ཆེན་པོ་གདབ་པའི་ཞིང་ས་ལ་སེམས་ཅན་གྱི་་་་་
ཞིང་དང་རྒྱལ་བའི་ཞིང་ཞེས་བསོད་ནམས་གསོག་པའི་ཞིང་ཁྱད་པར་ཅན་
གཉིས་སུ་ངེས་ལ། བསོད་ནམས་ཀྱི་ཞིང་ས་དེ་གཉིས་ཀ་ལ་བརྟེན་ནས་
སངས་རྒྱས་ཀྱི་ཆོས་ཀྱི་ལོ་ཏོག་ཕུན་སུམ་ཚོགས་པ་འགྲུབ་པར་ཐུབ་པ་སངས་
རྒྱས་བཅོམ་ལྡན་འདས་ཀྱིས་གསུངས་པ་འདི་ནི་ལུང་གི་སྒོ་ནས་སངས་རྒྱས་
དང་སེམས་ཅན་གཉིས་བསོད་ནམས་ཀྱི་ཞིང་དུ་མཚུངས་པར་བསྟན་ལ།
རིགས་པའི་སྒོ་ནས་ཀྱང་འདི་ལྟར། སེམས་ཅན་ཐམས་ཅད་ལ་སངས་རྒྱས་
བཞིན་དུ་གུས་པས་བལྟ་བར་བྱ་རིགས་ཏེ། སེམས་ཅན་འདི་དགེ་སེམས་
459



མགུ་བར་བྱ་ནས་ཞེས་པའམ་ཡང་ན་སངས་རྒྱས་དང་སེམས་ཅན་དེའི་དགེ་
སེམས་མགུ་བར་བྱས་ནས་ཚོགས་བསགས་པའི་གང་ཟག་མང་བོ་ཞིག་སྔར་
ཡང་འདི་ལྟར་འཇིག་རྟེན་དང་འཇིག་རྟེན་ལས་འདས་པའི་ཕུན་སུམ་་་་་
ཚོགས་པའམ་དོན་གཉིས་ཕུན་སུམ་ཚོགས་པའི་ཕ་རོལ་ཏུ་ ཕྱིན་ནས་མངོན་
པར་རྫོགས་པར་སངས་རྒྱས་ཟིན་པའི་ཕྱིར། དེས་ན་སེམས་ཅན་ལ་ཕན་
བཏགས་པ་དང་རྒྱལ་བ་རྣམས་ལ་ཕྱག་མཆོད་སོགས་བྱས་པ་གཉིས་ཀས་་་་་
ཀྱང་འབྲས་བུ་སངས་རྒྱས་ཀྱི་ཆོས་སྟོབས་བཅུ་སོགས་རང་རྒྱུད་ལ་འགྲུབ་་་་
པའི་ཆ་ནས་ཁྱད་པར་མེད་པར་འདྲ་བ་ལ་རྒྱལ་བ་ལ་གུས་པ་སྐྱེད་པར་བྱེད་
པ་དེ་བཞིན་དུ་སེམས་ཅན་ལ་གུས་པར་བྱེད་པ་མིན་པ་འདི་ནི་ཅིའི་ཚུལ་་་་་
ལུགས་ཡིན་ཏེ། དེ་ལྟར་གུས་མི་གུས་ཀྱི་ཁྱད་པར་འབྱེད་པའི་ལུགས་དེ་ནི་
རིགས་པ་མ་ཡིན་པས་གཉིས་ཀ་ལ་བ སོད་ནམས་ཀྱི་ཞིང་མཉམ་པ་ཉིད་དུ་་་
བལྟས་ནས་གུས་པ་བསྐྱེད་པར་བྱ་རིགས་སོ། །ཞེས་གསུངས་པ་ལྟར་རོ། །
འཁོར་བའི་གནས་ཀྱི་བདེ་བ་ཐམས་ཅད་ཀྱང་མ་རྒན་སེམས་ཅན་འདི་
དག་ཉིད་ལས་འབྱུང་སྟེ། བདེ་འགྲོ་ལྷ་མིའི་ལུས་འ ཐོབ་པའང་མ་རྒན་
སེམས་ཅན་རྣམས་ལ་བརྟེན་ནས་འབྱུང་། རྟེན་དེ་ལ་ལོངས་སྤྱོད་པའང་མ་
རྒན་སེམས་ཅན་རྣམས་ལ་བསྟེན་ནས་འབྱུང་ངོ༌། །དེ་ལྟར་འབྱུང་བའི་རྒྱུ་
མཚན་ནི་སྤྱིར་སེམས་ཅན་ཐམས་ཅད་རང་གི་མ་རྒན་ཤ་སྟག་ཡིན་པས་དྲིན་
ཆེ་ཞིང་མ་ལན་རེ་ཙམ་བྱས་པ་མིན་པར་སེམས་ཅན་རེ་རེས་རང་གི་མ་བྱས་
ཏེ་ནུ་ཞོ་འཐུངས་པ་བསགས་ན་སྟོང་གསུམ་འདིར་མི་ཤོང་བ་དང༌། དེ་
460



བཞིན་དུ་ཟས་བྱིན་པ་དང་གོས་བྱིན་པ་དང་ནོར་བྱིན་པ་རྣམས་རེ་རེ་ནས་
བསགས་ནའང་སྟོང་གསུམ་འདིར་མི་ཤོང་བས་དྲིན་གྱིས་བསྐྱང ས་པ་ལ་་་་་་
ཚད་མེད་ཅིང་། དེར་མ་ཟད་བདེ་འགྲོའི་རྟེན་འཐོབ་བྱེད་ཀྱི་རྒྱུ་ནི་མངོན་
མཐོའི་ལས་ནི་ཚུལ་ཁྲིམས་ལས་གཞན་མེད་ཅེས་གསུངས་པ་ལྟར་ཚུལ་་་་་་་
ཁྲིམས་རྣམ་པར་དག་པ་ཡིན་ལ། ཚུལ་ཁྲིམས་དེ་བསྡུས་ན་སེམས་ཅན་ལ་
གནོད་འཚེ་སྤོང་བ་དེ་ཡིན་ཞིང་སེམས་ཅན་ལ་ཕན་སེམས་ཀྱིས་ནོར་བྱིན་པ་
དང་ཟས་སྐོམ་བྱིན་པ་རྣམས་ནི་ལོངས་སྤྱོད་འབྱུང་བའི་རྒྱུ་ཡིན་པས། ཡོན་
ཏན་དེ་དག་འབྱུང་བའི་གཞི་ནི་སེམས་ཅན་ལ་རག་ལས་པ་སྟེ་སེམས་ཅན་
གྱི་ཞིང་ས་ལ་བསོད་ནམས་ཀྱི་ས་བོན་བཏབ་པ་ལས་བདེ་འགྲོའི་རྟེན་འབྱུང་
བ་ཡིན་ནོ། །སྡུག་བསྔལ་ཐམས་ཅད་རང་གཅེས་འཛིན་ལས་བྱུང་བ་ཡིན་ཏེ།
སེམས་ཅན་གྱི་སྲོག་བཅད་པ་དང་སེམས་ཅན་ལ་མ་བྱིན་པར་ལེན་པ་དང༌
ཚིག་རྩུབ་སྨྲ་བ་སོགས་གནོད་འཚེ་བྱས་པ་ལས་ངན་འགྲོར་སྐྱེ་བར་གསུངས་
སོ། །དེ་ཡང་ཡུལ་སེམས་ཅན་ལ་དམིགས་ནས། གནོད་སེམས་སོགས་མི་དགེ་
བ་ཆེན་པོས་དམྱལ་བར་སྐྱེ། འབྲིང་གིས་ཡི་དྭགས་སུ་སྐྱེ། ཆུང་དུས་དུད་
འགྲོར་སྐྱེ་བར་གསུངས་པས་རང་ཉིད་དམྱལ་བར་ལྷུང་ནས་སྡུག་བསྔལ་ཇི་
སྙེད་ཅིག་མྱོང་བ་ཐམས་ཅད་རང་གཅེས་པར་བཟུང་ནས་གཞན་ཡལ་བར་
དོར་བ་ལས་བྱུང་བ་ཤ་སྟག་ཡིན་ནོ། །དེ་བཞིན་དུ་ཡི་དྭགས་སུ་སྐྱེས་ནས་
ལོ་བརྒྱར་ཆུ་ཐིགས་རེ་ཡང་མི་རྙེད་པར་བཀྲེས་ཤིང་སྐོམ་པའི་སྡུག་བསྔལ་་་་
ཚད་མེད་མྱོང་བ་ཡང་རང་གཅེས་པར་བཟུང་ནས་ལོངས་སྤྱོད་ལ་སེར་སྣས་
461



གཞན་ལ་ཅུང་ཟད་ཀྱང་ ་གཏོང་མི་ཕོད་པ་དང་། སེམས་ཅན་གྱི་རྫས་ལ་
བརྣབ་སེམས་དང་གཞན་གྱི་ལོངས་སྤྱོད་ལ་གནོད་པ་བྱས་པའི་འབྲས་བུ་་ ་
ིན་པ ས་ པ་ཞན་ཡལ་བར་དོར་ནས་རང་གཅེས་པར་འཛིན ་ ང་ ་འདི་འབའ་
ཞིག་གིས་བྱས་པ་ཡིན་ནོ། །
དེ་བཞིན་དུ་གཞན་ལ་ཁྱད་གསོད་ཀྱི་སྐྱོན་བརྗོད་ ་ ང་ ་ད་ ང༌ ་བ་འ ན་བསླུ་
བའི་བསམ་པས་རྫུན་དང་ཕྲ་མ་སོགས་བྱས་པས་དུད་འགྲོར་ལྷུང་ནས་་་་་་
བཀོལ་སྤྱོད་དང་རྨོངས་པའི་སྡུག་བསྔལ་ཚད་མེད་པ་འདི་བྱུང་བ་ཡིན་པས།
ངན་སོང་གི་སྡུག་བསྔལ་བཟོད་གླགས་མེད་པ་མྱོང་དགོས་པ་དེ་ཡང་གཞན་
ཡལ་བར་དོར་ནས་རང་གཅེས་པར་འཛིན་པ་འདི་འབའ་ཞིག་གིས་བྱས་པ་
ཡིན་ནོ། །བདེ་འགྲོའི་རྟེན་ཐོབ་ནས་ལོངས་སྤྱོད་ཕུན་སུམ་ཚོགས་པ་འབྱུང་
བ་ནི་སེམས་ཅན་གྱི་ཞིང་ལ་སྦྱིན་པའི་ས་བོན་བཏབ་པ་ཁོ་ན་ལས་འབྱུང་།
དབུལ་ཞིང་ཕོངས་པ་ནི་གཞན་ལ་ཕན་པའི་བསམ་པ་མེད་པར་རང་གཅིག་
པུའི་ཆེད་དུ་ལོངས་སྤྱོད་གསོག་པར་འདོད་ནས་སེར་སྣ་བྱས་པའི་མཐུ་ཁོ་ན་
ལས་འབྱུང་། རིགས་ཕུན་སུམ་ཚོགས་པར་སྐྱེ་བ་དང་དབང་ཆེ་བ་དང་ཀུན་
གྱིས་གོང་དུ་བཀུར་བའི་གནས་སུ་འགྱུར་བ་ནི་ཡུལ་སེམས་ཅན་ལ་ང་རྒྱལ་་་
དང་ཁྱད་གསོད་མེད་པར་གུས་པར་བྱས་པ་དང་། ལྷག་པར་ཕ་མ་དང་
འཇིག་རྟེན་གྱི་ཡ་རབས་རྣམས་དང་རང་ལས་རྒན་པ་རྣམས་དང་མཁན་་་་་
སློབ་སོགས་ཡུལ་ཁྱད་པར་ཅན་རྣམས་ལ་གུས་པར་རིམ་གྲོ་བྱས་པ་ལས་་་་་་
འབྱུང༌། རིགས་དམའ་བ་དང་ཀུན་གྱི་བྲན་དུ་གྱུར་པ་དང་ཚིག་མི་བཙུན་
462



སུ་དང་དབང་ཆུང་ཞིང་ཉམས་དམའ་བར་གྱུར་པ། དེ་དག་ཐམས་ཅད་ནི་
གཞན་ཀྱད་དུ་བསད་པ་ཁོ་ན་ལས་འབྱུང་བར་གསུངས། ཚ༌ སུས་པ་དང་
བརྒྱ་བྱིན་ལ་སོགས་པའི་གནས་ཐོབ་པའང་གཞན་ཀརྩེ ས་འཛིན་ཉི་ལ ། ་་་
འབྱུང་སྟེ། སེམས་ཅན་ལ་ཉེ་རིང་མེད་པའི་སེམ། ས་བ གྱོ་ཁ་ ་ ག ང་གྱུར། ད་
།་བསྒོམས་པ་ལས་ ཚངས་པའི་གནས་སུ་སྐྱེ་བར་མདོ་ལས་་་་་༌ གས ་ ། དེ་
ལྟར་འཁོར་བའི་ཀནས་ཀྱི་བདེ་སྐྱིད་ཐམས་ཅད་མ་རྒན་རྣ ། ས ་ ལས་འབྱུང་
བར་མ་ཟད། ཐར་པ་དང་ཐམས་ཅད་མཁྱེན་པ འི་ཏ།་འབྲས་བུ་དང་ །
བཅས་པ་ཐུམས་ཅད་ཀྱང་མ་རྒན་སེམས་ཅན་རྣམས་ཁོ་ན་ལས་འབྱུང་སྟེ་
ཐོག་མར་རྒྱལ་བའི་བསྟན་པ་དང་མཇལ་བ་ཡང་མ་རྒན་འདི་རྣམས་ཁོ་ནའི་
དྲིན་ཡིན། དེ་ཡང་ཚེ་འདིའི་མ་རྒན་གྱིས་རང་ཉིད་མངལ་དུ་བཟུང་ནས་
ཆུད་མ་ཟོས་པར་བསྐྱངས། མངལ་ནས་བཙས་ནས་ཀྱང་ན ལྔ་ ་མ་སོན་གྱི་
བར་དུ་སྡུག་བསྔལ། ་་གཏམ་ངན་ཐམས་ཅད་ཁྱད་དུ་བསད་དེ་དཀའ་བ་དུ་་་་
མས་བརྩེ་བས་བསྐྱངས་པའི་དྲིན་ལས་རྒྱལ་བའི་བསྟན་པ་རིན་པོ་ཆེ་དང༌་་་
མཇལ་བ་ཡིན་ནོ། །བསྟན་པ་དང་མཇལ་ནས་དགེ་སློང་གི་སྡོམ་པ་རྣམ་པར་
དག་པ་ཐོབ་པ་ཡང་མ་རྒན་སེམས་ཅན་རྣམས་ལ་རག་ལས་ཏེ། སེམས་ཅན་
རྣམས་དམིགས་ཡུལ་དུ་བྱས་ནས་གཞན་གནོད་གཞི་དང་བཅས་པ་ལས་་་་་
ལྡོག་སྟེ་ཕན་པའི་སེམས་བསྐྱེད་པ་ལས་སྡོམ་པ་འདི་འཐོབ་དགོས་པ་ཡིན་
ནོ། །ཐེག་པ་ཆེན་པོའི་ལམ་དུ་འཇུག་པ་ཡང་མ་རྒན་འདི་དག་ཉིད་ལ་རག་
ལས་ཏེ། ཐེག་པ་ཆེན་པོའི་ལམ་གྱི་རྩ་བ་ནི་བྱང་ཆུབ་ཀྱི་སེམས་རིན་པོ་ཆེ་
*
463



ཡིན་ལ། བྱང་ཆུབ་ཀྱི་སེམས་རིན་པོ་ཆེ་སྐྱེ་བ་ནི་སེམས་ཅན་གཅེས་འཛིན་
འདི་ཁོ་ན་ལ་རག་ལས་སོ། །ཡང་བྱང་ཆུབ་ཀྱི་སེམས་རིན་པོ་ཆེ་སྐྱེ་བ་ལ་སྙིང་
རྗེ་ཆེན་པོ་སྐྱེ་དགོས། དེ་ནི་མ་རྒན་སེམས་ཅན་རྣམས་དམིགས་ཡུལ་དུ་བྱས་
པ་ཁོ་ན་ལས་སྐྱེ་བ་ཡིན་ནོ། །སྙིང་རྗེ་ཆེན་པོ་སྐྱེ་བ་ལ་མ་རྒན་སེམས་ཅན་
རྣམས་ཡིད་དུ་འོང་ཞིང་གཅེས་ལ་ཕངས་པའི་རྣམ་པ་ཅན་གྱི་ཡིད་འོང་གི་་་་
བྱམས་པ་ངེས་པར་སྔོན་དུ་འགྲོ་དགོས་ཏེ། ཡིད་འོང་གི་བྱམས་པ་དེ་མེད་
པར་སྙིང་རྗེ་ཆེན་པོ་སྐྱེ་བའི་ཐབས་མེད་པ་དབུ་མ་སྒོམ་རིམ་ལས་གསུངས་་་་
ཤིང་རིགས་པ་དྲི་མ་མེད་པས་ཀྱང་འགྲུབ་པ་སྔར་བཤད་ཟིན་ལྟར་རོ། །
བདག་གཞན་མཉམ་བརྗེ་བྱང་ཆུབ་སེམས་སྦྱོང་འདི་ནི་ས་མཚམས་གང་་་་་་
ནས་ཉམས་སུ་ལེན་ཞེ་ན། རྒྱུ་འབྲས་མན་ངག་བདུན་གྱི་ནང་ནས་མར་ཤེས་
དྲིན་དྲན་དྲིན་གཟོ་དང་ཡིད་འོང་གི་བྱམས་པ་བཞི་སྔོན་དུ་སོང་ནས་མ་
རྒན་སེམས་ཅན་རྣམས་དམིགས་ཡུལ་དུ་བྱས་པའི་སྙིང་རྗེ་ཆེན་པོ་སྐྱེ་དགོས་
ཏེ། སྙིང་རྗེ་ཆེན་པོ་མེད་པར་བྱང་ཆུབ་ཀྱི་སེམས་རིན་པོ་ཆེ་སྐྱེ་ཐབས་མེད་
པས། བྱང་ཆུབ་ཀྱི་སེམས་རིན་པོ་ཆེ་སྐྱེ་བ་ནི་སེམས་ཅན་གཅེས་པར་འཛིན་
པ་ཁོ་ན་ལ་རག་ལས་སོ། །དེ་ལྟར་མ་རྒན་སེམས་ཅན་རྣམས་ལ་མ་བརྟེན་
པར་སེམས་ཅན་བདེ་བ་ལ་འགོད་འདོད་ཀྱི་བྱམས་པ་དང་སེམས་ཅན་སྡུག་
བསྔལ་དང་བྲལ་འདོད་ཀྱི་སྙིང་རྗེ་གང་ཡང་སྐྱེ་ཐབས་མེད་ལ། དེ་མེད་པར་
བྱང་ཆུབ་ཀྱི་སེམས་སྐྱེ་བའི་ཐབས་མེད་པས་ཐེག་པ་ཆེན་པོའི་ལམ་དུ་འཇུག་
པར་འདོད་ན། མ་རྒན་སེམས་ཅན་ལ་མ་བརྟེན་པར་འཇུག་ཐབས་མེད་དེ།
464



དེར་མ་ཟད་ཐེག་དམན་གྱི་ལམ་དུ་འཇུག་ནའང་སེམས་ཅན་ལ་མ་བརྟེན་་་་
པར་འཇུག་ཐབས་མེད་དེ། ཐེག་པ་མཆོག་དམན་གཉིས་ཀྱི་ལམ་ཐམས་
ཅད་གནད་དུ་བསྡུས་ན་ལམ་བསླབ་པ་གསུམ་དུ་འདུས་ལ། འོ་ན་བསླབ་པ་
གསུམ་ནི་ཐེག་པ་མཆོག་དམན་གཉིས་ཀའི་ལམ་དུ་གཏོགས་པ་ཡིན་ནམ་ཞེ་
ན། དེའི་ཁྱད་པར་ཀུན་སློང་གི་སྒོ་ནས་འཇོག་དགོས་ཏེ་བྱང་ཆུབ་ཀྱི་སེམས་
ཀྱིས་ཟིན་པའི་ལམ་བསླབ་པ་གསུམ་ནི་ཐེག་ཆེན་གྱི་ལམ་ཡིན་པ་དང་།
བྱང་ཆུབ་ཀྱི་སེམས་ཀྱིས་མ་ཟིན་པའི་བསླབ་པ་གསུམ་ནི་ཐེག་དམན་གྱི་ལམ་
དུ་གཏོགས་པ་ཡིན་ནོ། །བསླབ་པ་གསུམ་ལས་ཉོན་མོངས་དངོས་བུ་སྤོང་
བྱེད་ཀྱི་གཉེན་པོ་དང་འབྲས་བུ་མངོན་དུ་བྱེད་པའི་ཐབས་ནི་ཤེས་རབ་ཀྱི་་་
བསླབ་པ་སྟེ་བདག་མེད་རྟོགས་པའི་ལྟ་བའམ་སྟོང་ཉིད་རྟོགས་པའི་ལྟ་བ་དེ་
ཡིན། ཤེས་རབ་དེ་འབྱུང་བ་སྟེ་ཤེས་རབ་ལ་རྩལ་ཐོན་པ་དང་སྟོང་ཉིད་
རྟོགས་པའི་ལྟ་བ་རྒྱུད་ལ་སྐྱེ་བ་ལ་བསམ་གཏན་ལ་བརྟེན་པ་སྟེ་དཔྱད་སྒོམ་
དང་འཇོག་སྒོམ་གཉིས་ཀ་སྤེལ་མ་བྱས་ཤིང་གཙོ་བོ་འཇོག་སྒོམ་ལ་བརྟེན་་་་་
ནས་སྐྱེ་དགོས་པས་ཏིང་ངེ་འཛིན་གྱི་བསླབ་པ་ལ་བརྟེན་དགོས། ཏིང་ངེ་
འཛིན་གྱི་བསླབ་པ་རྒྱུད་ལ་སྐྱེ་བ་ལ་ཚུལ་ཁྲིམས་དགོས། སོ་ཐར་གྱི་ཚུལ་
ཁྲིམས་རྣམ་དག་འཐོབ་པ་དེ་ལ་སེམས་ཅན་དམིགས་ཡུལ་དུ་བྱས་ནས་་་་་་་
འཐོབ་དགོས་པས་གཞན་གནོད་གཞི་དང་བཅས་ལས་ལྡོག་པ་ཞེས་གསུངས་
སོ། །ཐེག་ཆེན་གྱི་ལམ་དུ་ཞུགས་ནས་ས་ལམ་རྫོགས་པ་ཡང་ཡུལ་སེམས་ཅན་
ཉིད་དེ་ཁོ་ན་ལ་རག་ལས་ཏེ། མ་རྒན་སེམས་ཅན་རྣམས་གཅེས་པར་བཟུང་
465



ནས་འདི་རྣམས་ལ་ལུས་ལོངས་སྤྱོད་དགེ་རྩ་གསུམ་བཏང་བས་སྦྱིན་པའི་་་་་་
ཕུར་ཕྱིན་རྫོགས་པར་འགྱུར། དེ་ཡང་ཡིན་ཏེ་སྦྱིན་པའི་ཕར་ཕྱིན་ཡིན་ན་
ཐེག་པ་ཆེན་པོའི་ལམ་ཡིན་པས་ཁྱབ་སྟེ། སྦྱིན་པའི་ཕར་ཕྱིན་གྱི་ས་མཚམས་
ནི་ཐེག་ཆེན་ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་དུ་འཇོག་་་་
དགོས་པའི་ཕྱིར། དེས་ན་སྦྱིན་པ་ཙམ་ནི་ ལམ་མ་ཞུགས་པ་ལའང་ཡོདཔ་ ང་
སྦྱིན་པའི་ཕར་ཕྱིན་ནི་ལམ་མ་ཞུགས་ང་ལ་ཡོད་ཐབས་མེད་པར་མ་ཟད་་་་
ཐེག་དམན་གྱི་ས་ནའང་མེད་དེ། དེ་བཞིན་དུ་ཕ བ ་ ཕྱིན་དྲུག་ཀའི་གང་ཡིན་
ཡང་ཐེག་པ་ཆེན་པོའི་ལམ་ཡིན་པས་ཁྱབ་བོ། །མ་རྒན་འདི་རྣམས་ད མིབ། ས་
ཡུལ་དུ་བྱས་ནས་གནོད་འཚེ་སྤངས་ཤིང་སྒོ་དུ་མ་ནས་ཕན་པ་བསྒྲུབས་པ། ས་
ཚུལ་ཁྲིམས་ཀྱི་ཕར་ཕྱིན་དང་། དེ་བཞིན་དུ་བཟོད་པ་ཡང་མ་རྒན་སེམས་
ཅན་རྣམས་དམིགས་ཡུལ་དུ་བྱས་ནས་བསྒྲུབ་དགོས་ཏེ་སེམས་ཅན་གྱི་་་་་་་
གནོད་པ་དེར་རང་གིས་བཟོད་པ་བྱས་ན་བཟོད་པའི་ཉམས་ལེན་དུ་འགྱུར་
ཏེ་བཟོད་པའི་ཕར་ཕྱིན་རྫོགས་པར་འགྱུར། བརྩོན་འགྲུས་ཀྱི་ཕར་ཕྱིན་ནི་
ཕར་ཕྱིན་ལྔ་ཀའི་གྲོགས་ཡིན་པས་སེམས་ཅན་རྣམས་དམིགས་ཡུལ་དུ་བྱས་
ནས་བསྒྲུབ་དགོས། ཐེག་པ་ཆེན་པོའི་ཐུན་མོང་མ་ཡིན་པ་སྟེ་བྱང་ཆུབ་ཀྱི་
སེམས་ཀྱིས་ཟིན་པའི་བསམ་གཏན་ཡང་སེམས་ཅན་རྣམས་དམིགས་ཡུལ་དུ་
བྱས་ནས་བསྒྲུབ་དགོས། ཤེས་རབ་ཀྱི་ཕ་རོལ་དུ་ཕྱིན་པ་སྟེ་ཕ་རོལ་དུ་ ཕྱིན་
བྱེད་དང་ཕྱིན་ཟིན་པ་གཉིས་ཀའང་སེམས་ཅན་དམིགས་ཡུལ་དུ་བྱས་ནས་
བསྒྲུབ་དགོས་སོ། །
466



བ
，
h=
སྟེན་
མདོར་ན་ཐེའུ་ པས་མཆོག་དམན་ནམ་ཉན་ཐོས་རང་རྒྱལ་བྱང་སེམས་་་་
ཐམས་ཅད་ཀྱི་དབང་དུ་བ '' ང་བའི་ལམ་ལྔ་དང་ས་བཅུ་བོ་མཐའ་དག་ཀྱང་
མ་རྒན་སེམས་ཅན ་འ དི ་ ལ་བརྟེན་ན ས་བ ས པ ་ང་ ཚུལ་ ག་དེ ཐེག་པ་ཆེན་པོའི་
ལམ་འབྲས་བུ་དང་བཅས་པ་ཐམས་ཅད་སེམས་ཅན་ལ་བརྟེན་ནས་འབྱུང་
དགོས་ལ། དེ་ལྟར་བརྟེན་དགོས་པའི་རྒྱུ་མཚན་ནི་ཐེག་ཆེན་གྱི་ལམ་འབྲས་
བུ་དང་བཅས་པ་རྒྱུད་ལ་སྐྱེ་བ་ནི་བྱང་ཆུབ་ཀྱི་སེམས་དང་སྙིང་རྗེ་ཆེན་པོ་་་་
བྱམས་པ་ཆེན་པོ་ལ་བརྟེན་དགོས་པ་ཡིན། ས་ལམ་གྱི་རྟོགས་པ་རྫོགས་པ་
མྱུ ར་བུལ་དེ་ཡང་བྱམས་པ་ཆེན་པོ་དང་སྙིང་རྗེ་ཆེན་པོ་བྱང་ཆུབ་ཀྱི་སེམས་
དྲག་ཞན་བཅས་ཀྱི་དབང་གིས་ལམ་ལ་མྱུར་བུལ་བྱུང་བའོ། །ཐེག་པ་ཆེ་ཆུང་
གཉིས་ཀའི་གང་གི་ལམ་ཡིན་པའི་ཁྱད་པར་ཡང་མ་རྒན་སེམས་ཅན་རྣམས་
གཅེས་པར་འཛིན་པ་འདིའི་སྟེང་ནས་འབྱེད་པ་ཡིན་ཏེ། རང་གཅེས་པར་
འཛིན་པའི་བསམ་པ་དང་སྦྱོར་བ་ཀུན་ཡལ་བར་དོར་ནས་མར་གྱུར་སེམས་
ཅན་རྣམས་གཅེས་པར་འཛིན་པའི་བསམ་པ་ཤུགས་ཅི་ཙམ་དྲག་པ་དེ་ཙམ་
གྱིས་ས་ལམ་མྱུར་བས་ན་བསམ་པ་ཤུགས་དྲག་པོས་བྱང་ཆུབ་ཏུ་སེམས་་་་་
བསྐྱེད། སྒོ་གསུམ་གྱི་བྱ་བ་གང་དང་གང་ཡིན་ཡང་སེམས་ཅན་གྱི་དོན་ཁོ་ན་
ལ་དམིགས་ནས་བྱེད་པ་ཞིག་ལ་ཐེག་པ་ཆེན་པོ་བ་ཞེས་བརྗོད། བསམ་པ་
དེ་འདྲ་མེད་པར་རང་གཅིག་པུ་ཅི་ཐར་བྱེད་པ་ཞིག་ལ་ཐེག་དམན་པ་ཞེས་
བརྗོད་པ་དང༌། ས་བཅུ་དང་ལམ་ལྔ་སྟེ་ཚོགས་ལམ་སྦྱོར་ལམ་མཐོང་ལམ།
སྒོམ་ལམ། མི་སློབ་པའི་ལམ་རྣམས་རིམ་པ་བཞིན་དུ་བགྲོད་པ་རྫོགས་ནས་
467



འབྲས་བུ་སངས་རྒྱས་ཀྱི་གོ་འཕང་ཐོབ་པའི་ཚེ་ནའང་མ་རྒན་སེམས་ཅན་ཁོ་
ན་ལ་བརྟེན་དགོས། དེ་ཅིའི་ཕྱིར་བརྟེན་ཞེ་ན། སངས་རྒྱས་འཇིག་རྟེན་
དུ་བྱོན་པ་ཡང་སེམས་ཅན་གྱི་དོན་ཁོ་ནའི་ཆེད་དུ་འབྱོན་རྒྱུ་མ་ག ཏོ གས། །
སེམས་ཅན་ཞེས་པ་ཞིག་གཏན་ནས་མེད་པ་ཡིན་ན་སངས་རྒྱས་འཇིག་རྟེན་
དུ་བྱོན་པ་ལ་དགོས་པ་མེད་ཅིང་འབྱོན་ཀྱང་མི་སྲིད་པ་ཡིན་ནོ། །ཆོས་
ཀྱི་འཁོར་ལོ་བསྐོར་བ་ཡང་སེམས་ཅན་གྱི་དོན་ཁོ་ན་ལ་དམིགས་ཏེ་བསྐོར།
མདོར་ན་སེམས་ཅན་ལ་མ་དམིགས་པར་སངས་རྒྱས་ཀྱི་མཛད་པ་གང་ཡང་
འབྱུང་བའི་རྒྱུ་མེད། ད་ལྟ་རང་ཅག་རྣམས་སངས་རྒྱས་ཀྱི་སྐུ་ལ་མཆོད་པ་
འབུལ་ཞིང་གུས་པར་བྱེད་པ། རང་ཉིད་ཀྱི་སྡུག་བསྔལ་ཞི་བ་དང་བདེ་བ་
འབྱུང་བ་དང་། ཁྱད་པར་ཐེག་པ་ཆེན་པོའི་ས་ལམ་འབྲས་བུ་དང་བཅས་པ་
གང་ལས་འབྱུང་བའི་རྒྱུ་སངས་རྒྱས་དང་སེམས་ཅན་གཉིས་ལ་ཁྱད་པར་་་་་
མེད་ཅིང་། དེ་ལས་ཀྱང་ཐེག་ཆེན་གྱི་ས་ལམ་འབྲས་བུ་དང་བཅས་པ་རྒྱུད་ལ་
འབྱུང་བའི་རྒྱུ་སེམས་ཅན་རྣམས་གཙོ་བོར་འཛིན་པ་འདི་ཡིན་ལ། མ་རྒན་
སེམས་ཅན་རྣམས་ཁྱད་དུ་གསོད་ཅིང་ཡལ་བར་འདོར་བ་འདི་ཆེས་བླུན་པ་
ཡིན་ཏེ། སངས་རྒྱས་ཀྱི་གོ་འཕང་འགྲུབ་པའི་རྒྱུ་དེ་ལ་ཁྱད་དུ་གསོད་པ་
དང་། དགྲར་འཛིན་པ། རྣམ་པ་ཀུན་ནས་མི་མཐུན་པར་བཟུང་ནས། རྒྱུ་དེ་
དག་གཞན་ཞིག་ནས་འབྱུང་བར་གྱུར་ཅིག་ཅེས་སྨོན་ལམ་འདེབས་པ་འདི་
བས་བླུན་ཞིང་རྨོངས་པ་ཞིག་ག་ལ་ཡོད་དེ་མེད་དོ། །ཆོས་ཡང་དག་པར་
སྡུད་པའི་མདོ་ལས། སེམས་ཅན་གྱི་ཞིང་ནི་སངས་རྒྱས་ཀྱི་ཞིང་སྟེ། སངས་
468



རྒྱས་ཀྱི་ཞིང་དེ་ལས་སངས་རྒྱས་ཀྱི་ཆོས་རྣམས་འཐོབ་པར་འགྱུར་གྱི་དེ་ནི་་་
ལོག་པར་བསྒྲུབ་པར་མི་རིགས་སོ་ཞེས་གསུངས་ཏེ། སེམས་ཅན་གྱི་ཞིང་དེ་
ནི་སངས་རྒྱས་ཀྱི་ཞིང་སྟེ་སངས་རྒྱས་ཀྱི་གོ་འཕང་གང་ལས་འཐོབ་པའི་རྒྱུ་་་
ཡིན་ཏེ། སངས་རྒྱས་ཀྱི་སྐུ་གསུང་ཐུགས་འཕྲིན་ལས་ཀྱི་ཡོན་ཏན་ཐམས་
ཅད་སེམས་ཅན་ཁོ་ན་ལ་བརྟེན་ནས་འབྱུང་ཞིང་། སངས་རྒྱས་ཀྱི་ཞིང་
མ་རྒན་སེམས་ཅན་ལ་བརྟེན་ནས་སངས་རྒྱས་ཀྱི་ཆོས་རྣམས་འ ཐོབ་པར་་་་་
འགྱུར་རོ། །དེས་ན་སེམས་ཅན་ལ་གཅེས་པར་བཟུང་ནས་ཕན་འདོགས་
པ་མ་གཏོགས་ལོག་པར་སྟེ་གནོད་པ་སྒྲུབ་པའམ་ཡལ་བར་འདོར་བ་སོགས་
གཏན་ནས་བྱ་མི་རིགས་སོ་ཞེས་གསུངས་སོ། །དེས་ན་ཉམས་སུ་ལེན་པའི་
སྐབས་སུ་གོང་དུ་བརྗོད་མ་ཐག་པའི་ཚུལ་དེ་དག་ལ་ཡང་ཡང་བསམས་པ་
སྟེ་ལན་རེ་གཉིས་སམ་དུ་མ་བསམས་པ་ཙམ་གྱིས་མི་ཆོག་པར་རྩོལ་མེད་ཀྱི་
མྱོང་བ་ཐོན་རག་གི་བར་དུ་བསམ་དགོས་སོ། །འོ་ན་རྩོལ་མེད་ཀྱི་མྱོང་བ་དེ་
དུས་ནམ་ཞིག་གི་ཚེ་ཐོན་པར་འོང་ཞེ་ན། དེ་ནི་ཉམས་ལེན་མཛད་པ་པོ་
རང་རང་གི་སྒྲུབ་པའི་རྩོལ་བ་ལ་རག་ལས་པས། དེའི་གྲོགས་ཡན་ལག་
ཚོགས་བསགས་སྒྲིབ་སྦྱོང་གིས་རྒྱབ་ཁྱོགས་པར་བྱས་ནས་བསམས་ན་དུས་་་
རིང་ཐུང་ནི་སྒྲུབ་པ་པོའི་རྩལ་ལྟར་ཐོན་པར་འོང་སྟེ་དཔེར་ན། མཉམ་མེད་
ཇོ་བོ་ཆེན་པོ་གསེར་གླིང་དུ་ཕེབས་ནས་བླ་མ་གསེར་གླིང་བའི་མདུན་ནས་་་
བྱང་ཆུབ་སེམས་སྦྱོང་གི་གདམས་པ་འདི་ལོ་བཅུ་གཉིས་སུ་གསན་པའི་རྣམ་
ཐར་ཡོད་ལ། དེ་ཡང་ཇོ་བོ་ཆེན་པོ་ལ་ད་ལྟའི་གཞུང་དོན་ངོ་སྤྲོད་པའི་
469



རྟ་མཆུན་ འ མ
: པེ་ཁྲིད་བྱས་པ་ལྟར་ངོ་མ་འཕྲོད་པ འ མ་མ་གོ་བ་ལྟ་ང་ ་ བ ཏན་མ་ན་རེ།
་ཁས་ཁྱད་ཀྱི་དབང་དུ་བ ཏང ་ན་མཉམ་མེད་ཇོ་བོ་ཆེན་པོ་བླ་མ་ཀསེ བ ་ ་ ་
ངང ་བ་ལས་ཀྱང་མཁས་པ་ཆེན ་པོ ་ཡིན འོ་ན་ལོ་བཅུ་གཉིས་ཀྱི་བར་
་་སྦྱོངས་ཤེ་ན། བླ་མ་གསེར་གླིང་ ་ ང་ ས་ ངང་ཆུང་ ་སམ། ས་སྦྱོང ་ ་ ་ ས་
པའི་རྒྱུན་ངོ་བོ་ཆེན་པོ་པ་གན ང་ ་ ། ངོ་པོ ས ་ པགངས་ང ན་ ངང རང ་ ཀྱི་
ང་བ་ལ་བ ཀལ་ཞིང་མྱོང་འདོན་བྱས་ནས། མྱོང་བ་མཐིལ་ཕྱིན་པ་ང་ན མ ་
ཐོན་གྱི་བར་དུ་སྒུག་པས་དབུ་སྔས་སྦྲེལ་ནས་ལོ་བཅུ་གཉིས་སུ་གསན་པ་་་་་
ལྟར། རང་ཡལ་བར་དོར་ཏེ་གཞན་གཅེས་པར་འཛིན་ཅིང་། རང་གི་ལུས་
ལོངས་སྤྱོད་དགེ་རྩ་དང་བཅས་པ་སེམས་ཅན་ལ་གཏོང་ཞིང་གཏོང་འདུན་
གྱི་བློ་དེ་ཡང་མང་དུ་སྦྱང་བར་བྱ་དགོས། དེ་ཡང་བསམ་པ་སྦྱང་བ་ཙམ་
གྱིས་མི་ཆོག་གི་བསམ་པ་ཇི་ལྟར་སྦྱོང་བ་དེ་བཞིན་དུ་ལག་ལེན་ལའང་ཅི་་་་་
ཐེབས་བྱ་དགོས། སེམས་དཔའ་ཆེན་པོ་རྣམས་ཀྱི་མཛད་པ་ལྟར་ལུས་
དངོས་སུ་གཏོང་བ་སོགས་རེ་ཞིག་མ་ནུས་ཀྱང་རང་གི་ནུས་པ་དང་བསྟུན་་་
ནས་སེམས་ཅན་ལ་ཆོས་དང་ཟང་ཟིང་གི་ཕན་ཐོགས་ཅི་འགྲུབ་བྱ། སྤྱོད་
ལམ་ཐམས་ཅད་དུ་དྲན་ཤེས་དང་ལྡན་པས་སེམས་ཅན་ལ་གནོད་པའི་་་་་་
བསམ་སྦྱོར་མཐའ་དག་སྤོང་ཞིང་ཕན་པའི་ཐབས་སུ་ཅི་འགྱུར་བྱ། སེམས་
ཅན་མིག་གིས་མཐོང་བའི་ཚེ་ནའང་འདི་དག་བདག་གི་དྲིན་ཅན་གྱི་མ་ཡིན་
ནོ་སྙམ་པ་དང་འདི་ལ་བརྟེན་ནས་བདག་གི་བྱང་ཆུབ་ཀྱི་ཚོགས་རྫོགས་པར་
འགྱུར་བས་བདག་གི་བསོད་ནམས་ཀྱི་ཞིང་ངོ་སྙམ་དུ་བྱམས་པ་དང་གུས་་་་
470



པའི་སེམས་ཀྱིས་བལྟ་ཞིང་སེམས་ཅན་འདི་དག་མགུ་བར་བྱས་ན་རྒྱལ་བ་་་་
སྲས་པ ཅས་ཀྱང་མགུ་བར་འགྱུར་རོ སྙམ་ དུ་ ་ཡང་ཡང་བསམ་པར་བྱ།
པགཞན་ཡང་མ་རྒན་སེམས་ཅན་རྣམས་མགུ་བར་བྱས་ན་རྒྱལ་བ་དགྱེས་ཤིང་
༤ ས་པན ་ལ་གནོད་པ་བྱས་ན་མི་ད་སྐྱེས་པ་དང༌ ་ ། ཨིན་སེམས་ཅན་རྣམས་
ལ་བྱམས་སྙིང་རྗེ་བསྐྱེད་ན་རྒྱལ་བ་ད་གྱེས་པའི་མཆོད་་པར་འགྱུར་ཞིང་། མ་
རྒན་སེམས་ཅན་རྣམས་ལ་གནོད་སེམས་བསྐྱེད་ཅིང་ལྟོས་མེད་དང་ཁྱད་་་་་་
པསོད་བྱས་ན་དོན་གྱིས་སངས་རྒྱས་ལ་ལྟོས་མེད་དང་ཁྱད་གསོད་བྱས་པར་
འགྱུར་བ་དང་མ་རྒན་སེམས་ཅན་རྣམས་ལ་ཕན་སེམས་བསྐྱེད་ན་སངས་་་་
རྒྱས་མཆོད་པའི་མཆོག་ཏུ་འགྱུར་ཞིང༌། སེམས་ཅན་ལ་ཕན་པའི་བསམས་
པས་ཀུན་ནས་བསླངས་ཏེ་མཆོད་པ་ཆུང་ངུ་ཞིག་ཕུལ་བའང་མཆོད་པའི་་་་་་
ཚོག ས་ཆེན་པོར་འགྱུར་ལ། སེམས་ཅན་ལ་གནོད་སེམས་བསྐྱེད་ནས་སངས་
རྒྱས་ལ་མཆོད་པ་རླབས་ཆེན་པོ་ཅི་ཕུལ་ཡང་དགྱེས་པར་མི་འགྱུར་བ་དང་་་
ཐུབ་པས་བསྐལ་བ་གྲངས་མེད་མང་བོར་ཚོགས་བསགས་པ་དང་། ནོར་
ལོངས་སྤྱོད་ཐམས་ཅད་སྦྱིན་པར་བཏང་བ་དང་། སྐུ་ལུས་སྦྱིན་པར་བཏང་
བ་གྲངས་མེད་པ་བྱས་པ་ཐམས་ཅད་སེམས་ཅན་གྱི་དོན་ཁོ་ནར་མཛད་པ་་་
དང༌། མཐར་སངས་རྒྱས་པའང་སེམས་ཅན་གྱི་དོན་ཁོ་ན་ཡིན་པ་དང༌།
ཆོས་གསུངས་པ་སོགས་མཛད་པ་ཐམས་ཅད་སེམས་ཅན་གྱི་དོན་ཁོ་ནར་་་་་
མཛད་པ་ཡིན་པས། སེམས་ཅན་ལ་གནོད་པ་བྱས་ན་དོན་གྱིས་ཐུབ་པའི་
དབང་བོ་ལ་གནོད་པ་བྱས་པ་དང་སེམས་ཅན་ལ་ཕན་པ་བྱས་ན་དོན་གྱིས་
471



ཐུབ་པའི་དབང་བོ་ལ་ཕན་པ་བྱས་པ་ཡིན་ནོ། །དེས་ན་སྟོན་པ་བཅོམ་ལྡན་
འདས་ཐུབ་པའི་དབང་བོ་ཐུགས་དགྱེས་པ་ཞིག་བྱ་འདོད་ན་མ་རྒན་སེམས་
ཅན་རྣམས་གཅེས་པར་འཛིན་དགོས་པའི་ཚུལ་ནི་རྒྱལ་བ་བཅོམ་ལྡན་་་་
འདས་རང་ཉིད་ཀྱི་ཞལ་ནས་གསུངས་པའི་སེམས་ཅན་མགུ་བའི་ཚིགས་་་་་་
བཅད་ལས་འབྱུང་བ་ལྟར་རོ། །དེས་ན་ནམ་མཁའི་མཐའ་དང་མཉམ་པའི་
སེམས་ཅན་འདི་དག་གིས་ནི་རང་གི་གནས་སྐབས་ཀྱི་འདོད་དོན་ཐམས་་་་
ཅད་སྟེར་བ་དང་མཐར་ཐུག་གི་འདོད་དོན་ཐམས་ཅད་ཀྱང་སྟེར་བས་ན་་་་་
ཡིད་བཞིན་གྱི་ནོར་བུ་ལྟ་བུ་ཡིན་པར་བསམ་དགོས་ཏེ། སློབ་དཔོན་ཀླུ་སྒྲུབ་
ཀྱི་ཞལ་ནས། འདི་དག་ཡིད་བཞིན་ནོར་བུ་སྟེ། །བུམ་པ་བཟང་ཡིན་འདོད་
འཇོའི་བ། །དེ་ཕྱིར་ལྷ་དང་བླ་མ་བཞིན། །དེ་དག་བསྟེན་པར་བྱ་བ་ཡིན། །
གསུངས་ཏེ། མ་རྒན་སེམས་ཅན་འདི་དག་ནི་ཡིད་བཞིན་གྱི་ནོར་བུ་ལྟ་བུ་
དང་བུམ་པ་བཟང་བོ་ལྟ་བུ་དང་། འདོད་འཇོའི་བ་ལྟ་བུ་དང༌། ཡི་དམ་གྱི་
ལྷ་ལྟ་བུ་དང་རང་ཉིད་ཀྱི་བླ་མ་ལྟ་བུ་ཡིན་པས། རང་གི་བླ་མ་དང་ལྷག་
པའི་ལྷ་ཇི་ལྟར་བསྟེན་པ་བཞིན་དུ་མ་རྒན་སེམས་ཅན་འདི་དག་བསྟེན་པར་
བྱ་དགོས་སོ། །མཉམ་མེད་ཇོ་བོ་རྗེའི་ཞལ་ནས། དཀོན་མཆོག་གསུམ་དང༌།
ཡི་དམ་གྱི་ལྷ་དང་བླ་མ་རྣམས་དང་འགྲོ་བ་རྒྱུད་ལྔས་བསྡུས་པའི་མ་རྒན་་་་་
རྣམས་ངའི་ལྷ་དང་ཇོ་བོ་ཡིན་གསུངས་པའི་དོན་ནི་དཀོན་མཆོག་རིན་པོ་ཆེ་
རྣམ་པ་གསུམ་པོ་དང་ཡི་དམ་གྱི་ལྷ་དང་བླ་མ་བཀའ་དྲིན་ཅན་རྣམས་དང་
འགྲོ་བ་རྒྱུད་ལྔས་བསྡུས་པ་སྟེ་དམྱལ་བ། ཡི་དྭགས། དུད་འགྲོ། ལྷ་མི་
472



བཅས་ཀྱིས་བསྡུས་པའི་མ་རྒན་སེམས་ཅན་རྣམས་ནི་ངའི་སྐྱབས་གནས་ཀྱི་
ལྷ་དང་ཇོ་བོ་སྟེ་ཨ་ཁུ་ཡིན་ཞེས་གསུངས། དགེ་བཤེས་གླང་རི་ཐང་བའི་བློ་
སྦྱོང་ཚིག་བརྒྱད་མ་ལས། བདག་ནི་སེམས་ཅན་ཐམས་ཅད་ལ། །ཡིད་བཞིན་
ནོར་བུ་ལས་ལྷག་པའི། །དོན་མཆོག་སྒྲུབ་པའི་བསམ་པ་ཡིས། །རྟག་ཏུ་
གཅེས་པར་འཛིན་པར་ཤོག །ཅེས་གསུངས་པ་སྟེ། བདག་ནི་ནམ་མཁའི་
མཐའ་དང་མཉམ་པའི་མར་གྱུར་པའི་སེམས་ཅན་ཐམས་ཅད་ལ་ཡིད་་་་་་་་
བཞིན་ནོར་བུ་ལས་ཀྱང་ལྷག་པའི་དོན་མཆོག་སྒྲུབ་པའི་བསམ་པ་སྟེ། ཕན་
བདེ་ཐམས་ཅད་སེམས་ཅན་ལ་བརྟེན་ནས་འབྱུང་བ་དང་། ཐེག་པ་ཆེན་
པོའི་ལམ་འབྲས་བུ་དང་བཅས་པ་མཐའ་དག་ཀྱང་མ་རྒན་སེམས་ཅན་ཁོ་ན་
ལ་བརྟེན་ནས་འབྱུང་བ་ཤ་སྟག་ཡིན་པས། དེ་ཀུན་གྱི་འབྱུང་གནས་
དམ་པ་མ་རྒན་སེམས་ཅན་རྣམས་རྟག་ཏུ་གཅེས་པར་འཛིན་པར་ཤོག་ཅེས་
གསུངས་པ་ལྟར་རོ། །འདིར་སེམས་ཅན་རྣམས་ཡིད་བཞིན་གྱི་ནོར་བུ་ལྟ་
བུར་གསུངས་པ་ནི། གནས་སྐབས་ཀྱི་འདོད་དོན་སྒྲུབ་པ་ལ་འདྲ་བའི་
དཔེར་བླངས་པ་ཙམ་ཡིན་གྱི། མཐར་ཐུག་གི་དོན་སྒྲུབ་པ་ལ་ཡིད་བཞིན་
ནོར་བུ་ལས་ཀྱང་ཆེས་ཆེར་ལྷག་པ་ཡིན་ཏེ། ཡིད་བཞིན་ནོར་བུས་ཚེ་འདིའི་
འཚོ་བའི་ལོངས་སྤྱོད་ཙམ་སྒྲུབ་པ་མ་གཏོགས། མཐར་ཐུག་སྒྲིབ་པ་སྤོང་
བ་དང་བྱང་ཆུབ་སྒྲུབ་པ་གཏན་ནས་འབྱུང་མི་སྲིད་ལ། མ་རྒན་སེམས་
ཅན་རྣམས་ལ་བརྟེན་ནས་རང་ཉིད་ཀྱི་སྒྲིབ་པ་སྤོང་བ་དང་བྱང་ཆུབ་འཐོབ་
པའང་འབྱུང་བ་ཡིན་པས། འདིར་ཡིད་བཞིན་ནོར་བུ་ནི་དཔེ་ཅན་དོན་
473



མཆོག་སྒྲུབ་པའི་མ་རྒན་སེམས་ཅན་རྣམས་མཚོན་བྱེད་ཀྱི་དཔེར་ཆུང་བས་
མི་འོས་པ་ལྟ་བུར་འདུག་གོ །དེ་ཡང་གནས་སྐབས་སུ་ཚེ་རིང་བ་དང་ནད་
མེད་པ། ལོངས་སྤྱོད་ཕུན་སུམ་ཚོགས་པ་ཐོབ་པའི་ཆ་ནས་མ་རྒན་སེམས་
ཅན་རྣམས་དང་ཡིད་བཞིན་ནོར་བུ་གཉིས་ཀ་འདྲ་སྟེ། ཡིད་བཞིན་གྱི་ནོར་
བུ་རིན་པོ་ཆེའི་རྒྱལ་མཚན་ཏེ་བདེ་མཆོག་གི་མཆོད་ཕྲེང་དུ་བསྟན་པའི་ཉ་
སྤུ་རྒྱས། ཆུ་སྲིན་མ་ཀ་ར། སེངྒེ་རྐང་ལག་བརྒྱད་པ་གསུམ་གྱི་རི་མོས་མཚན་
པའི་དར་རྩེ་གསུམ་པ་སྲོག་ཆགས་ཀྱི་མཚན་མ་ཅན་དེའི་རྩེ་མོ་ལ་བཀོད་དེ་
མཆོད་ཅིང་གསོལ་བ་བཏབ་ན་ཚེ་རིང་ནད་མེད་ལོངས་སྤྱོད་ཐམས་ཅད་
འགྲུབ་པ་བཞིན་དུ། རང་ཡལ་བར་དོར་ནས་གཞན་གཅེས་པར་བཟུང་
སྡེ་མ་རྒན་སེམས་ཅན་རྣམས་མཆོད་ན་ཚེ་རིང་ནད་མེད་ལོངས་སྤྱོད་ཐམས་
ཅད་འབད་མེད་ཏུ་འགྲུབ་སྟེ། བདག་བས་གཞན་གཅེས་པར་འཛིན་པའི་
སེམས་དཔའ་ཆེན་པོ་རྣམས་ལ་ལྷ་ཆེན་ཚངས་པ་དང་བརྒྱ་བྱིན་ལ་སོགས་པ་
ལྷ་མཐུ་བོ་ཆེ་རྣམས་དང༌། ཀླུའི་རྒྱལ་བོ་དགའ་བོ་དང་འཇོག་པོ་ལ་སོགས་
པ་ཐམས་ཅད་ཀྱང་ཞབས་ཀྱི་དྲུང་དུ་ལྷགས་ནས་གཙུག་གི་ནོར་བུས་ཞབས་
ཀྱི་མཐིལ་ལ་གཏུག་ཅིང་། ལྷ་དང་ཀླུ་ལ་སོགས་པའི་ལོངས་སྤྱོད་མཐའ་དག་
གིས་མཆོད་པར་བྱེད་པའི་རྣམ་ཐར་ཡོད་ན། མིའི་གནས་ཀྱི་ལོངས་སྤྱོད་
ཚམ་འགྲུབ་པ་ལྟ་ཅི་སྨོས། ཡིད་བཞིན་གྱི་ནོར་བུ་མཆོད་པས་ཚེ་འདིའི་
ངས་སྤྱོད་ཙམ་འགྲུབ་ཀྱི། ཚེ་རབས་ཕྱི་མར་ནི་གང་ཡང་ཕན་པ་མེད་དེ།
འཆི་བའི་ཚེ་ཡིད་བཞིན་གྱི་ནོར་བུ་འབུམ་ཕྲག་ཡོད་ཀྱང་གཅིག་ཀྱང་ཁྱེར་་་་་
474



དབང་མེད་པར་རྣམ་ཤེས་འདི་གཅིག་པུ་འཇིག་རྟེན་ཕ་རོལ་ཏུ་འགྲོ་དགོས་
པས་དེའི་ཚེ་ཡིད་བཞིན་གྱི་ནོར་བུས་གང་ཡང་མི་ཕན་ནོ། །མ་རྒན་སེམས་
ཅན་རྣམས་མཆོད་པ་དང་དེར་ཕན་འདོགས་པ་དང་གནོད་འཚེ་སྤངས་ན་
ནི་ཚེ་འདི་བས་ཀྱང་ཕྱི་མ་ལ་ཕན་ཆེ་བ་ནི། ཚེ་རབས་ཕྱི་མར་གནས་
དང་ལུས་དང་ལོངས་སྤྱོད་ཕུན་སུམ་ཚོགས་པ་ཐམས་ཅད་འབད་རྩོལ་ལ་མ་
བརྟེན་པར་ལྷུན་གྱིས་གྲུབ་པ་ཞིག་ཡོང་བའི་ཚུལ་ཐུབ་པའི་འཁྲུངས་རབས་
དང་མདོ་མཛངས་བླུན། ལས་བརྒྱ་བ། རྟོགས་བརྒྱ་བ་སོགས་ན་གསལ་བ་
ལྟར་རོ། །མ་རྒན་སེམས་ཅན་རྣམས་ཡིད་བཞིན་གྱི་ནོར་བུ་ལྟར་བལྟ་བ་
དང་། ནོར་བུ་ལས་ཀྱང་ལྷག་པར་བལྟ་བ་སྟེ། ཤིན་ཏུ་ཕངས་ཤིང་གཅེས་
པའི་བློ་ཅི་སྐྱེ་བྱའོ། །དེ་ཡང་ཚེ་འདིའི་གཉེན་བཤེས་རྣམས་ལ་ཆགས་ཤིང་
ཞེན་པས་ཕན་ཅི་བཏགས་ཀྱང་ཕྱི་མར་ངན་སོང་དུ་འཕེན་པའི་རྒྱུ་བྱེད་ཅིང་
ཚེ་འདིར་ཡང་གཉེན་བཤེས་དགྲར་ལངས་པ་དང་། གཅིག་ལ་ཕན་
བཏགས་པ་ན་གཞན་མང་བོ་ཁྲོ་ནས་འཁྲུགས་ཏེ། འཕྱར་ཀ་གཏོང་ཞིང་
མི་སྙན་པ་རེ་བརྗོད་པ་སོགས་གནོད་པ་བྱེད་པ་མང་བས་མཛའ་བཤེས་ལ་་་་
ཆགས་པ་ནི་འདི་ཕྱི་ཀུན་ཏུ་ཕུང་བའི་རྒྱུ་ཡིན་ལ། མ་རྒན་སེམས་ཅན་
རྣམས་གཅེས་པར་བཟུང་ནས་ཕན་བཏགས་ན་འདི་ཕྱི་ཀུན་ཏུ་ཕན་པ་་་་་་་
འབའ་ཞིག་ལས་གནོད་པ་ནམ་ཡང་མི་འབྱུང་ཞིང་། མ་རྒན་སེམས་ཅན་
རྣམས་ལ་བྱམས་པ་དང་བརྩེ་བའི་སེམས་པ་ལན་རེ་ཙམ་སྐྱེས་ནའང་རྒྱལ་བ་
དགྱེས་པ་དང་ལྷ་མི་ཀུན་གྱི་མཆོད་པའི་གནས་སུ་འགྱུར་བ་སོགས་ཕན་པ་་་
475



ཚད་མེད་པ་སྟེར་རོ། །མ་རྒན་སེམས་ཅན་རྣམས་ལ་གཅེས་པའི་བློ་འབྱུང་
དགོས་ན་གཉེན་ལ་ཆགས་པ་དང་དགུ་ལ་སྡང་བའི་བློ་ཕྱོགས་རེས་པ་དེའི་་་
མགོ་གནོན་པར་བྱ་དགོས་ཏེ། དེ་ལྟ་བུའི་བསམ་པ་མངོན་གྱུར་པ་མགོ་
གནོན་པ་ཙམ་ཡང་མེད་པར། མ་རྒན་སེམས་ཅན་རྣམས་ལ་གཅེས་པའི་བློ་
འབྱུང་བའི་སྒོ་གཏན་ནས་མེད་པས། ཕན་བཏགས་ན་ཚེ་འདི་ཕྱི་གཉིས་ཀ་
ལ་ཕན་པ་འབའ་ཞིག་ལས་གནོད་པ་སྣ་གཅིག་ཀྱང་འབྱུང་མི་སྲིད་དེ། དེ་
བཞིན་དུ་ཚེ་འདིའི་རེ་གནས་འཇིག་རྟེན་གྱི་སྡེ་དཔོན་རྣམས་ལས་ལྷག་པ་་་་
དང་། ལྷ་ཀླུ་མཐུ་བོ་ཆེ་རྣམས་ལས་ལྷག་པའི་ཚུལ་ཀྱང་ཤེས་པར་བྱ་ཞིང་།
ལེགས་པར་བརྟགས་ན་མ་རྒན་སེམས་ཅན་རྣམས་དང་ཡི་དམ་གྱི་ལྷ་གཉིས་
མཆོག་དང་ཐུན་མོང་གི་དངོས་གྲུབ་སྟེར་བ་མཚུངས་པས་དཔལ་མགོན་་་་་
འཕགས་པ་ཀླུ་སྒྲུབ་དང་རྒྱལ་སྲས་ཞི་བ་ལྷ་དང་མཉམ་མེད་ཇོ་བོ་ཆེན་པོ་་་་
རྣམས་ཀྱིས་མ་རྒན་སེམས་ཅན་འདི་རྣམས་ལྷ་དང་ཇོ་བོ་དང་བླ་མ་ལྟ་བུ་་་་
ཡིན་གསུང་ངོ་། །
དེ་ལྟར་བདག་གཅེས་འཛིན་གྱི་སྐྱོན་དང་གཞན་གཅེས་འཛིན་གྱི་ཕན་
ཡོན་རྣམས་གོང་ནས་མང་དུ་གསུངས་པ་ལྟར་བསམ་པའམ་རང་གིས་བློས་
ལྕོགས་ན་དེ་ལས་མང་དུ་སྤྲོས་ཏེ་དཔེ་དང་གཏན་ཚིགས་སྣ་ཚོགས་ཀྱི་སྒོ་་་་་
ནས་བསམས་ན་བློས་འཁུལ་བ་ཧ་ཅང་ཕན་སླེབས་ཆེ་བའི་ཚུལ་ནི་བློ་སྦྱོང་
གི་འགྲེལ་བ་ཆེན་པོ་བློ་བཟང་དགོངས་རྒྱན་ལས་དཔེ་གཞན་དང་གཞན་ལ་
སྦྱར་ཏེ་མང་དུ་གསུངས་ཡོད་པས་དེ་ལས་ཤེས་པར་བྱས་ནས་བདག་གཅེས་
476



འཛིན་ལ་དགྲར་མཐོང་བ་དང་གཞན་གཅེས་འཛིན་གྲོགས་ཀྱི་དྭངས་མར་་་་་
མཐོང་སྟེ། བདག་གཅེས་འཛིན་གྱི་ཁ་མི་འཛིན་ཕྱོགས་མི་སྐྱོར་བར་བློ་ངན་
དེ་མ་སྐྱེས་པ་མི་སྐྱེད། སྐྱེས་པ་རྒྱུན་མཐུད་དུ་མ་གཞུག་པར་གཉེན་པོས་
ཚར་བཅད། གཉེན་པོ་ཤོར་ཏེ་བདག་གཅེས་འཛིན་གྱི་བློ་སྐྱེས་པར་སྣང་
ན། དེ་མ་ཐག་དྲན་པས་ཟིན་པར་བྱས་ལ་འགོང་བོ་འདི་སླར་ཡང་བྱུང་ཨང་
སྙམ་པ་བྱས་ནས། འགོང་བོ་འདིས་སྔར་ཡང་རང་འཁོར་བ་ཐོག་མ་མེད་པ་
ནས་ད་ལྟའི་བར་སྡུག་བསྔལ་འབའ་ཞིག་ལ་སྦྱར། ད་དུང་ཡང་གལ་ཏེ་
འགོང་བོ་འདིའི་དབང་དུ་བཏང་ན། འཇིག་རྟེན་ཁ་དངགས་ཏེ་ཁ་དཔེ་
ལ་འདུག་ས་དཔྲལ་བར་བྱས་ནས་མིག་ལ་ཐལ་བ་འདེབས་ཟེར་བ་ལྟར། །
འགོང་བོ་འདི་སྙིང་དུ་གནས་ན་འཕྲལ་ཕན་པ་ལྟར་བཅས་པའི་བསླུ་བྲིད་་་་་
ཀྱིས་བསླུས་ནས་རང་དམྱལ་བའི་མེ་དོང་དུ་ངེས་པར་སྐྱུར་བར་བྱེད་པས་ཅི་
ལ་ཐུག་ཀྱང་འགོང་བོ་འདིའི་དབང་དུ་མི་གཏོང་བར་ཞེ་ཐག་པ་ནས་ཡིད་་་་
དམ་དྲག་པོ་བྱས་ནས་དགག་པར་བྱའོ། །དེ་ལྟར་གཞན་གཅེས་འཛིན་གྱི་
ཕན་ཡོན་ནི། སྤྱོད་འཇུག་ཆེན་མོ་ལས་རྒྱས་པར་གསུངས་པ་ལྟར་རྩོལ་མེད་
ཀྱི་མྱོང་བ་ཐོན་རག་གི་བར་དུ་སྒོ་དུ་མ་ནས་ཡང་ཡང་བསམ་ལ། གཞན་
གཅེས་པར་འཛིན་པ་ནི་རང་དང་མ་རྒན་སེམས་ཅན་ཐམས་ཅད་ཀྱི་གནས་
སྐབས་དང་མཐར་ཐུག་གི་དོན་མ་ལུས་པར་འགྲུབ་པའི་འབྱུང་གནས་སུ་་་་་
ཡིད་ཆེས་པར་བྱས་ལ། མ་རྒན་སེམས་ཅན་རྣམས་ལ་ཡིད་བཞིན་གྱི་ནོར་བུ་
ལྟར་ཤིན་ཏུ་གཅེས་ཤིང་ཕངས་ལ་ཡིད་དུ་འོང་བའི་བྱམས་པ་ཁྱད་པར་ཅན་
477
477



ཅི་སྐྱེ་བྱས་ཏེ་དཔྱད་སྒོམ་དང་འཇོག་སྒོམ་གཉིས་ཀྱི་སྒོ་ནས་བསམ་པ་དང་།
དཔྱད་འཇོག་སྤེལ་མའི་སྒོ་ནས་མྱོང་བ་མ་ཐོན་གྱི་བར་དུ་ཡང་ཡང་བསམ་་་
དགོས་ལ། དེ་ཡང་རྩོལ་མེད་ཀྱི་མྱོང་བ་ཙམ་གྱིས་མི་ཆོག་པར། མྱོང་བ་
དེའི་ཤུགས་གོང་ནས་གོང་དུ་སྤེལ་ནས་རབ་ཀྱི་མཐར་ཐུག་ནས། སངས་
རྒྱས་འཕགས་པའི་ཐུགས་རྒྱུད་ཀྱི་བྱམས་པ་ཆེན་པོ་དེ་འགྲུབ་དགོས། སངས་
རྒྱས་འཕགས་པའི་རྒྱུད་ཀྱི་བྱམས་པ་ཆེན་པོ་དང་སྙིང་རྗེ་ཆེན་པོ་རྣམ་པ་་་་་་་
ཐམས་ཅད་མཁྱེན་པའི་ཡེ་ཤེས་རྣམས་ནི་དང་བོ་མྱུ་གུ་སྐྱེས་པ་ལྟ་བུ་སྟེ།
རང་དང་རྒྱུད་གཅིག་པའི་སེམས་ཅན་གྱི་རྒྱུད་ཀྱི་ཤེས་རབ་དད་པ་བྱམས་པ་
དང་སྙིང་རྗེ་རྣམས་རིམ་གྱིས་གནས་འགྱུར་ངོ་བོ་གོང་འཕེལ་དུ་སོང་ནས།
མཐར་རྣམ་པ་ཐམས་ཅད་མཁྱེན་པའི་ཡེ་ཤེས་འགྲུབ་དགོས་པ་ཡིན་ལ། དེ་
ལས་གཞན་སངས་རྒྱས་ཐོབ་པ་དང་མཉམ་དུ་གློ་བུར་བ་ཞིག་གཞན་ནས་་་་་
འབྱུང་བ་ནི་གཏན་མ་ཡིན་ནོ། །དེ་སྐྱེ་བའི་རྐྱེན་གང་ལ་བརྟེན་ཞེ་ན། སྦྱོར་
བའི་ཆོས་དྲུག་ལ་བརྟེན་དགོས་པ་དང༌། དེའི་ནང་ནས་ཀྱང་བླ་མའི་རྣལ་
འབྱོར་དང་བསགས་སྦྱངས་ལ་འབད་པ་དང༌། དངོས་གཞི་བྱམས་པའི་
དམིགས་རྣམ་སྐྱོང་བ། དེའི་རྒྱབ་ཆོས་ཚོགས་བསགས་སྒྲིབ་སྦྱོང་དང་བླ་མའི་
རྣལ་འབྱོར་ལ་འབད་པ་བྱས་ན་གཞན་གཅེས་འཛིན་གྱི་བློ་རྣལ་མ་དེ་སྐྱེ་་་་
བའི་རྒྱུ་རྐྱེན་མཐའ་དག་འཛོམས་པ་ཡིན་ལ། རྒྱུ་རྐྱེན་དེ་དག་འཛོམས་ན་
མྱོང་བ་ཁྱད་པར་ཅན་ཐོན་ངེས་པ་ཡིན་ནོ། །དེ་ལྟ་བུའི་ཡིད་འོང་གི་བྱམས་
པ་ཁྱད་པར་ཅན་མྱུར་དུ་རྒྱུད་ལ་སྐྱེ་བར་བླ་མ་ལྷས་བྱིན་གྱིས་བརླབ་ཏུ་་་་་
478



གསོལ་ཞེས་པས་བླ་མའི་རྣལ་འབྱོར་བསྟན་པ་སྟེ། ངོ་བོ་རྩ་བའི་བླ་མ་ཡིན་
པ་ལ་རྣམ་པ་ཚོགས་ཞིང་རྣམས་ཀྱིས་བདག་གི་ཡིད་ལ་ཡིད་འོང་གི་བྱམས་
པ་ཁྱད་པར་ཅན་གྱི་རྟོགས་པ་མྱུར་དུ་སྐྱེ་བར་བྱིན་གྱིས་བརླབ་ཏུ་གསོལ་་་་་་་
ཞེས་གསོལ་བ་ཤུགས་དྲག་པོའི་སྒོ་ནས་ཡང་ཡང་དུ་གདབ་པའོ། །
གསུམ་པ། བདག་གཞན་མཉམ་བརྗེ་སྒོམ་ཚུལ་བཤད་པ་ལ། དེ་ལས།
ཐོག་མར་བདག་གཞན་བརྗེ་བའི་བསམ་པ་བསྐྱེད། ཅེས་པ་ནས། ཐེག་པ་
ཆེན་པོའི་རིགས་ཀྱི་ནུས་པ་ཆེས་ཆེར་རྒྱས་པར་བྱའོ། །ཞེས་པའི་བར་
གསུངས་ཏེ། ཐོག་མར་བདག་གཞན་མཉམ་བརྗེའི་བསམ་པ་བསྐྱེད་
པའི་ཕན་ཡོན་དང་མ་བསྐྱེད་པའི་ཉེས་དམིགས་བསམས་ནས་བདག་གཞན་
མཉམ་བརྗེ་བསྒོམ་པ་ལ་སྤྲོ་བ་ཤུགས་དྲག་བསྐྱེད་དགོས། འདིར་བདག་
གཞན་མཉམ་བརྗེ་ཞེས་པའི་མཉམ་ནི་མཐོ་དམའ་མེད་པའམ་ཆེ་ཆུང་མེད་
པ་ཆ་མཉམ་པ་བཅས་ཀྱི་དོན་ཡིན། བརྗེ་ནི་ཕན་ཚུན་བརྗེ་སྤོར་བྱེད་པའི་
དོན་ལ་འཇུག་གོ །འོ་ན་གང་སྙོམས་དགོས་ཤེ་ན། སྤྱིར་རང་གཅེས་པར་
འཛིན་པའི་བློ་དེ་ཐོག་མ་ནས་ལྷན་སྐྱེས་སུ་གྲུབ་པ་དང༌། གཞན་གཅེས་
པར་འཛིན་པའི་བློ་ནི་ལས་དང་བོ་བའི་རྒྱུད་ལ་ཤིན་ཏུ་འབྱུང་དཀའ་བའམ་
འབྱུང་མི་སྲིད་པ་ལྟ་བུ་ཞིག་ཡིན་ཙ་ན། ད་ལྟ་ཉམས་ལེན་གྱི་སྐབས་འདིར་
རང་གཅེས་པར་འཛིན་པའི་བློ་དེ་ཡལ་བར་དོར་ནས་གཞན་གཅེས་པར་་་་
འཛིན་པའི་བློ་དེ་ངེས་པར་ཅི་ནུས་ཀྱིས་བསྐྱེད་དགོས་པས་དགྲ་གཉེན་བར་
མའི་སེམས་ཅན་ཐམས་ཅད་ལ་སེམས་སྙོམས་པ་སྟེ་གཉེན་ལ་ཆགས་པའི་་་་་
479



དབང་དུ་མ་སོང་། དགྲ་ལ་སྡང་བའི་དབང་དུ་མ་སོང་བར་མཁའ་མཉམ་གྱི་
སེམས་ཅན་ཐམས་ཅད་གཅེས་པར་འཛིན་པའི་བློ་ཆ་མཉམ་པོ་ཞིག་བྱུང་བ་
ནི་འདིའི་མཉམ་པའི་དོན་ནོ། །བརྗེ་ཞེས་པ་ནི་གཞན་གཅེས་པར་འཛིན་
པའི་བློ་དེ་བླངས་ཤིང་དེ་ལ་མྱོང་འདོན་བྱས་ནས་རྩོལ་མེད་ཀྱི་མྱོང་བ་ཁྱད་
པར་ཅན་ཐོན་པ་ན་རང་གཞན་མཉམ་བརྗེ་བྱང་ཆུབ་ཀྱི་སེམས་སྦྱངས་ཟིན་
པ་ཡིན། བདག་གཞན་མཉམ་བརྗེ་སྒོམ་ཚུལ་འདི་ཡང་། ལམ་གཞན་རྣམས་
སྒོམ་ཚུལ་དང་འདྲ་བར། ཕན་ཡོན་དང་ཉེས་དམིགས་གཉིས་ཀྱི་ཚུལ་
ལེགས་པར་བསམ་པར་བྱ་དགོས་ཏེ། དེའི་ཚུལ་བསམ་ན་ལམ་གང་
བསྒྲུབས་ཀྱང་དེ་སྒྲུབ་པ་ལ་སྤྲོ་བ་འབྱུང་བ་དང་དད་པ་འབྱུང་བ། འདུན་
པ་དང་བརྩོན་པ་འབྱུང་བ། བརྩོན་པ་དེའི་སྟོབས་ཀྱིས་ལམ་དེ་སྒྲུབ། ལམ་
བསྒྲུབས་པས་དེའི་འབྲས་བུ་འབྱིན་པ་ཡིན་ཙ་ན། འདིར་ཡང་ཐོག་མར་
བདག་གཞན་མཉམ་བརྗེའི་བསམ་པ་བསྐྱེད་པའི་ཕན་ཡོན་དང་མ་བསྒོམས་
པའི་ཉེས་དམིགས་བསམ་ནས། བདག་གཞན་མཉམ་བརྗེ་སྒོམ་པ་ལ་སྤྲོ་བ་
ཤུགས་དྲག་སྐྱེད་དགོས་པས། བདག་གཞན་བརྗེ་བའི་བསམ་པ་བསྐྱེད་པའི་
ཕན་ཡོན་ནི། སྤྱོད་འཇུག་ལས། གང་ཞིག་བདག་དང་གཞན་རྣམས་ནི། །
མྱུར་དུ་བསྐྱབ་པར་འདོད་པ་དེས། །བདག་དང་གཞན་དུ་བརྗེ་བར་བྱ། །
གསང་བའི་དམ་པ་སྤྱད་པར་བྱ། །ཞེས་དང༌། འཇིག་རྟེན་བདེ་བ་ཇི་སྙེད་
པ། །དེ་ཀུན་གཞན་བདེ་འདོད་ལས་བྱུང༌། །འཇིག་རྟེན་སྡུག་བསྔལ་ཇི་སྙེད་
པ། །དེ་ཀུན་རང་བདེ་འདོད་ལས་བྱུང་། །མང་དུ་བཤད་པ་ཅི་ཞིག་དགོས། །
480



བྱིས་པ་རང་གི་དོན་བྱེད་དང་། །ཐུབ་པ་གཞན་གྱི་དོན་མཛད་པ། །འདི་
གཉིས་ཀྱི་ནི་ཁྱད་པར་ལྟོས། །བདག་བདེ་གཞན་གྱི་སྡུག་བསྔལ་དག །ཡང་
དག་བརྗེ་བ་མ་བྱས་ན། །སངས་རྒྱས་ཉིད་དུ་མི་འགྲུབ་ཅིང་། །འཁོར་བ་ན་
ཡང་བདེ་བ་མེད། །ཅེས་གསུངས་པ་སྟེ། སྐྱེས་བུ་ཆེན་པོ་གང་ཞིག་
བདག་རང་ཉིད་དང་སེམས་ཅན་གཞན་རྣམས་ནི་མྱུར་བ་ཉིད་དུ་སྲིད་ཞིའི་
འཇིགས་པ་དང་སྡུག་བསྔལ་གཞན་མཐའ་དག་ལས་བསྐྱབ་པར་འདོད་པ་་་་
དེས་ནི་བདག་གཅེས་པར་འཛིན་པ་དང་གཞན་ཡལ་བར་འདོར་བའི་བློ་་་་་
གཉིས་ཕན་ཚུན་གོ་ས་བརྗེ་བར་བྱས་ན ས་གཞན་ལ་རང་ལྟར་གཅེས་པར་་་་་
འཛིན་ཞིང་། རང་ལ་གཞན་ལྟར་ཡལ་བར་འདོར་བའི་བློ་བསྐྱེད་པའི་
སྒོ་ནས་བདག་དང་གཞན་དུ་བརྗེ་བར་བྱ་བ་འདི་བསྒོམ་པར་བྱ་དགོས་ཏེ།
འདི་ལ་ནི་སྲིད་ཞིའི་རྒུད་པ་ལས་སྐྱོབ་པའི་ནུས་མཐུ་ཡོད་ཀྱི་གཞན་ལ་མེད་
པ ས་སོ། །འོན་ཀྱང་འདི་ནི་ཐེག་ཆེན་གྱི་རིགས་ཅན་མ་ཡིན་པ་ཐེག་དམན་
པ་དང་ལམ་མ་ཞུགས་གང་ཟག་རྣམས་ཀྱིས་རྟོགས་དཀའ་ཞིང་བློ་ཡུལ་ལས་
འགོངས་ནས་བློར་མི་ཤོང་བས་ན་དེ་རྣམས་སྐྲག་པའི་རྒྱུ་དང་མ་དད་པའི་་་་
རྒྱུར་འགྱུར་བའི་མན་ངག་ཟབ་མོ་ཐེག་ཆེན་གྱི་ལམ་གནད་མཐར་ཐུག་པ་་་་
ཡིན་པས། གསང་བར་བྱ་བའི་དམ་པ་མཆོག་ཏུ་གྱུར་པ་ཡིན་ལ། དེས་ན་
འདི་ལ་གདམས་ངག་གི་མཆོག་ཏུ་བཟུང་ནས་གསང་ཞིང་མི་མངོན་པའི་་་་་
ཚུལ་གྱིས་དུས་རྟག་ཏུ་ཉམས་སུ་བླངས་ནས་སྤྱོད་པར་བྱ་རིགས་ཀྱི་གཞན་དུ་
ན་དེ་སྤངས་པས་ངན་སོང་དུ་འགྲོ་བར་འགྱུར་བས་སོ། །ཞེས་དང༌། མདོར་
481



ག
ན་འ ཇིག་རྟེན་ན་བདེ་བ་དང་ལེགས་པའི་ཡོན་ཏན་གང་ཇི་སྙེད་ཅིག་ཡོད་
པ་དེ་དག་ཀུན་ནི་གཞན་རྣམས་གཅེས་པར་བཟུང་ནས་དེ་ཐམས་ཅད་་་་་་
གནས་སྐབས་དང་མཐར་ཐུག་ཀུན་ཏུ་ཕན་བདེ་ལ སྦྱོར་བར་འདོད་པའི་་་་་
བསམ་པ་བཟང་བོ་ལས་བྱུང་བས་ན་གཞན་གཅེས་འཛིན་ནི་ཕུན་སུམ་་་་་་་
ཚོགས་པ་ཐམས་ཅད་ཀྱི་འབྱུང་གནས་ཡིན་ལ། འཇིག་རྟེན་ན་སྡུག་བསྔལ་
དང་ཉེས་པའི་སྐྱོན་གང་ཇི་སྙེད་ཅིག་ཡོད་པ་དེ་དག་ཀུན་ནི་རང་རང་་་་་་
གཅེས་པར་བཟུང་ནས་བདག་ཉིད་འབའ་ཞིག་དུས་ཀུན་ཏུ་བདེ་བའི་་་་་་
ཐབས་སུ་བྱ་བ་མིན་པ་ལ་འཇུག་པར་འདོད་པའི་བསམ་པ་དམན་པ་ལས་་་
བྱུང་བ་ཡིན་པས་ན་རང་གཅེས་པར་འཛིན་པ་ནི་རྒུད་པ་ཀུན་གྱི་སྒོར་ཤེས་
པར་བྱའོ། །རྒྱུ་མཚན་མང་དུ་རྒྱས་པར་བ ཤད་ལྟ་ཅི་ཞིག་དགོས་ཏེ། དཔེར་
ན་བྱིས་པ་དམན་པ་མི་མཁས་པ་རྣམས་ཀྱིས་ཐོག་མེད་ནས་གཞན་ཡལ་བར་
བོར་ཞིང་རང་གཅེས་པར་བཟུང་ནས་རང་གི་དོན་ཁོ་ན་བྱེད་པ་ལ་ཞུགས་་་
ནའང་རང་གི་དོན་ཅི་ཡང་མ་གྲུབ་པར་སྲིད་པའི་གནས་སུ་སྡུག་བསྔལ་་་་་་
འབའ་ཞིག་ལ་སྤྱོད་པ་དང་། ཐུབ་པ་སྐྱེས་མཆོག་སྙིང་རྗེ་ཆེན་པོའི་གཞན་
དབང་དུ་གྱུར་པ་རྣམས་ཀྱིས་རང་དོན་ཡལ་བར་བོར་གཞན་གཅེས་པར་་་་་
བཟུང་ནས་སེམས་ཅན་གྱི་དོན་ཁོ་ན་བྱེད་པ་ལ་ཞུགས་པས་རང་གཞན་་་་་་
གཉིས་ཀའི་དོན་མཐར་ཕྱིན་པར་གྱུར་ཏེ་ཞི་བའི་གནས་སུ་ཟག་མེད་ཀྱི་བདེ་
བ་དམ་པ་ལ་སྤྱོད་པ་འདི་གཉིས་ཀྱི་ནི་སྐྱོན་ཡོན་གྱི་ཁྱད་པར་ལ་ལྟོས་ཤིག་་་་་
ཅེས་རང་དོན་དང་གཞན་དོན་ལ་ཞུགས་པའི་སྐྱོན་ཡོན་དཔེའི་སྒོ་ནས་་་་་་་
482



བསྟན ་པ ་དེང་ ་ ཡང་བདག་གཅེས་འཛིན་ ་ལ་དགྲུ ར ་ བ ལྟས་ནས་བདག་གི་
བདེ་བ་ལ་ཆེས་ཆེར་བྱེད་པ་འགོག་ཅིང་། གཞན ་ ༌ ཅས་འཛིན་ལ་ཡོན་
ཏན་དུ་བལྟས་ནས་གཞན་གྱི་སྡུག་བསྔལ་ཡལ་ང་ ར་འདོར་བ་བཀག་ནས་དེ་
སེལ་བ་ལ་ཆེས་ཆེར་བྱེད་པའི་སྒོ་ནས་བདག་གི་བདེ་བ་དང་གཞན་གྱི་སྡུག་
བསྔལ་དག་ཡང་དག་པར་བརྗེ་བར་མ་བྱས་པར་བདག་གཅེས་པར་བཟུང་
ན་རང་ཉིད་རྫོགས་པའི་སངས་རྒྱས་ཉིད་དུ་ནམ་ཡང་མི་འགྲུབ་ཅིང་སྟེ་་་་་་
འགྲུབ་མི་སྲིད་ལ། དེ་མ་གྲུབ་ཀྱང་སྲིད་པའི་བདེ་བ་ལ་སྤྱད་པས་ཆོག་མོད་
སྙམ་ན། འཁོར་བ་ནའང་ཕུན་སུམ་ཚོགས་པའི་བདེ་བ་ཡེ་ནས་ཡོད་མི་སྲིད་
དེ་འཁོར་བའི་རང་བཞིན་སྡུག་བསྔལ་ལས་མ་འདས་པས་སོ། །ཞེས་
གསུངས་པ་ལྟར། སྤྱིར་འཚང་རྒྱ་བ་ལ་མདོ་ཕྱོགས་ནས་བསྐལ་ཆེན་གྲངས་
མེད་གསུམ་གྱི་ཚོགས་རྫོགས་དགོས་པར་གསུངས་པ་ནི་བསྐལ་ཆེན་གྲངས་་་
མེད་གསུམ་གྱི་ཚོགས་བསགས་ཀྱང་བསྐལ་ཆེན་གྲངས་མེད་གསུམ་གྱི་ཡུན་
དུ་པ སགས་དགོས་པས་མ་ཁྱབ་ལ། དཔེར་ན་དེད་དཔོན་སྙིང་རྗེ་ཆེན་པོས་
གདུག་ཅན་མི་ནག་མདུང་ཐུང་ཅན་དེ། ཕྱིར་མི་ལྡོག་པའི་སེམས་དཔའ་
ལྔ་བརྒྱའི་ཆེད་དུ་བསད་པ་དེས་བསྐལ་བ་བརྒྱད་ཁྲིའི་ཚོགས་གྲུབ་པར་་་་་
་༌ སུང ས་པ་དང་། དྲང་སྲོང་བཟོད་པ་སྨྲ་བ་ཀ་ལང་ཀླུའི་རྒྱལ་བོས་ཡན་ལག་
དང་ཉིང་ལག་རྣམས་བཅད་པ་སོགས་ཀྱི་གནོད་འཚེ་ཆེན་པོ་བྱས་པས་སྐུ་་་་
འདས་ཀྱང་། དྲང་སྲོང་ཆེན་པོས་གནོད་པ་བྱུང་བའི་སྐབས་དེར་བཟོད་པ་
བསྒོམས་པའི་སྟོབས་ཀྱིས་བསྐལ་བ་བརྒྱད་ཁྲིའི་ཚོགས་གྲུབ་པར་གསུངས།
་
473



ཡང་ཕར་ཕྱིན་ཐེག་པ་རང་ལམ་ལ་བརྟེན་ནས་རྫོགས་པའི་སངས་རྒྱས་ཀྱི་གོ་
འཕང་འཐོབ་པ་ལའང་མྱུར་བུལ་སོགས་ཆ་མཉམ་པོ་མ་ཡིན་ནོ། འོ་ན་
ཁྱད་པར་དེ་ཇི་ལྟར་བྱུང་ཞེ་ན། བདག་གཞན་མཉམ་བརྗེ་བྱང་ཆུབ་ཀྱི་
སེམས་ཀྱི་ཤུགས་དྲག་ཞན་དང་སྟོབས་ཆེ་ཆུང་གི་དབང་གིས་འབྱུང་ལ། དེ་
བཞིན་དུ་གསང་སྔགས་ཀྱི་དབང་དུ་བ ཏང་ནའང་། སྔགས་ལམ་ལ་རྒྱུད་སྡེ་
བཞི་སྟེ་བྱ་རྒྱུད་སྤྱོད་རྒྱུད་རྣལ་འབྱོར་གྱི་རྒྱུད་རྣལ་འབྱོར་བླ་མེད་རྒྱུད་བཅས་
ཡོད་པ་ལས་རྒྱུད་སྡེ་འོག་མའི་ལམ་ལ་བརྟེན་ནས་འཆི་མེད་ཚེ་ཡི་རིག་་་་་་་
འཛིན་བསྒྲུབས་པས་ཚེ་རིང་བར་བྱིན་གྱིས་བརླབས་ཏེ་ཚེ་གཅིག་ལ་འཚང་
རྒྱ་བ་དང༌། རྣལ་འབྱོར་བླ་མེད་ལ་བརྟེན་ནས་སྙིགས་དུས་ཀྱི་ཚེ་ཐུང་
གཅིག་ལ་འཚང་རྒྱ་བ་ཡོད་པས། དེ་ལྟའི་མྱུར་བུལ་གྱི་ཁྱད་པར་དེ་གང་ལས་
བྱུང་བ་དང་མྱུར་བའི་ཆ་དེ་གང་ལ་བརྟེན་ནས་བྱུང་བའི་རྒྱུ་རྐྱེན་ནི་མང་དུ་
ཡོད་མོད། གཙོ་བོ་ནི་བྱང་ཆུབ་ཀྱི་སེམས་ནུས་ཤུགས་དྲག་ཞན་གྱི་སྒོ་ནས་
མྱུར་བུལ་གྱི་ཁྱད་པར་བྱུང་། དེ་ཡང་བྱང་ཆུབ་ཀྱི་སེམས་སྒོམ་པ་དང་རྒྱུད་
ལ་སྐྱེས་པ་འདྲ་མོད་ཀྱང་དེ་ལ་ནུས་ཤུགས་དྲག་ཞན་གྱི་ཁྱད་པར་ཡོད་དེ།
དཔེར་ན་ཐ་མལ་བ་རང་ཅག་ལྟ་བུའི་རྒྱུད་ལ་ཞེ་སྡང་ཡོད་པ་འདྲ་མཉམ་་་་་
ཡིན་ཡང༌། དེ་ལ་ཤུགས་དྲག་ཞན་གྱི་ཁྱད་པར་ཡོད་པ་དང༌། དེ་བཞིན་དུ་
ཁོང་ཁྲོ་དང་སེར་སྣ་ཡོད་པ་འདྲ་ཡང་སེར་སྣ་ལ་ཤུགས་ཆེ་ཆུང་མི་འདྲ་བ་དེ་
བཞིན་དུ། བྱང་ཆུབ་སེམས་དཔའ་རྣམས་ཀྱི་རྒྱུད་ཀྱི་བྱམས་པ་ཆེན་པོ་སྙིང་
རྗེ་ཆེན་པོ་དང་བྱང་ཆུབ་ཀྱི་སེམས་ལའང་ཤུགས་དྲག་ཞན་སྣ་ཚོགས་ཡོད་དེ།
484



དེས་ན་འཚང་རྒྱ་བ་ལ་བདག་གཞན་མཉམ་བརྗེ་ངེས་པར་བསྒོམ་དགོས་་་་་
ཤིང༌། དེ་མ་བསྒོམ་པར་འཚང་རྒྱ་བའི་ཐབས་མེད་པ་དང་། དེར་མ་ཟད་
གནས་སྐབས་ཀྱི་བདེ་བ་ཐམས་ཅད་ཀྱང་གཞན་གཅེས་འཛིན་ལས་བྱུང་་་་་་
ཞིང་སྡུག་བསྔལ་དང་མི་འདོད་པ་ཐམས་ཅད་བདག་གཅེས་འཛིན་ལས་་་་་་
འབྱུང་བའི་ཚུལ་རྣམས་ལ་ཡང་ཡང་བསམས་ནས་ངེས་པ་བསྐྱེད་པར་་་་་་་་
བྱའོ། །མདོར་ན་ཇི་སྐད་དུ། མདོར་ན་བྱིས་པ་རང་དོན་ཁོ་ན་དང༌། །ཐུབ་
དབང་གཞན་དོན་འབའ་ཞིག་མཛད་པ་ཡི། །སྐྱོན་དང་ཡོན་ཏན་དབྱེ་བ་
རྟོགས་པའི་བློས། །བདག་གཞན་མཉམ་བརྗེ་ནུས་པར་བྱིན་གྱིས་རློབས། །
ཞེས་གསུངས་པ་ལྟར། རང་ཅག་རྣམས་ཐོག་མ་མེད་པ་ནས་ད་ལྟའི་བར་
ཁམས་གསུམ་འཁོར་བ་འདིར་འཁོར་འཁོར་ནས་སྡུག་བསྔལ་ཇི་སྙེད་ཅིག་་་
མྱོང་བ་འདི་ཐམས་ཅད་གཞན་ཡལ་བར་དོར་རང་གཅེས་པར་བཟུང་བ་་་་་
འདི་ལས་བྱུང་། ཐུབ་པའི་དབང་བོས་རང་ཡལ་བར་དོར་གཞན་གཅེས་
པར་བཟུང་བས་རང་གཞན་གྱི་དོན་ཕུན་སུམ་ཚོགས་པ་འདི་བྱུང་བ་ཡིན་་་་
པས། ཁྱད་པར་དེ་གཉིས་ལ་བསམས་ནས་བདག་གཞན་མཉམ་བརྗེ་ལ་སྤྲོ་
ཤུགས་བརྟན་པར་བྱའོ། །
བདག་གཞན་མཉམ་བརྗེའི་བསམ་པ་འདི་མེད་པར་རྒྱལ་སྲས་ཀྱི་སྤྱོད་
པ་རླབས་པོ་ཆེ་རྣམས་ལ་བསྐལ་བ་མཐའ་ཡས་པར་སློབ་པར་མི་ནུས་ཤིང་།
བདག་གཞན་མཉམ་བརྗེའི་བསམ་པ་འདི་གོམས་ནས་བརྟན་པར་བྱུང་བ་
ན་ཤིན་ཏུ་བྱ་བར་དཀའ་བའི་རྒྱལ་སྲས་ཀྱི་སྤྱོད་པ་རླབས་པོ་ཆེ་གང་ལའང་
485



དཀའ་བ་མེད་པར་འཇུག་ནུས་པ་ཞིག་འོང་སྟེ། བྱང་ཆུབ་སེམས་འགྲེལ་
ལས། སྙིང་རྗེ་བརྟན་པའི་རྩ་བ་ཅན། །བྱང་སེམས་མྱུ་གུ་ལས་བྱུང་བ། །
གཞན་དོན་གཅིག་འབྲས་བྱང་ཆུབ་ནི། །རྒྱལ་བའི་སྲས་རྣམས་སྒོམ་པར་
བྱེད། །གང་ཞིག་གོམས་པས་བརྟན་པ་ནི། །གཞན་གྱི་སྡུག་བསྔལ་བྱེད་པ་
རྣམས། །བསམ་གཏན་བདེ་བ་དོར་ནས་ཀྱང་། །མནར་མེད་པར་ཡང་
འཇུག་པར་བྱེད། །འདི་ནི་ངོ་མཚར་འདི་བསྔགས་འོས། །འདི་ནི་དམ་པའི་
ཚུལ་ལུགས་མཆོག །ཅེས་གསུངས་པའི་དོན་ནི། ཀུན་རྫོབ་བྱང་ཆུབ་ཀྱི་
སེམས་ཀྱི་རྩ་བ་བརྟན་པོ་དེ་ནི་སྙིང་རྗེ་ཆེན་པོ་ཤུགས་དྲག་ལ་བརྟན་པའི་རྩ་
བ་ཅན་ལས་བྱུང་བས། གཞན་གྱི་ཕན་བདེའི་དོན་དུ་མཐའ་གཅིག་ཏུ་
གཞོལ་ནས་འབྲས་བུ་སངས་རྒྱས་ཀྱི་གོ་འཕང་རིན་པོ་ཆེ་འཐོབ་པར་བྱེད་པ་
བྱང་ཆུབ་ཀྱི་སེམས་རིན་པོ་ཆེ་འདི་ནི་རྒྱལ་སྲས་བྱང་ཆུབ་སེམས་དཔའ་་་་་་
རྣམས་ཀྱིས་བསྒོམ་བྱའི་གཙོ་བོར་མཛད་པ་དང་། དེ་ལྟ་བུའི་བྱང་ཆུབ་ཀྱི་
སེམས་ལ་དང་བོ་གོམས་པར་བྱས། དེ་ནས་ཇེ་བརྟན་དུ་སོང་ན་ནི་གཞན་
གྱི་སྡུག་བསྔལ་གྱིས་བྲེད་པ་རྣམས་ཏེ་བདག་གཞན་མཉམ་བརྗེའི་བློ་མ་་་་་་
སྦྱངས་པ་ཞིག་ཡིན་ན་སྡུག་བསྔལ་ལ་བྱེད་པའམ་འཇིགས་པ་ཡིན་ལ། དེ་ལ་
སྦྱངས་ཏེ་གོམས་པ་ན་སྔར་སྡུག་བསྔལ་ལ་འཇིགས་པ་དེ་རྣམས་ཀྱང་གཞན་
དོན་དུ་སྡུག་བསྔལ་ལ་མི་འཇིགས་ཤིང་ཐ་ན་བསམ་གཏན་གྱི་བདེ་བ་ཡང་་་་
དོར་ནས། སེམས་ཅན་གཅིག་གི་ཆེད་དུ་དམྱལ་བ་མནར་མེད་དུ་འཇུག་
ནའང་འཇུག་ཕོད་ལ་དམྱལ་བ་མནར་མེད་ཀྱི་མེ་ལས་བསྐལ་བ་མང་བོའི་་་་་
486



བར་དུ་གནས་དགོས་ནའང་སྐྱོ་བ་མེད་པ་དང་འཇིགས་པ་མེད་པའི་སྙིང་་་་་
སྟོབས་ཆེན་པོ་དེ་ནི། བདག་གཞན་མཉམ་བརྗེ་བྱང་ཆུབ་ཀྱི་སེམས་འདི་
ལས་བྱུང་བ་ཡིན་པས་བདག་གཞན་མཉམ་བརྗེའི་བསམ་པ་འདི་ངོ་མཚར་
ཆེ་ཞིང་བསྔགས་པར་འོས་པའི་ཡོན་ཏན་མང་བོ་ལས་ཀྱང་མཆོག་ཏུ་གྱུར་་་་་
པའི་ཚུལ་ལུགས་ཁོ་ནའོ། །འཇིག་རྟེན་གྱི་མི་འདོད་པ་ཐམས་ཅད་གཞན་ལ་
གནོད་པ་ལས་བྱུང་བ་དང་། ལེགས་པ་ཐམས་ཅད་གཞན་གཅེས་འཛིན་
ལས་བྱུང་བ་དང་། སྦྱིན་བྱའི་རྫས་སྦྱིན་པའི་འབྲས་བུ་ཆེ་ཆུང་དང་ཕན་
ཡོན་ཆེ་ཆུང་རྣམས་སྦྱིན་བྱའི་རྫས་མང་ཉུང་ངམ་ཆེ་ཆུང་ལ་རག་མ་ལས་་་་་
པར་གཞན་ལ་ཕན་སེམས་ཆེ་ཆུང་གི་སྒོ་ནས་འབྲས་བུ་ཆེ་ཆུང་འབྱུང་ལ། །
སྦྱིན་བྱའི་རྫས་མཉམ་པ་ཉིད་ཡིན་ཀྱང་གཞན་ལ་ཕན་སེམས་ཆེ་ཆུང་གི་ཁྱད་
པར་གྱི་དབང་གིས་འབྲས་བུ་ཆེ་བ་དང་ཆུང་བའི་ཁྱད་པར་བསམ་གྱིས་མི་་་་
ཁྱབ་པ་འབྱུང་བ་དང་། གནས་ལུགས་ཟབ་མོ་སྟོང་བ་ཉིད་སྒོམ་ནའང་
བསྒོམ་བྱའི་ཡུལ་སྟོང་བ་ཉིད་ལ་ཁྱད་པར་མེད་པ་སྟེ་ཐེག་དམན་གང་ཟག་
གི་བསྒོམ་བྱའི་སྟོང་ཉིད་དང་ཐེག་ཆེན་གང་ཟག་གི་བསྒོམ་བྱའི་སྟོང་ཉིད་་་་
གཉིས་ཁྱད་པར་མེད་ཀྱང་། སྒོམ་པ་པོའི་སྐྱེས་བུ་དེའི་སེམས་ཅན་ལ་ཕན་
སེམས་ཆེ་ཆུང་སྟེ་བྱང་ཆུབ་ཀྱི་སེམས་ཀྱིས་ཟིན་མ་ཟིན་གྱི་སྒོ་ནས་འབྲས་བུ་
རྒྱ་ཆེ་ཆུང་མི་འདྲ་བ་འབྱུང་སྟེ། ཕན་སེམས་ཆེ་བའམ་བྱང་ཆུབ་ཀྱི་སེམས་
ཀྱིས་ཀུན་ནས་བསླངས་པའམ་དེས་ཟིན་པའི་སྒོ་ནས་སྟོང་ཉིད་ཀྱི་ལྟ་བ་་་་་་
བསྒོམས་ན་འབྲས་བུ་རྫོགས་པའི་བྱང་ཆུབ་འབྱུང་ལ། སེམས་ཅན་ལ་ཕན་
487



སེམས་ཆུང་བ་སྟེ་བྱང་ཆུབ་ཀྱི་སེམས་ཀྱིས་མ་ཟིན་པར་སྟོང་ཉིད་ཀྱི་ལྟ་བ་་་་་
བསྒོམས་ན་སྟོང་ཉིད་ཀྱི་ལྟ་བ་མངོན་སུམ་དུ་རྟོགས་པའི་འབྲས་བུ་འཐོབ་་་་
ཅིང་རྟོགས་པ་དེ་ཡང་དང་ཡང་དུ་སྒོམ་པ་ལ་བརྟེན་ནས་ཀྱང་འབྲས་བུ་་་་་
ཉོན་སྒྲིབ་ཙམ་སྤངས་པའི་འགོག་པ་སྟེ་ཐེག་དམན་དགྲ་བཅོམ་པའི་གོ་་་་་་་
འཕང་ཙམ་ལས་མི་ཐོབ་པས་དོན་གཉིས་མཐར་ཕྱིན་པ་མ་ཡིན་ནོ། །དེས་
ན་བྱང་ཆུབ་སེམས་དཔའ་རྣམས་ཀྱིས་བདག་བས་གཞན་གཅེས་ཀྱི་ཐུགས་་་
བཟང་བོས་ཀུན་ནས་བསླངས་ཏེ་སྟོང་ཉིད་བསྒོམས་པའི་སྟོབས་ཀྱིས་ཉོན་་་་
སྒྲིབ་དང་ཤེས་སྒྲིབ་གཉིས་ཀྱི་གཉེན་པོར་གྱུར་པའི་སྟོང་ཉིད་རྟོགས་པའི་ལྟ་
བ་ནུས་ཤུགས་ཅན་འབྲས་བུ་ཆོས་ཀྱི་སྐུ་འགྲུབ་ཅིང་། གནས་སྐབས་སུ་ཡང་
ས་དང་བོ་ཐོབ་པའམ་སྟོང་ཉིད་མངོན་སུམ་དུ་རྟོགས་ཙམ་ཉིད་ནས་སངས་
རྒྱས་ཀྱི་ཞིང་བརྒྱར་ལུས་བརྒྱ་ཕྲག་སྤྲུལ་ནས་བྱོན་ཏེ། དུས་གཅིག་ལ་སངས་
རྒྱས་བརྒྱ་ཕྲག་མཆོད་པ་དང་། ཆོས་ཉན་པ་དང༌། ལུས་བརྒྱ་ཕྲག་དུ་མ་
སྤྲུལ་ནས་སེམས་ཅན་གྱི་དོན་མཛད་པ་ལ་སོགས་པ་དབུ་མ་འཇུག་པ་ལས་་་
གསུངས་པའི་དཔག་པར་དཀའ་བའི་ཡོན་ཏན་བརྒྱ་ཕྲག་བཅུ་གཉིས་འ ཐོབ་
པ་དང་། མདོ་སྡེ་རྒྱན་ལས། འཕགས་པས་ན་དང་རྒ་བ་དང་། །འཆི་བའི་
སྡུག་བསྔལ་རྩད་ནས་སྤངས། །ཞེས་གསུངས་པའི་དོན་ནི། འཕགས་པ་སྟེ་
ཐེག་ཆེན་འཕགས་པ་རྣམས་ཀྱིས་ན་བ་དང་རྒ་བ་འཆི་བའི་སྡུག་བསྔལ་རྩ་
བ་ས་བོན་དང་བཅས་པ་སྤངས་ཞེས་གསུངས་པ་ལྟར། སྟོང་ཉིད་མངོན་
སུམ་དུ་རྟོགས་པའི་ཐེག་ཆེན་འཕགས་པ་རྣམས་ཀྱི་ལུས་ལ་ལས་ཉོན་གྱི་་་་་
*
ས ་ ་
488



དབང་གིས་བྱུང་བའི་རྒ་བ་དང་ན་བ་ལ་སོགས་ཉེར་འཚེ་གཏན་ནས་འབྱུང་
མི་སྲིད་པ་དང་། ལུས་དུམ་བུ་སྟོང་དུ་གཏུབས་ནའང་སྡུག་བསྔལ་གཏན་
ནས་འབྱུང་མི་སྲིད་པ། ལོངས་སྤྱོད་ཀྱིས་ཕོངས་པ་གཏན་ནས་མི་སྲིད་པ་
སོགས་ཡོན་ཏན་བསམ་གྱིས་མི་ཁྱབ་པ་ཡོད་པར་གསུངས། ཁྱད་པར་དེ་
ཙམ་འབྱུང་བ་བསྒོམ་བྱའི་སྟོང་ཉིད་ལ་ཁྱད་པར་ཡོད་པས་མིན་ཏེ། བསྒོམ་
བྱའི་སྟོང་ཉིད་ནི་ངོ་བོ་གཅིག་སྟེ་ཐེག་ཆེན་གང་ཟག་གིས་བསྒོམ་བྱའི་སྟོང་་་་
ཉིད་དང་ཐེག་དམན་གང་ཟག་གིས་བསྒོམ་བྱའི་སྟོང་ཉིད་གཉིས་ཀྱི་དོན་་་་་
གཅིག་པ་སྟེ་རང་བཞིན་མེད་རྟོགས་ཀྱི་ལྟ་བ་དེ་ཡིན་པ་འདྲ་མོད། སྒོམ་པ་
པོ་གང་ཟག་གི་རྒྱུད་ལ་བདག་བས་གཞན་གཅེས་པའི་བྱང་ཆུབ་ཀྱི་སེམས་་་
རིན་པོ་ཆེ་དེ་ཡོད་མེད་ཀྱི་དབང་གིས་ནུས་པ་ཆེ་ཆུང་ངམ་མཆོག་དམན་གྱི་
ཁྱད་པར་ཤོར་བར་གསུངས། སྡིག་སྒྲིབ་འཇོམས་པའམ་སྦྱོང་བ་ལའང་བྱང་
ཆུབ་ཀྱི་སེམས་རིན་པོ་ཆེ་འདི་བས་སྟོབས་ཆེ་བ་ཞིག་མེད་དེ། སེམས་འདི་
རྒྱུད་ལ་སྐྱེས་ན་སྡིག་པ་ཁོ་རང་གིས་སྦྱོང་བ་དང་ཚོགས་ཁོ་རང་གིས་གསོག་
པ་ཡིན་ཏེ། སྡིག་པ་སྟོབས་ཆེན་ཤིན་ཏུ་མི་བཟད་པ། །དེ་ནི་རྫོགས་པའི་
བྱང་ཆུབ་སེམས་མིན་པ། །དགེ་གཞན་གང་གིས་ཟིལ་གྱིས་གནོན་པར་
འགྱུར། །ཞེས་གསུངས་པ་ལྟར། བདག་བས་གཞན་གཅེས་པའི་སེམས་རིན་
པོ་ཆེ་འདི་ཡོད་ན། མཚམས་མེད་དང་ཉེ་བའི་མཚམས་མེད་དང་ཕམ་
པ་བཞི་ལ་སོགས་པའི་སྡིག་སྒྲིབ་ཤིན་ཏུ་ཆེ་བ་རྣམས་ཀྱང་སྦྱོང་བ་ལ་ཚེགས་
མེད་ཅིང༌། སེམས་རིན་པོ་ཆེ་འདི་མེད་པར་ཐབས་གཞན་གང་གིས་ཀྱང་
489



སྡིག་སྒྲིབ་ཚབས་པོ་ཆེ་དེ་དག་སྦྱོང་བ་ཤིན་ཏུ་དཀའ་འོ། །
དེ་ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་
ངེས་པར་སྲེག་པར་བྱེད། །ཅེས་གསུངས་པ་ལྟར། སེམས་རིན་པོ་ཆེ་
འདིའི་མཐུས་སྡིག་སྒྲིབ་ཆེན་པོ་རྣམས་ཀྱང་སྦྱོང་ནུས་པར་མ་ཟད། གང་
ཟག་གཞན་གྱིས་བྱས་པ་སྟེ་མི་གཞན་བསད་ན་དེའི་རྣམ་སྨིན་སྡུག་བསྔལ་མི་
བཟད་པ་རང་གིས་མྱོང་དགོས་པ་གདོན་མི་ཟའོ། །བྱང་ཆུབ་ཀྱི་སེམས་
འདིའི་སྟོབས་ཀྱིས་དེ་ལྟ་བུའི་ལས་ལ་འཇུག་ནའང་ཚོགས་མྱུར་དུ་རྫོགས་་་་
པའི་ཐབས་མཆོག་ཏུ་སྒྱུར་ཐུབ་པ་ཡོད་དེ། བཅོམ་ལྡན་འདས་སྔོན་དེད་
དཔོན་སྙིང་རྗེ་ཅན་དུ་སྐུ་འཁྲུངས་པའི་ཚེ་མི་ནག་མདུང་ཐུང་ཅན་ཞེས་ཤིན་
ཏུ་གདུག་རྩུབ་ཆེ་ཞིང་འཕྲོག་བཅོམ་གྱི་ལས་བྱེད་མཁན་ཇག་པ་མ་རུང་བ་་་་
ཞིག་ཡོད་པ་དེས་ཚོང་བ་ལྔ་བརྒྱ་སྟེ་ཕྱིར་མི་ལྡོག་པའི་སེམས་དཔའ་ལྔ་་་་་་་་་
བརྒྱས་རྒྱ་མཚོའི་ཕ་རོལ་ནས་རིན་པོ་ཆེ་གྱ་ནོམ་པ་ཕྱིར་ཁྱེར་ཏེ་རང་ཡུལ་དུ་
ཐོན་སྐབས་མི་ནག་མདུང་ཐུང་ཅན་གྱིས་ཚོང་བ་ལྔ་བརྒྱ་བོ་བསད་དེ་རིན་
པོ་ཆེ་རྣམས་འཕྲོག་པར་འདོད་པའི་བསམ་པ་སྐྱེས་པ་ན། ཐབས་འཇམ་པ་
སྣ་ཚོགས་ཀྱིས་ལས་དེ་ལྡོག་པར་མ་ནུས་པས། དེད་དཔོན་སྙིང་རྗེ་ཅན་གྱི་
ཐུགས་དགོངས་ལ་འདི་ཞི་བའི་ཐབས་ཀྱིས་འདུལ་བ་མི་ནུས་པས། བདག་
གིས་མི་འདི་སྲོག་དང་བྲལ་བར་བྱས་ནས་གཞི་འདིས་བསྐལ་བ་འབུམ་དུ་་་་
དམྱལ་བ་ཆེན་པོ་རྣམས་སུ་བསྲེགས་ཀྱང་བདག་གིས་སྡུག་བསྔལ་དེ་ལ་སྤྲོ་་་་
བར་བྱ་ཡི། ཁྱད་པར་ཚོང་བ་ལྔ་བརྒྱ་བོ་འདི་དག་སྲོག་དང་བྲལ་བའང་མི་
490



རུང་བས་འདི་དག་གི་སྲོག་ངེས་པར་བསྐྱབ་དགོས་པ་དང་། མདུང་ཐུང་
ཅན་འདིས་སྡིག་པའི་ལས་ཚབས་ཆེན་དེ་སྙེད་བྱས་ན་དེའི་འབྲས་བུ་སྡུག་་་་
བསྔལ་བཟོད་གླགས་མེད་པའང་མྱོང་དགོས་པས་ཤིན་ཏུ་མི་རུང་བས་ན་་་་་་
ཁོང་ནད་སེལ་བའི་གཏར་བསྲེག་བཞིན་དུ། མི་ནག་མདུང་ཐུང་ཅན་ལ་
སྙིང་རྗེ་ཤུགས་དྲག་སྐྱེས་པས། ཆོམ་རྐུན་འདིའི་སྲོག་གཅོད་དོ་སྙམ་ནས་མི་
དེ་བསད་པས། སྙིང་རྗེ་ཆེན་པོ་སྐྱེས་པ་དེའི་དབང་གིས་བསྐལ་བ་འབུམ་གྱི་
ཡུན་ལ་འཁོར་བར་འཁྱམས་དགོས་པ་དེ་ལྟུང་བའམ་ཇེ་ཉུང་དུ་བཏང་ཞིང༌།
བསྐལ་བ་འབུམ་གྱི་ཡུན་དུ་བསགས་དགོས་པའི་ཚོགས་དེ་མི་ནག་མདུང་་་་་་
ཐུང་ཅན་བསད་པ་དེས་གྲུབ་པར་གསུངས། ཚུལ་འདི་ལ་ལས་གནག་རྣམ་
སྨིན་དཀར་བ་ཞེས་བརྗོད་ལ། ལས་གནག་པ་ཞེས་པ་ནི་མི་བསད་པ་སྡིག་
ལས་ཡིན་ཡང་། སྡིག་ལས་ངོ་མ་མ་ཡིན་པར་སྡིག་ལས་ལྟར་སྣང་བ་ཡིན་ཏེ་
མི་བསད་པའི་སྡིག་ལས་བྱས་པ་ཙམ་ལས་ཉོན་མོངས་ཀྱི་དབང་གིས་བྱས་པ་
མ་ཡིན་པའི་ཕྱིར་རོ། །ཡང་སྟོན་པ་བཅོམ་ལྡན་འདས་སྔོན་བྲམ་ཟེའི་ཁྱེའུ་
སྐར་མར་འཁྲུངས་པའི་ཚེ་ལོ་ཧ་ཅང་རིང་བོ་ཐུབ་པའི་དུས་ཡིན་པས་ལོ་་་་་
བཞི་ཁྲི་བཞི་སྟོང་དུ་ཚངས་སྤྱོད་ཀྱི་སྡོམ་པ་མནོས་ནས་བཞུགས་པའི་ཚེ། བུ་
མོ་ཞིག་ཆགས་པའི་དབང་གིས་སྲོག་ཆད་དུ་ཉེ་བར་གཟིགས་ནས་སྙིང་རྗེ་་་་
ཆེན་པོ་འཁྲུངས་ཏེ་དེའི་ཁྱིམ་དུ་ལོ་བཅུ་གཉིས་སུ་གནས་ཀྱང་དེ་ལ་མི་་་་་་་
ཚངས་སྤྱོད་པའི་ཕམ་པ་མ་བྱུང་བ་ཡིན་ཏེ། ཕམ་པ་བྱུང་པའི་རྒྱུ་གཙོ་བོ་
ཆགས་སེམས་ཀྱིས་ཀུན་ནས་བསླངས་པ་ཡིན་ལ། དེས་དེ་ལྟར་མ་ཡིན་པར་
ར་



ཀུན་སློང་སྙིང་རྗེས་གཟིགས་པའི་ཕྱིར་ཏེ། སླར་ཡང་ཁྱིམ་ནས་བྱུང་སྟེ་
ཚངས་པར་སྤྱོད་པས་བསྐལ་བ་ཁྲིའི་ཡུན་དུ་འཁོར་བར་འཁྱམས་དགོས་་་་་
པའི་རྒྱུ་ལྟུང་སྟེ་བསྐལ་བ་ཁྲིའི་བར་དུ་བསགས་དགོས་པའི་ཚོགས་མཐའ་་་་
དག་གྲུབ་པར་གྱུར་པར་གསུངས་སོ། །བྱང་ཆུབ་སེམས་དཔའ་ལ་ལུས་ངག་
གི་ལས་བདུན་དགོས་དབང་གིས་གནང་བའི་སྐབས་ཡོད་པ་ཡང་འདི་ལྟ་བུ་
ལ་གོ་དགོས་པ་ཡིན། དེས་ན་སྙིང་རྗེ་རྒྱུད་ལྡན་གྱི་གང་ཟག་ཞིག་གིས་དགེ་
སློང་གི་བསླབ་བྱ་ཡོངས་སུ་རྫོགས་པའི་སྡོམ་པ་བླངས་པ་ཞིག་ཡིན་ནའང་་་་་
དེད་དཔོན་སྙིང་རྗེ་ཆེན་པོ་ལྟ་བུའི་བསམ་པས་ཀུན་ནས་བསླངས་ཏེ་མི་ཞིག་
བསད་པ་ན། མི་བསད་པའི་བསམ་པ་ཨེ་འབྱུང་ཞེ་ན། དེ་ལ་བསམ་པའི་
ལྟུང་བ་དངོས་གཞི་བྱུང་བ་མ་ཡིན་ཏེ། འདུལ་བ་ལས། གསོད་སེམས་
ཀྱིས་གཞན་བསད་ནས་རང་ལས་སྔོན་དུ་ཤི་བ་ལ་སྲོག་བཅད་པའི་བསམ་པ་
འབྱུང་བར་གསུངས་པ་ལྟར། འདིའི་གསོད་སེམས་ཀྱང་མི་འདི་གསོད་པར་
བྱ་སྙམ་པའི་བསམ་པ་ཙམ་མ་ཡིན་པར་སྡང་སེམས་ཀྱིས་ཀུན་ནས་བསླངས་
ཏེ་གསོད་དགོས་པས་ན་དེད་དཔོན་སྙིང་རྗེ་ཆེན་པོས་སྡང་སེམས་དེ་ལྟ་བུས་
ཀུན་ནས་བསླངས་པ་མ་ཡིན་པར་སྙིང་རྗེ་ཤ་སྟག་གིས་ཀུན་ནས་བསླངས་པ་
ཡིན་པས། ཁོང་དགེ་སློང་གི་སྡོམ་པ་བཞེས་པ་ཞིག་ཡིན་པའི་དབང་དུ་
བཏང་ནའང་། སྙིང་རྗེས་ཀུན་ནས་བསླངས་ཏེ་བསད་པ་དེར་སྲོག་གཅོད་
ཀྱི་བསམ་པའི་ལྟུང་བ་འབྱུང་བ་མི་སྲིད་དེ་ཀུན་སློང་སྡང་སེམས་མ་ཡིན་་་་་
པར་སྙིང་རྗེས་ཀུན་ནས་བསླངས་པའི་ཕྱིར་རོ། །གཞན་ཡང་འཕགས་པ་
492



ཐོགས་མེད་ཀྱིས་བྱམས་མགོན་ལོ་བཅུ་གཉིས་སུ་བསྒྲུབས་ཀྱང་ཞལ་མ་་་་་་་
མཐོང་བ་ལ། རྗེ་བཙུན་གྱིས་ཐབས་དམ་པ་ཞིག་མཛད་པ་སྟེ་རྗེ་བཙུན་ཁྱི་རོ་
སྨད་འབུས་གཡེང་བ་ཞིག་ཏུ་སྤྲུལ་ནས་ཕེབས་སོང་བ་དེ་ཐོགས་མེད་ཀྱིས་་་་
གཟིགས་པ་ན་སྙིང་རྗེ་ཚད་མེད་པ་འཁྲུངས་ཏེ། བདག་བས་གཞན་གཅེས་
པའི་སེམས་ངོ་མ་སྟེ་ཁྱི་མོའི་རོ་སྨད་ཀྱི་འབུ་མ་བླངས་ན་ཁྱི་མོ་འཆི་བར་་་་་་་
འགྱུར་བ་དང་། བླངས་ན་འབུ་རྣམས་ཤི་བར་འགྱུར་བས་དེ་གཉིས་ཀ་
མི་ཤི་བའི་ཐབས་སུ་རང་ཉིད་ཀྱི་བརླ་ཐོག་ནས་ཤ་ལེབ་མོ་ཞིག་རང་གིས་་་་་
བཅད་པའམ་དྲས་ནས། འབུ་རྣམས་བླངས་ཏེ་དེའི་སྟེང་དུ་འཇོག་པར་
དགོངས་ཤིང་ལག་པས་བླངས་ན་འབུ་གསོད་པར་དོགས་ནས་ལྗགས་ཏེ་ལྕེ་
ཡིས་བཞེས་པར་རྩོམ་པ་ན་ཐུག་རེག་མེད་པར་གྱུར་པས། མྱུར་དུ་སྤྱན་
ཕྱེ་ནས་གཟིགས་པ་ན་ལས་སྒྲིབ་རྣམས་དག་པར་གྱུར་ཏེ་དེ་མ་ཐག་ཏུ་རྗེ་་་་
བཙུན་བྱམས་མགོན་གྱི་ཞལ་གཟིགས་པར་གྱུར། འོ་ན་དེའི་སྔོན་དུ་
ལོ་བཅུ་གཉིས་སུ་རྗེ་བཙུན་བྱམས་མགོན་བསྒྲུབས་པས་རྗེ་བཙུན་གྱི་ཞལ་མ་
གཟིགས་པ་ནི་རྗེ་བཙུན་གྱིས་རྗེས་སུ་མ་བཟུང་བ་དང་དེ་རྗེས་སུ་འཛིན་་་་་
པའི་ཕྱིར་མ་བྱོན་པའང་མ་ཡིན་པར། ཐོགས་མེད་རང་གི་ལས་སྒྲིབ་ཀྱི་
དབང་གིས་མ་མཐོང་བ་ཡིན་ལ། རྗེས་སུ་རྗེ་བཙུན་ཞལ་གཟིགས་པ་དེ་ཡང་
བདག་གཞན་མཉམ་བརྗེ་བྱང་ཆུབ་ཀྱི་སེམས་རིན་པོ་ཆེ་དེའི་སྟོབས་ཀྱིས་་་་་
ལས་སྒྲིབ་དག་པའི་དབང་གིས་ཡིན་ནོ། །ཐོགས་མེད་ཀྱིས་གཟིགས་པའི་རྗེ་
བཙུན་བྱམས་མགོན་དེ་ཞལ་གསུམ་ཕྱག་བཞི་བ་ཅན་ཞིག་ཡིན་པས་འདི་ལ་
493



ཐོགས་མེད་ལུགས་ཀྱི་རྗེ་བཙུན་བྱམས་པ་ཞེས་བརྗོད། ཡང་དགེ་བཤེས་
ཚེམ་བུ་བས་ཆུ་བོ་ཞིག་གི་འགྲོ་ལམ་དུ་མཛེ་ནད་ཀྱིས་ཟགས་པའི་མཛེ་མོ་་་་
ཉམ་ཐག་པ་ཞིག་མཐོང་བ་ན་དེ་ལ་སྙིང་རྗེ་ཆེན་པོ་སྐྱེས་ཏེ་བདག་བས་་་་་་
གཞན་གཅེས་པའི་སེམས་ཀྱི ་ ་མཛེ་མོ་ཆུ་ ས་སྒྲོལ་བའི་ཕྱིར་རང་གི་རྒྱབ་ཏུ་
འཁུར་བར་རྩོམ་པ་་ན། པ ས མ་ང་ ་དེ འི ་སྟོབ ས ་ ཀྱི སུ་ལུས་སྒྲིག ་ངག་སྟེ་དེ་མ་
ཐག་ཡི་དམ་རྡོ་རྗེ་རྣལ་འབྱོར་མའི་ཞལ་མ། ཐོ ང ་ ར་ཡོ་རོ་པི དི ན ་ལ་རྡོ་རྗེ་
རྣལ་འབྱོར་མ་ཡིན་ཡང་དགེ་བཤེས་ཚེམ་བུ་བའི་ལས་སྒྲིབ་འདག་ ཐབས་སུ་
བསམ་བཞིན་མཛེ་མོའི་རྣམ་པར་སྤྲུལ་བ་ཡིན་ནོ་ ཇོ་བོ་རྗེའི ་རབ་བྱུང་
གི་བསྙེན་རྫོགས་ཀྱི་བླ་མ་དྷམ་རཀྵི་ཏས་བདག་གཞན་མཉམ་བརྗེའི་སེམས་
ཤུགས་དྲག་པོས་རང་ཉིད་ཀྱི་བརླ་ཤ་བཅད་དེ་གཞན་འབྱིན་པའི་རྣམ་ཐར་
ནི: མི་ཞིག་ལ་ནད་དྲག་པོ་ཞིག་བྱུང་སྟེ་སྨན་པར་ང ཙླིན་པ་ན། སྨན་པས་
དེ་ལ་མི་ཤ་གོས་ར་བ ཞིག་སྨན་དུ་བསྟེན་ན་ནད་འ ཇོམ: ་ནུས་མོང་། དེ་མེངས་
ན་འ ཚོ་ ཐུབས་མེད་པར་ལུང་བསྟན་པ་ན་མི་ ཤུ་མ་ས ང་པ་མ་རྙེ ་ ་ པར་ཡིད
སྡུག་བསྔལ་གྱིས་གདུང་ནས་ཡོད་པའི་ཚུལ་ངེ་དྷརྨུ་ར་ཀྵི་ཏས་གཟིགས་ཏེ་དེ་
ལ་སྙིང་རྗེ ཤུགས་དྲག་པོའི་དབང་གིས ་རང་ཤ་བ ཙ ང་ ་དེ་བྱིན་པས། དེ་མ་
ཁུབ་ ་ ཏུ་ ཤུགས་རྗེ་ཆེན་པོའི་ཞལ་ གཟི གས་ ཤིང བྱེ ན ་ གྱི༌་བརླང་ ང༌ ་པ ར་གྱུ རས་
པ། ་དང་་། ཇོ་བོ་རྗེའི་བླ་མ་བྱམས་པའི་ དུ་འ༌ ར་ ་བ ས ་འདཔ། གཞན ་མཉར།
རྗེའི་བྱང་ཆུབ་ཀྱི་སེར༔ ། ལ ང་, འ ་ཞིག་བསྒོམ། ས། ་པས་ང་དུར་ ས། ་ མགོན ་ཉལ་་་་་
ཆི པགས་ན ས་ལུ་ པས ་བ ན་ ་ ཚོ ང༌ ་ པ་ ་ ང ང་ ་ རྫ ་འོ་ཛེང་ ་ པའུ ད པས ་ ང་ སུ་ པ་ཞུ ལུ་ ་



གཅེས་པའི་སེམས་རིན་པོ་ཆེ་ལ་ཐུགས་དམ་དུ་མཛད་པས་རྗེ་བཙུན་སྒྲོལ་མ་
ས་ལྷག་པའི་ལྷ་ང༌ ་བོའི་ཞལ་གཟིགས་ཤིང་རྒྱ་བོད་ཐམས་ཅད་དུ་་་
འཕྲིན་ལས་ཀྱིས་ཁུང་བུ་གདལ་ཆེ་བ་དང༌། མཚན་ཐོས་པ་ཙམ་གྱིས ཀྱང་འགྲོ་
བའི་གསོས་སུ་གྱུར་པ་འདི་བྱུང་བར་གསུངས། རྗེ་རིན་པོ་ཆེས་འོལ་ཁ་
ཆོས་ལུང་སོགས་སུ་མདོ་སྡེ་ཕལ་བོ་ཆེ་ནས་འབྱུང་པའི་བདག་གཞན་མཉམ་
བརྗེའི་བསམ་པ་རླབས་པོ་ཆེ་དང༌། དེས་དྲངས་པའི་རྒྱལ་སྲས་ཀྱི་སྤྱོད་པ་
རླབས་པོ་ཆེ་རྣམས་ལ་དམིགས་ཕུག་པའི་ཐུགས་སྦྱོང་ཡུན་རིང་དུ་མཛད་་་་
པ ས་གོམས་པ་ཀློང་དུ་གྱུར་ཏེ་རྒྱལ་སྲས་ཀྱི་སྤྱོད་པ་རླབས་པོ་ཆེ་དཔག་པར་
དཀའ་བ་ཅི་འདྲ་ཞིག་ལའང་ཞུམ་པ་མེད་པར་སྤྲོ་དགའ་ཆེན་པོ་ངང་གིས་་་་
འཇུག་པ་ཞིག་བྱུང་གསུངས། དེའི་ཚེ་སངས་རྒྱས་དང་བྱང་ཆུབ་སེམས་
དཔའ་བགྲང་བ་ལས་འདས་པ་ཞལ་གཟིགས། བསྟན་པ་འདི་ལ་སྐུ་དྲིན་ཆེ་
བའི་པཎ་གྲུབ་ཕལ་ཆེར་ཡང་ཞལ་གཟིགས་ཤིང་རྒྱལ་བའི་བསྟན་པ་ལ་རྒྱལ་
བ་རང་ཉིད་སླར་བྱོན་པ་ལྟ་བུའི་འཕྲིན་ལས་རྒྱ་ཆེ་ཞིང་རྒྱུན་མི་ཆད་པ་འདི་
བྱུང་བ་ཡིན་ནོ། །དགེ་བཤེས་ཕྱུ་བ་ཆོས་ཀྱི་སེངྒེ་བའི་སློབ་མ་དགེ་བཤེས་གྲོ་
ལུང་བའི་ཞལ་ནས། མདོ་སྡེ་ཕལ་བོ་ཆེ་འདི་བོད་དུ་མ་འགྱུར་ན་སྟེ་འགྱུར་
མེད་རྒྱུ་ན་བོད་ཀྱི་བྱང་ཆུབ་སེམས་རྣམས་ཀྱིས་རྒྱལ་སྲས་ཀྱི་སྤྱོད་པ་ལ་ཇི་་་་
ལྟར་སློབ་སྟེ་སློབ་ཚུལ་མི་ཤེས་སོ་གསུངས་ཏེ་རྒྱལ་སྲས་ཀྱི་སྤྱོད་པའི་རྣམ་་་་་
བཞག་རྒྱ་ཆེར་སྟོན་པའི་གཞུང་ནི་མདོ་སྡེ་ཕལ་བོ་ཆེ་ཡིན་པས་ན། ཁོང་གི་
གསུང་འདི་ཐེག་པ་མཆོག་གི་ལམ་གྱི་གནད་མཁྱེན་པའི་གསུང་ཡིན་ནོ། །
19:



ཚུལ་དེ་དག་ལས་ནི་ཡི་དམ་གྱི་ལྷའི་ཞལ་མཐོང་བ་ལའང་བདག་བས་གཞན་
གཅེས་པའི་སེམས་རིན་པོ་ཆེ་འདི་ལས་ཐབས་ཟབ་པ་གཞན་མེད་ཅིང་། །
དེའི་ཕྱིར་སེམས་རིན་པོ་ཆེ་འདི་ཉིད་སངས་རྒྱས་ཀྱི་སར་བགྲོད་པའི་མྱུར་་་་
ལམ་མཆོག་ཡིན་པར་ངེས་སོ། །བདག་ཅག་གི་སྟོན་པ་བཅོམ་ལྡན་འདས་
དང་རྗེ་བཙུན་བྱམས་པ་མགོན་པོ་གཉིས་ལས་བྱང་ཆུབ་མཆོག་ཏུ་ཐོག་མར་
ཐུགས་བསྐྱེད་པ་སྟེ་ཐེག་པ་ཆེན་པོའི་ལམ་དུ་ཞུགས་པ་རྗེ་བཙུན་བྱམས་་་་་་
མགོན་སྔ་བ་ཡིན་ལ། རྗེ་བཙུན་གྱིས་སྔོན་རྒྱལ་བོ་གསེར་མདོག་ཅེས་བྱ་
བར་གྱུར་པའི་ཚེ་དེ་བཞིན་གཤེགས་པ་གསེར་བཟང་འོད་ཀྱི་དྲུང་དུ་ཐུགས་
བསྐྱེད། དེ་ནས་བསྐལ་བ་བརྒྱད་ཁྲི་བཞི་སྟོང་ལོན་ནས་ཐུབ་པའི་དབང་
བོས་རྫ་མཁན་གྱི་བུ་ཁྱེའུ་སྣང་བྱེད་དུ་འཁྲུངས་པའི་ཚེ་དེ་བཞིན་གཤེགས་པ་
ཤཱཀྱ་ཐུབ་པ་ཆེན་པོའི་དྲུང་དུ་ཐུགས་བསྐྱེད་པར་གསུངས་ཀྱང་། འཚང་རྒྱ་
བ་སྟེ་རྫོགས་པའི་བྱང་ཆུབ་ཐོབ་པ་བདག་ཅག་གི་སྟོན་པ་ཐུབ་པའི་དབང་
བོ་འདི་ཉིད་སྔ་བར་བྱུང་བ་ཡིན། དེའི་རྒྱུ་མཚན་གང་ལ་ཐུག་ཅེ་ན། འདི་
ནི་བདག་གཞན་མཉམ་བརྗེའི་སེམས་ཤུགས་དྲག་པ་དང་། སེམས་ཅན་
མགོན་མེད་རྣམས་དང་སྐྱབས་མེད་རྣམས་དང་དཔུང་གཉེན་མེད་པ། མ་
རུངས་པ སུས་ཀྱང་འདུལ་བར་མ་ནུས་པའི་མ་འོངས་རྩོད་ལྡན་སྙིགས་
མའི་འགྲོ་བ་རྣམས་འདུལ་བར་དམ་བཅའ་དང་ཐུགས་བསྐྱེད་མཛད་ཅིང་་་་
སྨོན་ལམ་ཆེན་པོ་ལྔ་བརྒྱ་མཛད་པའི་མཐུ་ཡིན་པར་གསུངས་སོ། །སྔར་རྒྱུད་
སྡེ་བཞི་ལས་རྣལ་འབྱོར་བླ་མེད་ཀྱི་ལམ་དུ་ཞུགས་ན་ཚེ་གཅིག་ལ་འཚང་རྒྱ་
496



བར་འོང་ཞེས་གསུངས་པ་འདི་ཡང་བདག་བས་གཞན་གཅེས་པའི་བྱང་་་་་་
ཆུབ་ཀྱི་སེམས་རིན་པོ་ཆེ་འདི་ཆེས་ཆེར་ཤུགས་དྲག་ཏུ་སོང་ནས་འགྲོ་བ་་་་་
ཉམ་ཐག་པའི་ཚུལ་བསམ་པ་འདིའི་མཐུས་ཡིན་ནོ། །གཞན་ཡང་ང་ཚོ་དགེ་
ལྡན་བཀའ་བརྒྱུད་ལའང་ལོ་གསུམ་དང་ཟླ་གསུམ་ཞག་གསུམ་གྱི་ཡུན་དུ་་་་་
འཚང་རྒྱ་བ་ཡོད་པར་གསུངས་ཀྱང་། བླ་མའི་རྣལ་འབྱོར་ལམ་གྱི་སྲོག་ཏུ་
བྱས་པ་འདིའི་མཐུ་ཡིན་ནོ། །འོ་ན་དེ་ལྟ་བུའི་ལམ་ཉམས་སུ་བླངས་ནས་ལོ་
གསུམ་ཟླ་གསུམ་ཞག་གསུམ་ཙམ་ལའང་ཟུང་འཇུག་གི་གོ་འཕང་རྙེད་པའི་
གང་ཟག་གི་མཚན་གཞིར་སུ་འཇོག་ཅེ་ན། དབེན་ས་ཟུང་འཇུག་བརྒྱུད་
པའི་ཕྲེང་བ་ཞེས་མང་དུ་བགྲང་རྒྱུ་ཡོད་པ་དགེ་ལྡན་ཟབ་ཆོས་ནང་དུ་་་་་་་་
གསལ་བར་བཀོད་པ་རྣམས་ཀྱིས་མཚོན་ནོ། །
སྤྱིར་གསང་སྔགས་ཀྱི་ལམ་དངོས་གཞི་གཙོ་བོ་སྟེ་བདེ་སྟོང་དབྱེར་མེད་
ནི་བྱམས་སྙིང་རྗེ་བྱང་ཆུབ་ཀྱི་སེམས་རིན་པོ་ཆེ་ཡིན་པས། གཉུག་མ་ལྷན་
ཅིག་སྐྱེས་པའི་སྟོང་ཉིད་སྒོམ་པའི་གནད་འདི་ཡིན་ཡང༌། དེའི་ཤུགས་
འདོན་བྱེད་ནི་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་
འདི་ཡིན་ཏེ་སེམས་དེ་ཇི་ཙམ་ཤུགས་ཆེ་བ་དེ་ཙམ་དུ་གསང་སྔགས་ཀྱི་ལམ་
དེ་ཤུགས་ཆེ་རུ་འགྲོ་བ་དང་བདེ་སྟོང་གི་ལམ་གྱི་རྟོགས་པ་དེ་ཤུགས་ཇེ་རྒྱས་
སུ་འགྲོ་བ་ཡིན་པ་སོགས་བཤད་པ་མང་བོ་ཡོད་དེ། དེས་ན་སྔགས་ཀྱི་རྒྱུད་
སྡེ་གོང་འོག་བཞི་ག་ལ་བྱང་ཆུབ་ཀྱི་སེམས་ཀྱི་ཤུགས་དྲག་ཞན་གྱི་ཁྱད་པར་
ཡོད་པ་དང༌། དེ་བཞིན་དུ་མདོ་ལམ་གྱིས་བགྲོད་པའི་བྱང་སེམས་དང་
497



སྔགས་ལམ་གྱིས་བགྲོད་པའི་བྱང་སེམས་གཉིས་ཀྱི་བྱང་ཆུབ་ཀྱི་སེམས ་་་་་་་
ལའང་ཤུགས་དྲག་ཞན་གྱི་ཁྱད་པར་ཡོད་དོ་བདག་བས་གཞན་གཅེས་
པའི་བྱང་ཆུབ་ཀྱི་སེམས་རིན་པོ་ཆེ་འདི་མེད་ན་ནི་སྔགས་ལ་ལ་མྱུར་ཁྱད་
གང་ཡང་མི་འབྱུང་བ་མ་ཟད། སྔགས་ཀྱི་རྟོགས་པ་ཁྱད་པར་ཅན་ཡང་
རྒྱུད་ལ་འབྱུང་མི་སྲིད་དེ། དཔེར་ན་ཀྱེ་རྡོར་གྱི་རྣལ་འབྱོར་གུ་ཞི ང་ ་་༌་ཀྱེ་
རྡོར་བསྒོམས་ནས་རྒྱུན་ཞུགས་ཀྱི་འབྲས་བུ་ཙམ་ལས་མ་ཐོབ་པ་དེས་མཚོན།
འདིའི་ཚུལ་རྗེ་བཙུན་འཇམ་པའི་དབྱངས་ཀྱིས་རྗེ་རིན་པོ་ཆེ་ལ་དངོས་སུ་་་
གདམས་པའི་ཚུལ་རྗེའི་གསང་བའི་རྣམ་ཐར་ངེས་དོན་གྱི་ཉི་མ་ལས་་་་་་་་
གསུངས་འདུག་པས་དེ་ལས་ཤེས་པར་བྱའོ །བདག་བས་གཞན་གཅེས་པའི་
སེམས་རིན་པོ་ཆེ་འདི་རྒྱུད་ལ་སྐྱེ་བ་ལྟ་ཞོག་འདིའི་གོ་བ་ལེགས་པར་ཆགས་
པའང་ཤིན་ཏུ་དཀོན་ཏེ་ཉན་རང་དགྲ་བཅོམ་བདག་ཉིད་ཆེན་པོ་མངོན་་་་་
ཤེས་དང་རྫུ་འཕྲུལ་དཔག་མེད་མངའ་བ་དེ་རྣམས་ཀྱིས་ཀྱང་ཐུགས་སུ་མ་་་་
ཆུད་ན་རྨོངས་པ་གཞན་དག་གིས་ལྟ་ཅི་སྨོས། ད་ལྟ་རང་རེ་རྣམས་ཀྱིས་
བརྟགས་ནའང་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་
ཆེ་འདི་སྐྱེས་པ་ཤིན་ཏུ་དཀོན་པར་ཤེས་ནུས་ཏེ། སྤྱིར་འཇིག་རྟེན་གྱི་ཁམས་
འདིར་བསྟན་པ་དང་མཇལ་བའི་སེམས་ཅན་དཀོན། རྒྱལ་བའི་བསྟན་པ་
དང་མཇལ་ནས་མཁན་སློབ་ཀྱི་སྤྱན་སྔར་སྡོམ་པ་བླངས་ཏེ་ལུས་བསྒྱུར་བ་་་་
ཆེས་མང་ཡང་ཚེ་འདིའི་བུན་ལོན་བློས་དོར་ཏེ་ཕྱི་མ་འབའ་ཞིག་ཡིད་ལ་་་་་་
སེམས་པ་སྲིད་མཐའ་ཙམ་དུ་སྣང་ལ། གཞུང་ལུགས་ལ་ཐོས་བསམ་བྱེད་པ་
498



ཆ༼༼
པr /
,
A
– ༣
༩
༧༣
ན་
，
༩
༔
*
#*༡
A
༈
.ཀ༤
,'ལ
དང་། དབེན་པར་གནས་ཏེ་ལྷ་སྒོམ་པ་དང་། རླུང་སྒོམ་པ་དང་བཟླས་
པའི་གྲངང ་ ་ཀཱསོ པག་པ་ ་ ༽ང་། ཆུ་འབའ་ཞིག་གིས་དཀའ་ཐུབ་བྱེད་པ་དང་
རྡེའུ་བཅུད་༩ ན་ ་ངང་པ་དང་། ཚེ་ མp： ས ་ ; “ སོགས་མང་དུ་སྣང་
ཡང་། སྲིང ་ ་ ་ཡུན་ཚོགས་མ ཛཐའ ་ ་ ་པ ་རོ་པ་ ༦ང་རང་ཡལ་བར་
དོ་ ་་ ་ན༌ ་ ་ ་ ་ པ ལྕེ ས་པ་ དང ་ ་ ་ང་ ན་ ་ ཅ་ མ་བརྗེའི་བྱང་ཆུབ་
ཀྱི ་ ས ༥ ན་ངོ་ཚེ་འདི་ཉིད་ལ་ཆིབ། སྒྲིལ་བྱེད་པ་དང་། འདི་རྒྱུད་ལ་སྐྱེས་
ང་ན་ཏུ་ད་ ཀོདོན་ལ། འདི་རྒྱུད་ལ་སྐྱེས་པ་ལྟ་ཞོག ཆོས་འདི་ལྟ་བུ་ལ་སྙིང་
༣་ དོན་ ༢ ར་བྱེད་པའང་ཤིན་ཏུ་དཀོན་པར་སྣང་། དེས་ན་སྤྱོད་འཇུག་
: དམ་ཆོས་འོ་མ་བསྲུབས་པ་ལས། །མར་གྱི་ཉིང་ཁུ་ཕྱུང་བ་བཞིན། །
་ གསུངས་པ་ལྟར་གསུང་རབ་ཐམས་ཅད་ཀྱི་སྙིང་བོའི་གནད། རྒྱལ་བ་
ཡུས་དང་བཅས་པའི་ཐུགས་དམ་གྱི་མཐིལ། ཐུན་བདེ་མ་ལུས་པའི་འབྱུང་
པ་ན་ ག ཐེག་པ་ཆེན་པོའི་ལམ་ཐམས་ཅད་ཀྱི་མ།(ཞུང་ཤིང་བདག་བས་གཞན་
༤ ས་པའི་བྱང་ཆུབ་ཀྱི་སེམས་རིན་པོ་ཆེ་འདི་བསྒོམས་པ་ལ་སྤྲོ་བ་ཤུགས་་་་
བ་ཏུ་བསྐྱེད་པར་བྱའོ། །འོ་ན་བདག་གཞན་མཉམ་བརྗེའི་ཤུགས་ཀྱིས་
ས་རིན་པོ་ཆེ་འདི་གསུང་རབ་ཐམས་ཅད་ཀྱི་སྙིང་པོའི་གནད་ཡིན་པའི་
པ་ ཚན་གང་ཞེ་ན། རྒྱལ་བའི་གསུང་རབ་ཐམས་ཅད་ཀྱི་སྙིང་བོའི་གནད་
) ཏུར་ཐུག་པ་རྫོགས་པའི་སང ས་པས་ཀྱི་གོ་འཕང་ཡིན་ལ། དེ་འཐོབ་བྱེད་
་ ་ ༌ ༤ས་བླ་ན་མ་མཆིས་པ་ནི་ང་ བདག་བས་གཞན་གཅེས་པའི་བྱང་ཆུབ་ཀྱི་་་་
| ས་རིན་པོ་ཆེ་འདི ་ཡིན་པ་བཀཾ ན ་པ་བློག་པ་ཆེན་པོའི་ལམ་ཐམས་ཅད་་་་
༥
༔ ས
F
+
199



བྱང་ཆུབ་ཀྱི་སེམས་རིན་པོ་ཆེ་འདི་ལ་བརྟེན་དགོས་པ་ནི། དཔེར་ན་ཕྲེང་
བའི་ཕྲེང་རྡོག་ཐམས་ཅད་བརྒྱུས་པའི་ཕྲེང་ཐག་ལྟ་བུ་ཡིན་ཙ་ན། རྒྱལ་
བ་བྱང་ཆུབ་སེམས་དཔའ་རྣམས་ཀྱི་ཐུགས་དམ་མམ་ཉམས་ལེན་གྱི་མཐིལ་
ལམ་གཙོ་བོའམ་གཞུང་ཤིང་དུ་མཛད་པ་ཡིན་ཏེ་བྱང་ཆུབ་སེམས་དཔས་སྒོ་
གསུམ་གྱི་དགེ་བ་གང་བྱས་མཐའ་དག་བྱང་ཆུབ་ཀྱི་སེམས་ཀྱི་རྩིས་ཟིན་པ་
ཤ་སྟག་ཡིན་ལ། དེའི་རྩིས་མ་ཟིན་པར་བྱང་ཆུབ་མཆོག་གི་རྒྱུར་འགྲོ་མི་སྲིད་
པའི་ཕྱིར་རོ། །ངེས་འབྱུང་གི་བསམ་པ་ཙམ་གྱིས་ཟིན་ན་ཐར་པ་ཙམ་གྱི་
རྒྱུར་འགྲོ་བ་དང༌། དེས་ཀྱང་མ་ཟིན་ན་འཁོར་བའི་རྒྱུར་འགྲོ་བ་སྟེ་འཕེན་
བྱེད་དགེ་བའི་ལས་ཙམ་དུ་འགྱུར་རོ། །སེམས་རིན་པོ་ཆེ་འདི་ནི་ཕན་བདེ་
མ་ལུས་པའི་འབྱུང་གནས་དང་ཐེག་ཆེན་གྱི་ལམ་ཐམས་ཅད་ཀྱི་གཞུང་ཤིང་
ཡང་ཡིན་ཏེ་ཐེག་ཆེན་གྱི་ཚོགས་ལམ་སྦྱོར་ལམ་མཐོང་ལམ་སྒོམ་ལམ་མི་སློབ་
ལམ་གང་ཡིན་ཡང་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་
པོ་ཆེ་འདི་ནི་དཔེར་ན་ཁང་བའི་ཀ་བ་ལྟ་བུར་ཆོས་ཐམས་ཅད་འདི་ལ་་་་་་
བརྟེན་ནས་འབྱུང་དགོས་སོ། །དེས་ན་བྱང་ཆུབ་ཀྱི་སེམས་རིན་པོ་ཆེ་འདི་
སྒོམ་པ་ལ་དང་བོ་སྤྲོ་བ་ཤུགས་དྲག་བསྐྱེད་ཅིང༌། དེ་ནས་སྒོམ་པ་ལ་ཞུགས།
སྒོམ་པ་དེ་གོམས་པ་ཡང་དང་ཡང་དུ་བཏང་བ་ལས་གོམས་པ་ཤུགས་ཇེ་་་་་
ཆེར་སོང་ནས་མཐར་རྩོལ་མེད་ཀྱི་མྱོང་བ་ཐོན་ན་བྱང་ཆུབ་ཀྱི་སེམས་དངོས་
གནས་པ་བྱུང་བ་ཡིན་ནོ། །སེམས་དངོས་གནས་པ་འདི་འབྱུང་བ་ལ་དེའི་
ཡན་ལག་གིས་རྒྱབ་ཕྱོགས་པ་སྟེ་བླ་མ་དང་ལྷག་པའི་ལྷ་དབྱེར་མེད་དུ་མོས་
500



ནས་གསོལ་བ་ཤུགས་དྲག་ཏུ་འདེབས་པ་ཚོགས་བསགས་སྒྲིབ་སྦྱོང་ལ་་་་་་་
འབད་པ་སོགས་ཀྱང་འདིར་གཙོ་ཆེ་བས་ངེས་པར་དུ་དགོས་པ་ཡིན་ནོ། །
དེ་ལྟར་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་་་
འདི་ལ་སྤྲོ་བ་སྐྱེད་བྱེད་ནི་སེམས་དེའི་ཕན་ཡོན་བསམ་པ་གལ་ཆེ་བ་ཡིན་་་་་
པས། བྱང་ཆུབ་ཀྱི་སེམས་རིན་པོ་ཆེའི་ཕན་ཡོན་རྣམས་ཡང་དང་ཡང་དུ་
བསམ་པ་དང་བདག་གཞན་མཉམ་བརྗེ་སྒོམ་པ་ལ་སྤྲོ་བར་གྱུར་ནས་འདི་་་་
སྒོམ་པ་ལ་འཇུག་པ་ན། རྟོག་པ་སྔོན་དུ་གཏོང་བ་སྟེ་དཔྱོད་པ་གཏོང་
མཁན་གྱི་མཁས་པ་རྣམས་ལ་དགོས་པ་འདི་ལྟ་བུ་སྐྱེ་སྲིད་དེ། བདག་གཞན་
བརྗེ་བའི་བསམ་པ་འདི་གོམས་པའམ་ཉམས་སུ་བླངས་ན་སྐྱེད་ནུས་སམ་མི་
ནུས། མི་ནུས་ན་ནི་འབད་ཀྱང་ངལ་བ་འབྲས་མེད་དུ་འགྱུར་ལ་སྐྱེད་ནུས་
ན་འབད་པར་བྱ་རིགས་པས་འདི་ཇི་ལྟར་སྐྱེད་པར་ནུས་སྙམ་ན། བདག་
གཞན་བརྗེ་བའི་བསམ་པ་འདི་གོམས་པའམ་ཉམས་སུ་བླངས་ན་སྐྱེད་པར་
ནུས་ཏེ། དཔེར་ན་སྔར་རང་ལ་གནོད་པ་ཚབས་ཆེན་བྱེད་པའི་དགྲ་བོ་ཐ་ན་
མིང་ཐོས་པ་ཙམ་གྱིས་ཀྱང་མི་འདོད་པ་དང་འཇིགས་པ་སྐྱེ་བ་ཞིག ཕྱིས་སུ་
མཐུན་པར་བྱས་ཏེ་མཛའ་ཞིང་གཅུགས་པའི་གྲོགས་སུ་བཟུང་ནས་དེ་མེད་
ན་ཅུང་ཟད་ཀྱང་སྡོད་མི་ཚུགས་པ་དང་མི་དགའ་བ་ཆེན་པོའི་སྣང་བ་སྐྱེ་རྒྱུ་
ཡོད་པ་ང་ཚོར་ཡང་མངོན་སུམ་དུ་སྣང་བར་འགྱུར། དེ་ལྟར་འགྱུར་བའི་རྩ་
བ་གང་ཞེ་ན། བློ་གོམས་པའི་རྗེས་སུ་འགྲོ་བ་རྟེན་འབྲེལ་གྱི་ཆོས་ཉིད་ཡིན་
པས། རང་ལ་གཞན་བཞིན་ཡལ་བར་དོར་བ་དང་། གཞན་ལ་བདག་
501



བཞིན་གཅེས་པར་འཛིན་པའི་བློ་དེ་བསྒོམས་ན་སྐྱེ་སྲིད་པ་ཡིན་ཏེ། སྤྱོད་
འཇུག་ལས། དཀའ་ལས་ཕྱིར་ལྡོག་མི་བྱ་སྟེ། །འདི་ལྟར་གོམས་པའི་མཐུ་
ཡིས་ནི། །གང་གིས་མིང་ཐོས་འཇིགས་པ་དང༌། །དེ་ཉིད་མེད་ན་ནི། གུར་
འགྱུར། །ཞེས་དང༌། བདག་གི་ལུས་ནི་གཞན་དག་ཏུ། །བཞཀ ་ ་ལྟར་
དཀའ་བ་མེད། །ཅེས་པའི་དོན་ནི་གཞན་བངག་ཏུ་བླང་པ་འདག་
བ་གཞན་དུ་པཞག་པ་འང་ལ་ པན་ཡོན་ཡོད་་ཀྱང་འདི་ ཤིན་ཏུ་དཀའ་འོ་སྙམ་
ན། ཤིན་ཏུ་དཀའ་བར་སྣང་ཡང་དེ་ཙམ་རྒྱུ་མཚན་དུ་བྱས་ནས་འདི་སྐྱེད་
པར་མི་ནུས་སོ། །ཞེས་དེ་ལས་ཕྱིར་ལྡོག་པར་མི་བྱ་སྟེ། དང་བོ་མ་གོམས་པའི་
དུས་སུ་ཆེས་ཆེར་དཀའ་བ་ལྟར་སྣང་ཡང་བློ་གོམས་པའི་རྗེས་སུ་འགྲོ་བ་ན།
བདག་ལ་གཞན་བཞིན་དུ་དང་གཞན་ལ་བདག་བཞིན་དུ་ལྟ་བའང་གོམས་
ང་ ་
*
ཀྱིས་སྔར་རང་ལ་དགྲ་བྱེད་པའི་མི་དེའི་མིང་རྣ་ལམ་དུ་སོང་བ་ཙམ་གྱིས་་་་
འཇིགས་ཤིང་སྐྱག་པ་སྐྱེ་བར་འགྱུར་བ་ཡང་ཕྱིས་མཐུན་པར་བྱས་ནས་རང་
དང་མཛའ་བར་གྱུར་པ་ ས་དེ་དང་ལྷན་ཅིག་གནས་པ་ལ་གོམས་པ་ན་དེ་་་་་
ཉིད་རང་གི་ཉེ་འཁོར་དུ་མེད་ན་མི་དགའ་བ་ཆེན་པོ་སྐྱེ་བར་འགྱུར་བ་་་་་་
བཞིན་ནོ་ ཞེས་དང ་ བ ད ག ་ རང་གི་ལུས་འདི་ཉིད་ལ་གཅེས་མིན་ཡལ་
ལ་དོ་ ར་ལས་རང་གི་བློས་གཞན་གྱི་ལུས་དག་པར་བྱས་ན་རང་གི་ལུས་་་་་
དུན་པའི་གཞན་གྱི་ཁུ་ཁྲག་ལྟ་བུ་ལའང་གོམས་ན། བདག་གི་ལུས་སོ་སྙམ་
པའི་བློ་སྐྱེ་བ་དེ་ལྟར་རང་གི་ལུས་ལ། ལཱ མ ་ ག ལ་ ན་ ་ ས ་ སོ་སྙམ་དུ་གོམས་ན་
པr'
+ A +
+
()



གཞན་གྱི་ཆེད་དུ་བློ་སྐྱེ་བ་ལ་དཀའ་བའམ་མི་ནུས་པ་ཆེར་མེད་དེ་བརྗེ་བར་
ནུས་པས་སོ། །ཞེས་གསུངས་པ་ལྟར་རོ། །ཡང་འདི་སྙམ་དུ་གཞན་གྱི་ལུས་
མིན་པས་དེ་ལ་རང་གི་ལུས་ལྟར་དུ་བདག་གིར་འཛིན་པ་དང་གཅེས་པའི་
བློ་ཇི་ལྟར་སྐྱེད་དུ་རུང་སྙམ་ན། ད་ལྟ་རང་གི་ལུས་འདི་ཡང་ཕ་མའི་ཁུ་
ཁྲག་ལས་གྲུབ་པ་ཡིན་པས་གཞན་གྱི་ལུས་ཀྱི་ཆ་ཤས་ལས་གྲུབ་པ་ཡིན་ཡང་།
ལས་ཀྱི་རྣམ་པར་སྨིན་པའི་མཐུ་དང་སྔོན་གོམས་པའི་བག་ཆགས་ཀྱི་དབང་
གིས་ཕ་མའི་ཁུ་ཁྲག་ལ་རང་གི་སེམས་ཞུགས་ཏེ་ངའི་ལུས་ཞེས་བདག་ཏུ་་་་་
འཛིན་པ་སྐྱེ་བ་མངོན་སུམ་དུ་གྲུབ་པ་ལྟར་ཡིན་ལ། བློ་གོམས་པའི་རྗེས་སུ་
འགྲོ་བས་གཞན་གྱི་ལུས་ལ་ཡང་རང་གིར་འཛིན་པ་གོམས་པར་བྱས་ན་སྐྱེ་
སྟེ། སྤྱོད་འཇུག་ལས། དེ་བས་ཇི་ལྟར་གཞན་དག་གི །དེ་བཞིན་གཞན་ལ་
གོམས་པར་གྱིས། །ཞེས་གསུངས་པ་ལྟར་རོ། །ཡང་འདི་སྙམ་དུ་བདག་
གཞན་བརྗེ་བ་འདི་ངེས་པར་སྒོམ་དགོས་ན། འདི་རྒྱལ་བའི་བཀའ་གང་
ནས་བཤད་ཅིང་ཁུངས་ཇི་ལྟར་ཡོད་སྙམ་ན། མཛའ་བའི་བུ་མོའི་གཏམ་
རྒྱུད་སོགས། །མན་ངག་འདི་ཡི་གླེང་གཞི་ཡིན། །ཞེས་འབྱུང་བ་ལྟར་
དེ་བཞིན་གཤེགས་པ་སྔོན་མཛའ་བའི་བུ་མོར་འཁྲུངས་པའི་འཁྲུངས་རབས་
སོགས་སངས་རྒྱས་ཀྱི་འཁྲུངས་རབས་ཐམས་ཅད་མན་ངག་འདིའི་སྔོན་གྱི་
ལོ་རྒྱུས་དང་ཁུངས་མཐར་ཐུག་ཡིན་ནོ། །
མཛའ་བའི་བུ་མོའི་ལོ་རྒྱུས་ནི་དེ་བཞིན་གཤེགས་པ་སྔོན་ཁྱིམ་བདག་་་་་
མཛའ་བའི་བུར་འཁྲུངས་པའི་ཚེ་རྒྱ་མཚོ་ཆེན་པོར་འགྲོ་བར་ཆས་པ་ན་མས་
503



མཆི་མས་བརྣངས་བཞིན་དུ་དེའི་རྐང་བ་གཉིས་ནས་བཟུང་སྟེ་ཁོ་མོ་བོར་་་་
ནས་མ་འགྲོ་ཞིག་ཅེས་སྨོས་པ་དང༌། ཁྲོས་ནས་མའི་མགོ་རྐང་བས་ཕུལ་ཏེ་
སོང་ངོ༌། །མས་བུ་ཁྱེད་ལ་ལས་འདིའི་རྣམ་པར་སྨིན་པར་མ་གྱུར་ཅིག་ཅེས་
བྱས་སོ། །དེ་རིམ་གྱིས་རྒྱ་མཚོའི་འགྲམ་དུ་ཕྱིན་པ་དང་དོང་ཙེ་རྙིང་བ་ལྔ་
བརྒྱས་གྲུ་བོ་ཆེ་ཞིག་ཉོས་ནས་རྒྱ་མཚོའི་ནང་དུ་ཞུགས་པ་དང༌། ཆུ་སྲིན་
ཉའི་རིགས་ཀྱིས་གྲུ་མ་རུང་བར་བྱས་ཏེ་མཛའ་བའི་བུ་མོ་གྲུ་ཚལ་བ་ཞིག་ལ་
འཇུས་ནས་མཐར་ཕྱིན་ཏེ་སྐམ་ས་ལ་སོང་བ་དང་། མཐོང་ཆོས་མྱོང་འགྱུར་
གྱི་ལས་ཀྱིས་རིམ་གྱིས་ལྷོ་ཕྱོགས་སུ་སོང་སྟེ་ལྕགས་ཀྱི་ཁང་བ་ཞིག་མཐོང་་་་་
ནས་དེའི་ནང་དུ་ཞུགས་པ་དང་། ཞུགས་མ་ཐག་སྒོ་བཅད་དོ། །དེ་བཞིན་
དུ་སྒོ་ མ་རིམ་གྱི་ནང་དུ་ཞུགས་པ་དང་ཐམས་ཅད་སྒོ་བཅད་དོ། །དེ་ནས་
སྐྱེས་བུ་ལུས་རབ་ཏུ་ཆེ་བ་ཞིག་གི་མགོ་ལ་ལྕགས་ཀྱི་འཁོར་ལོ་འབར་བ་མེ་ལྕེ་
ཅིག་ཏུ་གྱུར་པ་ཞིག་འཁོར་ཞིང་འདུག་སྟེ་མགོ་ལས་རྣག་ཁྲག་བྱུང་བ་ཟས་
སུ་ཟ་བ་མཐོང་ནས་ཁྱེད་ཅིའི་ཕྱིར་དེ་ལྟར་གྱུར་ཅེས་དྲིས་པས། ངས་མ་ལ་
གནོད་པ་བྱས་པའི་ཕྱིར་རོ། །མཛའ་བའི་བུ་མོའི་ལས་ཀྱང་མངོན་སུམ་དུ་
སྨིན་ནས་བདག་གིས་ཀྱང་མ་ལ་གནོད་པ་བྱས་པའི་ལས་ཀྱིས་འཁྲིད་ནས་་་
འདིར་འོངས་སོ་སྙམ་པ་དང་། དེ་མ་ཐག་ཏུ་ནམ་མཁའ་ལས་གང་བཅིངས་
པ་དེ་ནི་ཐར། གང་མ་བཅིངས་པ་དེ་ནི་བཅིངས་པའོ་ཞེས་པའི་སྒྲ་བྱུང་མ་
ཐག་ཏུ་མཛའ་བའི་བུ་མོའི་སྤྱི་བོར་འཁོར་ལོ་དེ་བྱུང་སྟེ་ཀླད་པ་ལ་འདྲུ་ཞིང་
འཁོར་རོ། །དེ་ནས་མཛའ་བའི་བུ་མོས་བདག་གཅེས་འཛིན་གྱི་དབང་གིས་
ང ( ) 4



རང་གི་མ་ལ་ཁྲོ་ཤིང་རྡེག་པས་བསྣུན་པའི་རྣམ་སྨིན་དུ་རིག་ཅིང༌། དེ་ལྟར་
དུ་སྡུག་བསྔལ་མྱོང་བའི་སེམས་ཅན་གཞན་རྣམས་ལའང་སྙིང་རྗེ་ཆེན་པོ་་་་
སྐྱེས་ནས་ངས་སེམས་ཅན་ཐམས་ཅད་ཀྱི་ཕྱིར་དུ་འཁོར་ལོ་འདི་བཟོད་པར་
བྱ་ཡིས། གཞན་གང་གིས་འདི་འདྲ་བའི་ལས་བྱས་པ་དེ་དག་འདིར་འོངས་
ཤིག་ཅེས་སྨྲས་མ་ཐག་ཏུ་དེའི་མགོའི་འཁོར་ལོ་དེ་ཏ་ལ་བདུན་ཙམ་དུ་ནམ་
མཁའ་ལ་འཕགས་ནས་འདུག་པ་དང༌། དེ་ཡང་ཤི་འཕོས་ནས་དགའ་ལྡན་
དུ་སྐྱེས་པར་གསུངས། །
ཡང་དེ་བཞིན་གཤེགས་པ་དམྱལ་བའི་ཤིང་རྟ་འདྲེན་པའི་གྱད་དུ་་་་་་
འཁྲུངས་པའི་ཚེ། ཁོང་དང་དམྱལ་བ་པ་གཞན་རྣམས་ཤིག་གིས་ཨ་གླང་
ཤིང་རྟ་ལྕགས་ཀྱི་ས་གཞི་མེ་རབ་ཏུ་འབར་བའི་ཐང་ལ་དྲངས་པ་དང་ཁོང་
གཉིས་སྟོབས་ཆུང་སྟེ་མ་འདྲོངས་པས། དམྱལ་སྲུང་རྣམས་ཀྱིས་མཚོན་ཆ་
རབ་ཏུ་འབར་བས་བསྣུན་ཅིང་འཚོག་པས་ཤིན་ཏུ་སྡུག་བསྔལ་བ་ལ། ཁོང་
གི་བསམ་པ་ལ་གཉིས་ཀས་དྲངས་ཀྱང་མི་འདྲོངས་པས་ནམ་ཡང་སྡུག་་་་་་
བསྔལ་བ་མཚུངས་པར་འདུག་པས། བདག་གཅིག་པུས་དྲངས་ཏེ་སྡུག་
བསྔལ་བཟོད་པར་བྱས་ལ་འདི་བདེར་གཞུག་གོ་དགོངས་ཏེ། དམྱལ་སྲུང་
རྣམས་ལ་འདིའི་ཐག་པ་ཡང་བདག་གི་གཉའ་ལ་ཐོགས་ཤིག་བདག་གཅིག་
པུས་དྲངས་པར་བྱའོ་བྱས་པས་དམྱལ་སྲུང་དེ་དག་ཁྲོས་ནས། ཁྱེད་སྙིང་
རྗེ་ཆེ་བ་ཞིག་ཡོད་ཟེར་ནས་ལྕགས་ཀྱི་ཐོ་བས་མགོ་ལ་བརྒྱབ་པས་ཁོང་ཚེ་་་་
འཕོས་ཏེ་ལྷར་སྐྱེས་པར་གསུངས་སོ། །
505



ཡང་པེ་བཞིན་གཤེགས་པ་སྔོན་བྱམས་པའི་སྟོབས་སུ་འཁྲུངས་པའི་ཚེ་
གནོད་སྦྱིན་སྤུན་ལྔ་སྐུ་ལུས་ཀྱི་ཁྲག་གིས་ཚིམ་པར་མཛད་པ་དང༌། རྒྱལ་བོ་
ཤིང་རྟ་ཆེན་པོའི་སྲས་སུ་འཁྲུངས་པའི་ཚེ་སྟག་མོ་ལ་སྐུ་ལུས་སྦྱིན་པ་དང་། །
རུས་སྦལ་གྱི་གཙོ་བོར་འཁྲུངས་པའི་ཚེ་རང་གི་སྡུག་བསྔལ་ཁྱད་དུ་བསད་དེ་
ཚོང་བ་ལྔ་བརྒྱ་ཙམ་སྐུ་ལུས་ཀྱི་རྒྱབ་ལ་བསྟེན་ཏེ་རྒྱ་མཚོ་ལས་བསྒྲལ་བ་དང་།
སྲིན་བུ་བརྒྱད་ཁྲི་སྐུ་ལུས་ཀྱི་ཤེས་ཚིམ་པར་མཛད་པ་ལ་སོགས་པ་རང་ཡལ་
བར་དོར་ནས་གཞན་གཅེས་པར་འཛིན་པ་ཐ་ན་དབུགས་ཀྱི་རྒྱུ་བ་ཚུན་ཆད་
ཅི་བྱེད་སེམས་ཅན་ཁོ་ནའི་དོན་དུ་མཛད་དོ། །དེར་མ་ཟད་དེ་ལ་འབྱུང་
བའི་དགེ་བ་རྣམས་ཀྱང་སེམས་ཅན་ཁོ་ནའི་དོན་དུ་བསྔོ་བར་མཛད་དོ། །
སྐྱེས་རབས་སོ་བཞི་བ་ལས། ལུས་ཙམ་གྱིས་ཀྱང་གཞན་ལ་ཕན་ཐོགས་
པར། །ནམ་ཞིག་འགྱུར་ཞེས་བདག་གིས་གང་བསམ་པ། །སྨོན་ལམ་དེ་ནི་
འབྲས་བུ་ཡོད་པར་བྱ། །བྱང་ཆུབ་མཆོག་ཀྱང་རབ་ཏུ་ཉེ་བར་བྱ། །འགྲན་
ཕྱིར་མ་ཡིན་གྲགས་པ་འདོད་ཕྱིར་མིན། །བདག་གི་བདེ་བ་མཆོག་ཐོབ་ཕྱིར་
མིན་གྱི། །གཞན་དོན་བསྒྲུབ་ཕྱིར་བདག་གིས་འདི་རྩོམ་མོ། །དེ་བས་བདག་
ནི་འདི་ཡིས་དུས་གཅིག་ཏུ། །འཇིག་རྟེན་དག་ལ་སྡུག་བསྔལ་བདེ་འབྱུང་
བ། བགསལ་ཞིང་སྒྲུབ་པ་རྟག་ཏུ་ནུས་གྱུར་ཅིག །ཉི་མས་མུན་གསལ་སྣང་
འབྱུང་ནུས་བཞིན་དུ། །མཐོང་ངམ་ཐོས་སམ་རྗེས་སུ་དྲན་ཡང་རུང་། །རེག་
གམ་གཏན་དུ་བརྗེད་པར་གྱུར་ཀྱང་རུང་། །རྣམ་པ་ཀུན་ཏུ་འགྲོ་ལ་ཕན་པ་
ནི། །བདེ་དང་ལྡན་པ་རྟག་ཏུ་བྱེད་གྱུར་ཅིག །ཅེས་དང༌། མྱ་ངན་དགོན་
506



པར་འཁྱམས་པའི་སྐྱེ་བོ་འདི། །བདག་གིས་པ སྒྲལ་བའི་བསོད་ནམས་ཡོད་
ན་ནི། །དེ་ཡིས་འཁོར་བའི་དགོན་པར་འཁྱ ས་པ་ཡི། །འཇིག་རྟེན་རྣམས་
ནི་སྒྲོལ་བར་ནུས་པར་ཤོག །ཅེས་གསུངས་པའི་དོན་ནི། གོང་ནས་བཤད་
ཟིན་པ་ལྟར་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་ཆེ་་་་
འདིས་ཀུན་ནས་བསླངས་ཏེ་སེམས་ཅན་གྱི་དོན་འབའ་ཞིག་བསྒྲུབ་པ་སྟེ་ཐ་
ན་རང་གི་ལུས་སྲོག་གིས་སྦྱིན་པ་བཏང་བ་དེའི་ཕན་ཡོན་དང་བཅས་པའང་
སེམས་ཅན་ཁོ་ནའི་དོན་དུ་དམིགས་ནས་བསྔོ་བ་ལས། རང་དོན་ཕྲ་མོ་ཙམ་
ཡང་མི་སེམས་པའི་དོན་ནོ། ། །
དེ་ལྟར་བདག་གཞན་བརྗེ་བའི་ཕན་ཡོན་དང་མ་བརྗེ་བའི་ཉེས་་་་་་་་
དམིགས་བསམས་ཤིང་སྟོན་པ་ཐུགས་རྗེ་ཅན་དེས་སྔོན་སློབ་པ་ལམ་གྱི་་་་་
གནས་སྐབས་སུ་ཇི་ལྟར་མཛད་པའི་ཚུལ་སྟོན་པའི་སྐྱེས་རབས་ལས་བདག་
བས་གཞན་གཅེས་པའི་བསམ་པའི་དབང་གིས་སྐུ་སྲོག་ཀྱང་ལན་གྲངས་་་་་
མེད་དུ་བཏང་ཚུལ་རྣམས་ལེགས་པར་བསམས་ན། བདག་གཞན་མཉམ་
བརྗེ་སྒོམ་པ་ལ་སྤྲོ་བ་ཆེན་པོ་སྐྱེས་ཤིང་དེ་ལ་གོམས་པར་འགྱུར། འོ་ན་
བདག་གཞན་མཉམ་བརྗེ་བྱང་ཆུབ་ཀྱི་སེམས་དེ་བསྒོམས་ན་བློ་དེ་རྒྱུད་ལ་་་་
སྐྱེས་ཐུབ་བམ་ཞེ་ན། དེ་བསྒོམས་ན་སྐྱེས་ཐུབ་པ་ཡིན་ཏེ་བདག་ཅག་གི་
སྟོན་པ་བཅོམ་ལྡན་འདས་ཀྱིས་སྔོན་སློབ་པ་ལམ་གྱི་གནས་སྐབས་སུ་བདག་
གཞན་མཉམ་བརྗེ་བྱང་ཆུབ་ཀྱི་སེམས་སྦྱངས་ཤིང་། དེར་མ་ཟད་བདག་
གཞན་མཉམ་བརྗེའི་བློ་དངོས་སུ་སྐྱེས། སྐྱེས་པ་དེ་གོམས་པ་མཐར་ཕྱིན་
(j7



ནས་བྱང་ཆུབ་ཆེན་པོའི་གོ་འཕང་བརྙེས་པ་ཡིན་པས། བདག་གིས་ཀྱང་
བདག་གཞན་མཉམ་བརྗེའི་བྱང་ཆུབ་ཀྱི་སེམས་བསྒོམས་ན་སྐྱེ་ནུས་པ་དང་།
དེ་ཙམ་དུ་མ་ཟད་དེའི་གོམས་པ་རབ་ཀྱི་ཚད་དུ་ཕྱིན་པར་ཡང་འཇོག་ནུས་
ངེས་པ་ཡིན་པས་སོ་སྙམ་དུ་ངེས་ཤེས་བརྟན་པོ་བསྐྱེད་དགོས་སོ། །
དེས་ན་བདག་གཞན་མཉམ་བརྗེའི་བསམ་པ་འདི་བསྐྱེད་དགོས་པ་་་་་
དང་། སྐྱེད་ཀྱང་ནུས་པ་ཡིན་ཏེ། བདག་གཞན་བརྗེ་བའི་ཡོན་ཏན་དང་མ་
བརྗེ་བའི་ཉེས་དམིགས་ཡང་དང་ཡང་དུ་བསམས་ན། བདག་གཞན་མཉམ་
བརྗེའི་བློ་དེ་ངེས་པར་དུ་བསྒོམ་དགོས་སྙམ་པའི་བློ་དེ་ཤུགས་ཀྱིས་དྲངས་་་་
འོང་ལ། བདག་གཞན་མཉམ་བརྗེའི་བློ་དེ་བསྒོམས་ན་གོམས་པ་ཀློང་དུ་
གྱུར་སྲིད་པའང་ཡིན་ཏེ། བློ་གོམས་པའི་རྗེས་སུ་འགྲོ་བ་རྟེན་འབྲེལ་གྱི་ཆོས་
ཉིད་ཡིན་པ་དང་། སྔོན་སྟོན་པ་བཅོམ་ལྡན་འདས་ཀྱིས་སློབ་པ་ལམ་གྱི་
གནས་སྐབས་སུ་བདག་གཞན་མཉམ་བརྗེའི་བློ་སྦྱངས་པས་གོམས་པ་ཀློང་
དུ་གྱུར། རྟོགས་པ་མཐར་ཕྱིན་ནས་བྱང་ཆུབ་ཆེན་པོ་བརྙེས་པའི་མིག་ལྟོས་
བྱེད་ས་ཡོད་པའི་རྒྱུ་མཚན་གཉིས་ཀྱིས་ཤེས་པས་སོ། །
དེ་ལྟར་བདག་གཞན་མཉམ་བརྗེའི་བློ་དེ་བསྒོམས་ན་སྐྱེད་ནུས་པ་དང་
དེར་མ་ཟད་གོམས་པ་རབ་ཀྱི་རྩེར་ཕྱིན་ཏེ་བྱང་ཆུབ་ཀྱི་གོ་འཕང་བརྙེས་་་་་
པའི་ཚུལ་ལ་ངེས་ཤེས་བརྟན་པོ་རྙེད་པ་ན། བདག་གཞན་མཉམ་བརྗེ་
དངོས་གཞི་སྒོམ་པ་ལ་འཇུག་པར་བྱ་སྟེ། དེ་ལ་ཐོག་མར་བདག་གཞན་གྱི་
དོན་གོ་དགོས་པས་བདག་གཞན་མཉམ་བརྗེ་ནི། སྤྱོད་འཇུག་ལས། བདག་
508



དང་གཞན་དུ་མཉམ་པ་ན། །དང་བོ་ཉིད་དུ་འབད་དེ་བསྒོམ། །བདེ་དང་
སྡུག་བསྔལ་མཉམ་པས་ན། །ཐམས་ཅད་བདག་བཞིན་བསྲུང་བར་བྱ། །ལག་
པ་ལ་སོགས་དབྱེ་བ་རྣམ་མང་ཡང་། །ཡོངས་སུ་བསྲུང་བྱའི་ལས་སུ་གཅིག་
པ་ལྟར། །དེ་བཞིན་འགྲོ་བ་སྡུག་བསྔལ་ཐ་དད་ཀྱང༌། །ཐམས་ཅད་བདག་
བཞིན་བདེ་བ་འདོད་མཉམ་གཅིག །ཅེས་པའི་དོན་ནི། བདག་གིས་བདེ་
བ་འདོད་ལ་སྡུག་བསྔལ་མི་འདོད་པ་དེ་བཞིན་དུ་གཞན་གྱིས་ཀྱང་བདེ་བ་་་
འདོད་ཅིང་སྡུག་བསྔལ་མི་འདོད་པ་མཉམ་པ་དང་། དེ་བཞིན་དུ་བདག་ལ་
བདེ་བས་ཕན་ཞིང་སྡུག་བསྔལ་གྱིས་གནོད་པ་བཞིན་དུ་གཞན་ལའང་བདེ་
བས་ཕན་ཞིང་སྡུག་བསྔལ་གྱིས་གནོད་པར་ཡང་མཉམ་པས་ན་སེམས་ཅན་
ཐམས་ཅད་ཀྱང་བདག་བཞིན་དུ་གཅེས་པར་བཟུང་ནས་བསྲུང་བར་བྱ་་་་་
རིགས་ལ། བསྲུང་ཚུལ་ཡང་བདག་གི་བདེ་བ་ཆེད་དུ་གཉེར་ནས་སྒྲུབ་ཅིང་
སྡུག་བསྔལ་ཆེད་དུ་འགོག་པ་བཞིན། གཞན་གྱི་སྡུག་བསྔལ་དག་ལའང་རང་
དང་མཚུངས་པར་འདོར་ལེན་ཚུལ་བཞིན་དུ་བྱེད་པ་སྟེ་བདེ་བ་སྒྲུབ་པ་དང་
སྡུག་བསྔལ་འགོག་པའི་སྒོ་ནས་བསྲུང་བར་བྱ་རིགས་སོ། །འོ་ན་འགྲོ་བ་ལྷ་
དང་མི་སོགས་ཐ་དད་པ་དུ་མ་ཡིན་ལ་བདེ་སྡུག་ཀྱང་ཐ་དད་པ་དུ་མ་ཡིན་་་
པའི་ཕྱིར་ན། དེ་དག་གི་བདེ་སྡུག་འདོར་ལེན་ལ་རང་དང་མཚུངས་པའི་བློ་
ཇི་ལྟར་སྐྱེ་ཞེ་ན། སྐྱོན་མེད་དེ། དཔེར་ན་རང་གི་ལུས་གཅིག་པུ་འདི་
ལས་ཡན་ལག་དང་ཉིང་ལག་གི་སྒོ་ནས་སོ་སོར་ཕྱེ་ན་ལག་པ་དང་རྐང་བ་ལ་
སོགས་པ་དབྱེ་བའི་རྣམ་གྲངས་མང་དུ་ཡོད་ནའང་། དེ་ཐམས་ཅད་ལ་
509



བདག་ཏུ་ཞེན་པས་བདག་གི་ལུས་སོ་སྙམ་དུ་བཟུང་ནས་ཡོངས་སུ་བསྲུང་་་
བར་བྱ་རྒྱུ་ལུས་གཅིག་པ་ལྟར་དོན་དེ་ཇི་ལྟ་བ་བཞིན་རིགས་དང་སྐྱེས་་་་་
གནས་རིས་སམ་སྡེ་ཚན་གྱི་སྒོ་ནས་ལྷ་དང་མི་སོགས་ཐ་དད་དུ་མ་ཡོད་ལ་
དེ་དག་གི་བདེ་སྡུག་ཀྱང་སྤྱིར་ཐ་དད་པ་དུ་མ་ཡོད་མོད་ཀྱང་བདག་ཏུ་ཞེན་
པས་བདག་གི་སེམས་ཅན་རྣམས་སོ་སྙམ་དུ་བཟུང་བ་ན་ཐམས་ཅད་ཀྱང་་་་་
བསྲུང་བའི་སེམས་ཅན་དུ་གཅིག་པས་འགྲོ་བ་ཐ་དད་ཀྱང་དེ་རྣམས་ཀྱི་བདེ་
སྡུག་དག་གི་འདོར་ལེན་ལ་ཐ་དད་དུ་དབྱེར་མི་རིགས་ཏེ། རྣམ་པ་མང་བོའི་
འགྲོ་བ་འདི་ཐམས་ཅད་ཀྱང་བདག་ཇི་ལྟ་བ་བཞིན་དུ་བདེ་བ་འདོད་པ་་་་་
དང་སྡུག་བསྔལ་མི་འདོད་པ་ལ་མཉམ་ཞིང་གཅིག་པའི་ཕྱིར་རོ་ཞེས་དང༌།
མདོ་སྡེ་རྒྱན་ལས་ཀྱང་བདག་དང་གཞན་དུ་མཉམ་པ་དང་། ཞེས་གསུངས་
པའི་ཕྱིར་རོ། །
སྤྱིར་བདག་གཞན་མཉམ་པ་ལ་དོན་མང་སྟེ། བདག་གཞན་མཉམ་པ
ཞེས་པའི་དོན་ནི། བདག་གཞན་ཐམས་ཅད་བདག་མེད་པར་མཉམ་པ་སྟེ།
བདག་ངོ་བོས་གྲུབ་པའམ་རང་བཞིན་གྱིས་གྲུབ་པ་མེད་པའི་ཚུལ་མཉམ་པ་
ཡིན་ཏེ། གཞི་གྲུབ་ཚད་ཀྱི་ཆོས་ཐམས་ཅད་བདག་མེད་པ་མཉམ་པའི་ཕྱིར་
རོ། །སེམས་ཅན་ཐམས་ཅད་བདེ་བ་འདོད་པ་མཉམ་པ་ཡིན་ཏེ་བདེ་བ་མི་
འདོད་པའི་སེམས་ཅན་གཅིག་ཀྱང་མི་སྲིད་པའི་ཕྱིར་དང་། སེམས་ཅན་
སྡུག་བསྔལ་མི་འདོད་པར་མཉམ་སྟེ་སྡུག་བསྔལ་འདོ ང ་ ས ་ མ ་ག ཅིག་ཀྱང་
མེད་པའི་ཕྱིར་དང་། སེམས་ཅན་ཐམས་
་ང་ ས་ ནི་ ་འ དོ ངས་པའི་སྡུག་
51 ()



བསྔལ་དེ་སྤོང་འདོད་པ་མཉམ་པ་དང་སྤང་དགོས་པའང་མཉམ་པའི་ཕྱིར་
དང་། རང་གི་སྡུག་བསྔལ་རང་གིས་སེལ་ན་དྲིན་གཟོའི་ལན་ལ་རེ་མི་དགོས་
པ་སྟེ་དཔེར་ན། རང་ལ་ནད་ཅིག་བྱུང་བ་ན་རང་གིས་རང་ལ་སྨན་བཅོས་
བྱས་ཏེ་ནད་སེལ་བར་བྱས་ན་གཞན་ལ་ཕན་བཏགས་པའི་དྲིན་ལན་ལ་རེ་་་་
ལྟོས་བྱ་རྒྱུ་མེད་པའི་དཔེ་ལྟར། སེམས་ཅན་གཞན་གྱི་སྡུག་བསྔལ་སེལ་བ་ལ་
ཕྱིས་སུ་དྲིན་གཟོའི་ལན་ལ་མི་རེ་བ་ཞིག་དགོས་ཏེ་དེའི་ལན་ལ་རེ་ན་རང་་་་
གིས་གང་བྱས་ཀྱི་དགེ་རྩ་མཐའ་དག་གི་འབྲས་བུ་བཅོམ་པའི་ཕྱིར་དང་།
བྱང་ཆུབ་སེམས་དཔའ་གཞན་གྱིས་བདག་གཞན་མཉམ་བརྗེ་བྱང་ཆུབ་ཀྱི་་་་
སེམས་བསྒོམས་ནས་ཐུགས་རྒྱུད་ལ་སྐྱེས་པ་དང་རང་གི་བསྒོམ་བྱའི་བདག་
གཞན་མཉམ་བརྗེ་བྱང་ཆུབ་ཀྱི་སེམས་དེ་གཉིས་ཀའང་མཉམ་པ་ཡིན་ཚུལ་
སོགས་མང་དུ་གསུངས་སོ། །དེ་ལྟར་མཉམ་པའི་ཚུལ་རྣམས་རང་གིས་གོ་བ་
དང་གོ་བའི་ཚིག་རྣམས་གཞན་ལ་བཤད་ཤེས་པ་ཞིག་གིས་མི་ཆོག་གི །
བདག་གཞན་མཉམ་པ་ཞེས་པ་ནི་རང་ལ་གཅེས་འཛིན་ཇི་ཙམ་སྐྱེས་པ་དེ་་་་
ཙམ་ཞིག་སེམས་ཅན་ཐམས་ཅད་ལའང་གཅེས་འཛིན་སྐྱེ་བ་ཞིག་ལ་ཟེར་བ་
ཡིན་ནོ། །བདག་གཞན་བརྗེ་ཞེས་པ་ནི༔ རང་གཅེས་པར་འཛིན་པ་དང་
གཞན་ཡལ་བར་དོར་བའི་བློ་གཉིས་གོ་ས་བརྗེ་བའི་དོན་ནོ། །དེ་ཡང་ཐོག་
མེད་ནས་ད་བར་དུ་རྣམ་པ ཀུན་ནས་རང་ཁོ་ན་གཅེས་པར་འཛིན་ཅིང་་་་་་་
གཞན་ཡལ་བར་འདོར་བ་ཡིན་པ་ལ། བློའི་མན་ངག་ལ་བརྟེན་ནས་བདག་
གཞན་མཉམ་བརྗེའི་བློ་སྦྱངས་དགོས་པས། བདག་གཞན་མཉམ་བརྗེ་བྱང་
511



ཆུབ་སེམས་སྦྱོང་གི་སྐབས་འདིར་བྱང་སེམས་ཀྱི་སྡོམ་པ་ངེས་པར་ལེན་་་་་་་
དགོས་པས་དེ་ལ་སྨོན་སེམས་འཇུག་པའི་སྡོམ་པ་ལེན་པ་དང་། བྱང་ཆུབ་
སེམས་སྦྱོང་གི་གདམས་པ་འདིའི་གཞུང་གི་ལུང་ཉན་པ་དང་ཁྲིད་ལ་ཉན་པ་
ལ་སོགས་ཐུན་མོང་མ་ཡིན་པའི་ཐབས་དམ་པ་ལ་བརྟེན་ནས་རང་གཅེས་་་་
འཛིན་གྱི་སྐྱོན་སྒོ་དུ་མ་ནས་བསམ་ཞིང༌། གཞན་གཅེས་འཛིན་གྱི་ཕན་ཡོན་
སྒོ་དུ་མ་ནས་བསམས་པས། རང་གཅེས་པར་འཛིན་པའི་བློ་འདི་ནི་རྣམ་པ་
ཀུན་ནས་ང་ལ་གནོད་པ་བྱེད་པའི་དགྲ་བོ་དང་སྡུག་བསྔལ་ཐམས་ཅད་སྐྱེད་
པའི་འབྱུང་ཁུངས་སུ་མཐོང་། གཞན་གཅེས་པར་འཛིན་པ་ནི་ཕན་བདེ་
ཐམས་ཅད་ཀྱི་འབྱུང་གནས་སུ་མཐོང་ནས་སྔར་རང་ལ་གཅེས་པར་འཛིན་
པ་དེའི་ཚབ་ཏུ་འགྲོ་བ་གཞན་ཐམས་ཅད་གཅེས་པར་འཛིན་ཅིང་རང་ཡལ་
བར་འདོར་བའི་བློ་བསྐྱེད། སྔར་རྣམ་པ་ཀུན་ནས་རང་ཉིད་ཁོ་ན་བདེ་
ཐབས་སྒྲུབ་པའི་བློ་དེ་དོར་ནས་འགྲོ་བ་སེམས་ཅན་རྣམས་བདེ་བའི་ཐབས་
ཁོ་ན་བསྒྲུབ། སྔར་གཞན་ཡལ་བར་འདོར་བའི་ཚབ་ཏུ་རང་ཡལ་བར་དོར་
ནས་རང་ཉིད་ཀྱིས་འགྲོ་བ་སེམས་ཅན་ཐམས་ཅད་ཀྱི་སྡུག་བསྔལ་མ་ལུས་པ་
ཐམས་ཅད་གཅིག་ཏུ་བསྡོམས་ན ས་རང་གི་སྟེང་དུ་སྨིན་ཏེ་རང་གིས་མྱོང་་་་
དགོས་ཀྱང་སྐྱོ་ངལ་སྤུ་ཙམ་ཡང་མེད་པར་དགའ་བཞིན་སྤྲོ་བཞིན་དང་དུ་་་
ལེན་པའི་བསམ་པ་ཞིག་བསྐྱེད་ཅིང་སེམས་ཅན་ གཞན་གྱི་སྡུག་བསྔལ་ཕྲ་མོ་
ཙམ་ཡང་བློས་མི་བཟོད་པར་སེམས་ཅན་ཐམས་ཅད་ཀྱི་སྡུག་བསྔལ་སེལ་བ་
ལ་རྣམ་པ་ཀུན་ནས་འབད་པར་བྱ་དགོས་སོ། །
512



དེ་ལྟར་མཚམས་མེད་བཞི་བསྒོམས་པའི་ས་མཚམས་ནི་མ་རྒན་སེམས་
ཅན་རྣམས་ལ་ཡིད་བཞིན་གྱི་ནོར་བུ་ལྟར་ཤིན་ཏུ་གཅེས་ཤིང་ཕངས་པའི་ཡིད་
འོང་གི་བྱམས་པ་ལོ་ཟླ་ཅི་ཙམ་གྱི་ཡུན་དུ་བསྒོམ་དགོས་ཀྱང་བསྒོམས་ནས་
དེ་རྒྱུད་ལ་སྐྱེས་ནས་རྩོལ་མེད་ཀྱི་མྱོང་བ་ཐོན་པ་ན། དེ་ནས་མཚམས་མེད་
བཞི་ལ་མྱོང་འདོན་བྱས་ཏེ་བདག་གི་མ་རྒན་སེམས་ཅན་འདི་རྣམས་ཇི་ལྟར་
བྱས་ན་སྟེ་ཐབས་གང་ལ་བརྟེན་ན་བདེ་བ་དང་བདེ་བའི་རྒྱུ་ཐམས་ཅད་་་་་་
དང་ལྡན་པར་འགྱུར་ལ་ཇི་ལྟར་བྱས་ན་སྡུག་བསྔལ་དང་སྡུག་བསྔལ་གྱི་རྒྱུ་་་་
དང་བྲལ་བར་འགྱུར་སྙམ་དུ་ཡང་དང་ཡང་དུ་བསམས་ནས་མྱོང་འདོན་་་་་་
བྱེད། འདི་ཡང་བསླབ་བཏུས་ལས། ཉོན་མོངས་ཀྱིས་སྨྱོ་གཏི་མུག་ལྡོངས། །
གཡང་ས་མང་བོའི་ལམ་དུ་ནི། །གོམ་པ་རེ་རེ་བརྡེག་འཆའ་བ། །བདག་དང་
གཞན་རྟག་མྱ་ངན་གཞི། །འགྲོ་བ་རྣམས་ནི་སྡུག་བསྔལ་མཚུངས། །ཞེས་
གསུངས་པ་ལྟར། བདག་གི་མ་རྒན་འདི་རྣམས་བདེ་བ་འདོད་ཀྱང་དེའི་རྒྱུ་
མི་ཤེས། བདེ་བའི་རྒྱུ་དགེ་བ་སྟེ་མགོ་བཤེས་གཉེན་བསྟེན་ཚུལ་ནས་མི་སློབ་
ཟུང་འཇུག་གི་བར་གྱི་ལམ་གྱི་རིམ་པ་མཐའ་དག་གི་དོན་ཤེས་ཀྱང་མི་སྒྲུབ།
སྡུག་བསྔལ་མི་འདོད་ཀྱང་སྡུག་བསྔལ་གྱི་རྒྱུ་སྡིག་པ་མི་དགེ་བ་ཡོད་ཚད་དེ་
མི་དགེ་བ་འབའ་ཞིག་བསྒྲུབ་པ་ཡིན་ཏེ། སྡིག་པ་མི་དགེ་བ་ལ་ནང་གི་སྦྱོར་
བ་ཆུ་ཐོག་ཏུ་འབབ་པ་བཞིན་དུ་རྩོལ་བ་བྱེད་མ་དགོས་པར་སྡིག་པ་ངང་་་་
གིས་གསོག་པས་ན་དེ་ནི་སྡུག་བསྔལ་འབྱུང་བའི་རྒྱུ་ཡིན་ལ། བདེ་བ་ཁྱད་
དུ་འཕགས་པ་རྣམས་ལྟ་ཞོག་སྡུག་བསྔལ་ཕྱིར་བཅོམ་པའི་བདེ་བ་ཙམ་ཡང་
513



རྙེད་པར་དཀའ ་འ དུག ད ་ ང་ ་ཡང་སྡུག་བསྔལ་འབའ་ཞིག་འ ཐོབ་པ་འ་ས་
བདེ་བ་འ ཐོབ་པ་དཀའ་སྟེ། བླང་དོར་འབྱེད་པའི་བློ་གྲོས་ཀྱི་མིག་ནི་ལོང་
དགེ་བའི་བཤེས་གཉེན་གྱི་ལོང་ཁྲིད་དང་ནི་བྲལ། སྒོ་གསུམ་གྱི་ཉེས་སྤྱོད་
མང་བོས་ནི་དབྱེན་སྤྱོས་པ་སྟེ་དེའི་དབང་དུ་སོང་ནས། ཆང་གིས་བཟི་བ་
ལྟ་བུར་འགྱུར་ཞིང་བརྡེག་ ཆོས་པ་སྟེ་ས་ལ་འགྱེལ་ནས་ངན་སོང་གསུམ་གྱི་
གཡང་ས་འཇིགས་སུ་རུང་བར་ལྟུང་བ་དང་ལྷུང་དུ་ཉེ་བ་ ཤ་སྟག་ཏུ་འ དུག་
པས་འདི་རྣམས་སྙིང་རེ་རྗེ་ཞེས་སྙིང་རྗེ་ཤུགས་དྲག་ཏུ་སྐོམ། འདི ར་བླང་
དོར་འབྱེད་པའི་བློ་གྲོས་དེ་མིག་ལོང་བ་ཞིག་གི་གཟུགས་སུ་བཀོད་པ་དང་
དགེ་བའི་བཤེས་གཉེན་ནི་ལོང་བ་འཁྲིད་མཁན་གྱི་དམིགས་བུའི་གཟུགས་
སུ་བཀོད། ངན་ སོང་གསུམ་ནི་འཇིགས་སུ་རུང་བའི་གཡང་སའི་གཟུགས་
སུ་བཀོད་པས་གཟུགས་རྒྱན་གྱིས་སྤྲས་པའོ། །དེས་ན་མ་རྒན་སེམས་ཅན་
འདི་རྣམས་སྡུག་བསྔལ་ལས་བསྒྲལ་ནས་གཏན་གྱི་བདེ་བ་ལ་འགོད་པའི་་་་་
ཁུར་དེ་སུ་ལ་བབས་འ དུག་ཅེ་ན། རང་ལ་བབས་ཡོད་དེ། སེམས་ཅན་
རྣམས་རང་གི་མར་གྱུར་པ་ཤ་སྟག་ཡིན་པ་དང། དེ་ཙམ་དུ་མ་ཟད་མར་
ཡང་དང་ཡང་དུ་གྱུར་ཏེ་ སེམས་ཅན་གཅིག་གིས་རང་གི་མ་བྱས་པ་ལའང་་་་
གྲངས་ཀྱིས་རྩེ་ཆོད་ཅེས་གསུངས་པས་སོ། །དེ་ལྟར་དྲིན་ཆེ་བས་ན་ངེས་པ། ར་
དུ་དྲིན་ལན་གཟོ་དགོས་པ་ཡིན་ཏེ དྲིན་ལན་མ་འཇལ་ན་རང་ཁྲེལ་མེད་ཀྱི་
གནས་སུ་ལྟུང ང་ ར་འགྱུ ར ་ཏེ་ཤིན་ཏུ་མི་རུང་བས་ན། མ་རྒན་སེམས་ཅན་
འདི་རྣམ། ་༌ ་ སྡུག་བསྔལ་ང་ང ་ ་ ག་བ སྔལ་གྱི་རྒྱུ་ཐམས་ཅད་དང་དྲ་་་བ་ཞིག་



སྟེ། སྡུག་བསྔལ་གྱི་རྒྱུ་ནི་མི་དགེ་བ་ཡིན་པས་མི་དགེ་བར་འཇུག་པའི་བློ་
འགོག་པར་བྱེད་དགོས། དེ་འགོག་བྱེད་ཀྱི་ཆུ་ལོན་ནམ་ཆུ་རགས་ནི། ཚུལ་
ཁྲིམས་ཉེས་སྐྱོན་དྲི་མ་འཁྲུད་པའི་ཆུ། ཞེས་གསུངས་པ་ལྟར་མི་དགེ་བཅུ་
སྤོང་གི་ཚུལ་ཁྲིམས་གཙོ་བྱས་པའི་ཚུལ་ཁྲིམས་རྣམ་པར་དག་པ་དེ་ཡིན་པས།
དེའི་ཚུལ་ལ་འབད་པར་བྱའོ་སྙམ་དུ་བསམས་པ་དང་། འབྲས་བུ་བདེ་བ་
དང་བདེ་བའི་རྒྱུ་ཐམས་ཅད་དང་ལྡན་པ་ཞིག་བདག་གིས་བྱས་ཏེ་བདེ་བའི་
རྒྱུ་ནི་མི་དགེ་བ་མཐའ་དག་བཀག་ནས་དགེ་བ་སྒྲུབ་པ་ལ་བརྩོན་པ་ཞིག་གི་
གནས་ལ་བཀོད་ན་བདེ་བའི་རྒྱུ་དང་ལྡན་པར་བྱས་པ་ཡིན་ལ། དེས་ན་སྡུག་
བསྔལ་གྱི་རྒྱུ་འགོག་པ་དང་བདེ་བའི་གནས་ལ་འགོད་པར་བྱ་བ་ལ་དམ་་་་་་
པའི་ཆོས་སྟོན་པ་ལས་ཐབས་གཞན་མ་མཆིས་པས། སྤང་བླང་གི་རྣམ་
བཞག་ཕྱིན་ཅི་མ་ལོག་པར་སྟོན་པ་དང་། དེ་ལྟར་སྟོན་པའི་དགེ་བའི་
བཤེས་གཉེན་བསྟེན་པ་སོགས་བདག་གིས་བྱའོ་སྙམ་དུ་ཡང་ཡང་བསམས་
ལ། གནས་ཀྱི་བདེ་བ་སྣ་ཚོགས་པ་རྣམས་དང་། མཐར་ཐུག་བླ་ན་མེད་པའི་
བྱང་ཆུབ་ཀྱི་བདེ་བ་རྣམས་མོས་པས་མ་རྒན་སེམས་ཅན་ལ་བསྟབ་དགོས་་་་
ཞེས་འདིར་མོས་པ་ཡིད་བྱེད་ཀྱི་དམིགས་རྣམ་སྐྱོང་ཚུལ་གསུངས་ལ།
དམིགས་རྣམ་སྐྱོང་ཚུལ་ནི་རང་གི་མཐའ་སྐོར་དུ་མར་གྱུར་པའི་རིགས་དྲུག་
གི་སེམས་ཅན་ལ་མཐའ་ཡས་ཤིང་གྲངས་མེད་པ་རྣམས་ཀྱིས་སྐོར་བར་
བསམས། ཚོགས་ཞིང་གསལ་བཏབ། དེ་ནས་བདུད་རྩི་འབེབ་སྦྱང་གི་
དམིགས་རྣམ་བསྐྱངས། སོ་སོར་གསལ་བཏབ་པའི་སྐབས་སུ་སེམས་ཅན་
ཐ་་་་་
བ
515



འབྲས་བུ་ལམ་བྱེད་ཀྱི་ཚུལ་དུ་སྒོམ་པ་འདི་གལ་ཆེ་བས་དེ་ལྟར་བསྒོམ་་་་་་
ནས་ཚོགས་ཞིང་རྣམས་རིམ་གྱིས་ ཐིམ་ནས་མཐར་ ་ རང་གི་གཙོ་བོ་ལ་ཐིམ།
གཙོ་བོ་དེ་ལས་རང་འདྲ་གཉིས་པ་ཞིག་མཆེད་དེ་རང་ལ་ཐིམ། རང་ཉིད་
སྟོན་པ་ཐུབ་པའི་དབང་བོའི་སྐུར་གྱུར། རང་ཉིད་ཐུབ་པའི་དབང་བོར་
གསལ་བ་དེས་རང་གི་མཐའ་སྐོར་ལ་བཀོད་པའི་མར་གྱུར་འགྲོ་བ་མཐའ་་་་
དག་ལ་གནས་སྐབས་ཀྱི་བདེ་བ་སྣ་ཚོགས་པ་སྟེ། ཟས་འདོད་པ་རྣམས་ལ་
ཟས་དང་གོས་འདོད་པ་རྣམས་ལ་གོས། གནས་མལ་འདོད་པ་རྣམས་ལ་
གནས་མལ། ན་བ་རྣམས་ལ་གསོ་སྨན་ལ་སོགས་པ་བ སྟབ་པ་མ་ཟད།
མ ཐར་ཐུག་བླ་ན་མེད་པའི་བྱང་ཆུབ་ཀྱི་བདེ་བའང་བསྟབས་སོང་སྙམ་པའི་
མོས་པ་བྱེད་ཅིང་། དེ་ལྟ་བུའི་བདེ་བ་མཐའ་དག་དང་ལྡན་ན་ཅི་མ་རུང་
སྙམ་དུ་བྱམས་པ་ཤུགས་དྲག་ཏུ་བསྒོམ། མ་རྒན་སེམས་ཅན་རྣམས་འཁོར་བ་
སྤྱི་དང་བྱེ་བྲག་གི་སྡུག་བསྔལ་གྱིས་མནར་བའི་ཚུལ་སྟེ། འཁོར་བ་སྤྱིའི་སྡུག་
བསྔལ་ཞེས་པ་ནི་འགྱུར་བའི་སྡུག་བསྔལ། སྡུག་བསྔལ་གྱི་སྡུག་བསྔལ། ཁྱབ་
པ་འདུ་བྱེད་ཀྱི་སྡུག་བསྔལ་གསུམ་དང༌། དེ་ལས་ཀྱང་གཙོ་བོ་ཁྱབ་པ་འདུ་
བྱེད་ཀྱི་སྡུག་བསྔལ་གྱིས་མནར་ཚུལ་བསམས་པ་དང༌། འཁོར་བའི་སྡུག་
བསྔལ་བྱེ་བྲག་པ་ནི་དམྱལ་བ་ལ་ཚ་གྲང་གི་སྡུག་བསྔལ་དང་ཡི་དྭགས་ལ་་་་་
བཀྲེས་སྐོམ་གྱི་སྡུག་བསྔལ་དུད་འགྲོ་ལ་བཀོལ་སྤྱོད་ཀྱི་སྡུག་བསྔལ་དང༌། མི་
ལ་སྐྱེ་རྒ་ན་འཆི་ལ་སོགས་པའི་སྡུག་བསྔལ་གྱིས་མནར་ཚུལ་རྣམས་བསམ་ལ།
འདི་བསམ་པའི་སྐབས་སུའང་ཕྱོགས་གཅིག་གམ་སྤྱི་བམ་ཙམ་བསམ་པ་མ་
516



ཡིན་པར་སྒོ་སྣ་ཚོགས་ནས་དམིགས་ཀྱིས་བཀར་ཞིང་བསམ་ན། བློ་ལ་
འགྱུར་བ་ཐོན་པ་ལ་དགེ་བ་ཆེ་བས་དེ་ལྟར་བསམ་ལ། སྡུག་བསྔལ་འདི་
མཐའ་དག་དང་བྲལ་ན་ཅི་མ་རུང་སྙམ་དུ་སྙིང་རྗེ་ཤུགས་དྲག་ཏུ་བསྒོམ།
དེ་ཡང་དང་བོ་ཉིད་ནས་སྙིང་རྗེ་བཅོས་མ་མ་ཡིན་པ་ཞིག་འབྱུང་བ་གནས་
མེད་པས། དང་བོར་སྙིང་རྗེ་བཅོས་མ་ཙམ་ཞིག་སྒོམ། དེ་ནས་བཅོས་མ་དེ་
ཡང་དང་ཡང་དུ་གོམས་པ་སོང་ན་བཅོས་མ་མ་ཡིན་པ་ཞིག་ཏུ་འགྱུར་ངེས་
པས་དེ་ལྟར་དུ་བསྒོམ་མོ། །འོ་ན་སྙིང་རྗེ་བསྒོམས་ཏེ་རང་རྒྱུད་ལ་སྙིང་རྗེ་
ཆེན་པོ་བཅོས་མ་མ་ཡིན་པ་ཞིག་སྐྱེས་པའི་ཚད་དེ་ལྟ་བུ་ཞིག་གང་ཡིན་ཞེ་ན།
གོང་ནས་སོང་ཟིན་པ་ལྟར་མ་གཅིག་གི་བུ་གཅིག་སྡུག་བསྔལ་གྱིས་མནར་བ་
ལ་མི་བཟོད་པའི་སྙིང་རྗེ་ཅི་ཙམ་སྐྱེས་པ་དེ་ཙམ་གྱི་ཚད་ཙམ་ཞིག་དག་་་་་་་
གཉེན་བར་མའི་སེམས་ཅན་ཐམས་ཅད་ལ་མཉམ་པ་ཉིད་དུ་སྐྱེས་ན་ད་་་་་་
གཟོད་སྙིང་རྗེ་ཆེན་པོ་སྐྱེས་པའི་ཚད་དེ། དེ་སྐྱེ་བ་ལ་ནུས་པ་འདོན་བྱེད་ཀྱི་
གཅོ་བོ་ཚོགས་གསོག་སྒྲིབ་སྦྱོང་སོགས་སྦྱོར་བའི་ཆོས་དྲུག་གི་ཉམས་ལེན་ལ་
བརྩོན་པ་ཤུགས་དྲག་ཏུ་བསྟེན་ན་བླ་མ་དཀོན་མཆོག་གི་བྱིན་རླབས་ཞུགས་
ཤིང་རང་གི་སྡིག་སྒྲིབ་ཇེ་སྲབ་དང་བསོད་ནམས་ཇེ་འཕེལ་དུ་སོང་བ་ལས་་་་
སྙིང་རྗེ་ཆེན་པོ་དེ་སྐྱེ་བར་འགྱུར་ལ། དཔེར་ན་ལོ་ཏོག་བཟང་བོ་སྐྱེ་བ་
ལ་ས་བོན་གྲུང་བོ་ཡོད་པ་ཙམ་གྱིས་མི་ཆོག་པར་ཆུ་ལུད་དྲོད་གཤེར་ཚང་མ་
འཛོམས་དགོས་པས། རྐྱེན་དེ་དག་འཛོམས་ན་ནི་ལོ་ཏོག་མི་སྐྱེ་བའི་རང་
དབང་མེད་པ་བཞིན་ནོ། །བྱམས་པ་དང་སྙིང་རྗེ་གཉིས་ནི་ཐེག་པ་ཆེན་པོའི་
517



ལམ་གྱི་རྩ་བ་ཡིན་ཏེ་བྱང་ཆུབ་ཀྱི་སེམས་རིན་པོ་ཆེ་འདྲེན་བྱེད་ནི་བྱམས་པ་
ཆེན་པོ་དང་སྙིང་རྗེ་ཆེན་པོ་གཉིས་ཡིན་ལ། འདི་གཉིས་ཀ་འདྲེན་བྱེད་ཀྱི་
གཙོ་བོ་ནི་མར་ཤེས་ཏེ་སེམས་ཅན་ཐམས་ཅད་ལན་གཅིག་མ་ཡིན་པར་ལན་
གྲངས་མེད་པ་ལ། ཡང་དང་ཡང་དུ་རང་གི་མར་གྱུར་པ་དང་དྲིན་གྱིས་
བསྐྱངས་པ་ཚད་མེད་པའི་ངང་ཚུལ་ཡང་ཡང་བསམས་པ་འདི་ལ་རག་ལས།
དེས་ན་སེམས་ཅན་ཐམས་ཅད་རང་གི་མར་གྱུར་པའི་ཚུལ་སྟོན་པའི་གསུང་
རབ་རྣམས་ལ་ཡང་དང་ཡང་དུ་བལྟ་བ་ནི་གནད་དམ་པའོ། །དེ་བཞིན་དུ་
བདག་གཞན་མཉམ་བརྗེའི་སེམས་སྦྱངས་པའང་ཡིད་འོང་གི་བྱམས་པ་ནས་
བདག་གཞན་མཉམ་བརྗེའི་བསམ་པ་སྦྱང་བ་ལ་འཇུག་དགོས་པས་འདིའི་
རྩ་བའང་སེམས་ཅན་ཐམས་ཅད་གཅིག་ཀྱང་མ་ལུས་པར་རང་གི་མར་གྱུར་
པར་ཤེས་པ་ལ་རག་ལས། མར་གྱུར་པའི་ཚུལ་འདི་ནི། ང་ཚོས་མངོན་
སུམ་དུ་རྟོགས་པར་མི་ནུས་ཏེ། འདི་སོ་སྐྱེའི་མངོན་སུམ་གྱི་སྤྱོད་ཡུལ་མ་
ཡིན་པར་མ་ཟད། རྒྱལ་སྲས་བྱང་ཆུབ་སེམས་དཔའ་རྣམས་ཀྱི་མངོན་སུམ་
གྱི་སྤྱོད་ཡུལ་ཡང་མ་ཡིན་ཏེ། ལས་འབྲས་ཕྲ་མོའི་གནད་ལ་ཐུག་ཡོད་པས་ན་
ཐམས་ཅད་མཁྱེན་པ་ཁོ་ནའི་མངོན་སུམ་གྱི་སྤྱོད་ཡུལ་ཡིན་ནོ། །འོ་ན་
སེམས་ཅན་ཐམས་ཅད་རང་གི་མར་གྱུར་པར་ཤེས་པའི་བློ་དེ་ཇི་ལྟར་འབྱུང་
སྙམ་ན། རྒྱལ་བའི་བཀའ་ཚད་མ་ལ་ཡིད་ཆེས་ཀྱི་དད་པ་བརྟན་པོ་སྐྱེ་བ་
དེར་རག་ལས་པས་མཐར་གཏུགས་ན་སྐྱབས་འགྲོ་རྣལ་མ་ཞིག་སྐྱེ་བ་ལ་རག་
ལས་པའི་ཕྱིར་རོ། །རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་བསྐུལ་བ་སྟེ།
518



སྤྱིར་རྒྱལ་སྲས་བྱང་ཆུབ་སེམས་དཔའ་རྣམས་ཀྱི་སྤྱོད་པ་ལ་གསལ་བའི་དབྱེ་
བ་མཐའ་ཡས་པ་ཡོད་ནའང་ཐམས་ཅད་བསྡོམས་སུ་བསྡུས་ན་ཕ་རོལ་ཏུ་་་་
ཕྱིན་པ་དྲུག་གི་ནང་དུ་འདུས་པ་དང་། ཕར་ཕྱིན་དྲུག་གི་ཉམས་ལེན་
ལ་བརྩོན་པ་བྱས་ནས་བློ་འབྱུང་རྒྱུ་ནི་བྱམས་སྙིང་རྗེ་ལ་རག་ལས་པས་རྒྱལ་
སྲས་ཀྱི་སྤྱོད་པ་རླབས་པོ་ཆེའི་རྟེན་དམ་པ་ཡིན་ཞེས་གསུངས་ལ། སངས་
རྒྱས་ནས་ཀྱང་ནམ་མཁའ་མ་ཟད་ཀྱི་བར་དུ་སྟེ་འཁོར་བ་མ་སྟོངས་ཀྱི་བར་
དུའམ། སེམས་ཅན་གཅིག་ཀྱང་མ་ལུས་པར་སངས་རྒྱས་ཀྱི་གོ་འཕང་
མ་ཐོབ་ཀྱི་བར་དུ་འགྲོ་བ་སེམས་ཅན་གྱི་དོན་དུ་མ་བསྐུལ་བར་ཡང་རྒྱུན་མི་
ཆད་དུ་འབྱུང་བའང་བྱམས་སྙིང་རྗེའི་མཐུ་ཡིན་ཏེ། སེམས་ཅན་རྣམས་
ཏེ་ཁྱད་པར་དུ་སོ་སྐྱེ་རྣམས་ནི་ལས་ཉོན་གྱི་གཞན་དབང་དུ་སོང་ནས་ལས་
ཉོན་གྱི་ཤུགས་ཀྱིས་མི་དགེ་བ་རྒྱུན་མི་ཆད་དུ་འབྱུང་བ་དང༌། དེ་བཞིན་
དུ་སངས་རྒྱས་བཅོམ་ལྡན་འདས་ཀྱིས་བྱམས་སྙིང་རྗེའི་མཐུ་ཡི་དབང་གིས་
འགྲོ་བའི་དོན་མ་མཛད་པར་ཐབས་མེད་པའམ་རང་དབང་མེད་པས།
བྱམས་སྙིང་རྗེ་ནི་སངས་རྒྱས་སྒྲུབ་པ་ལ་ཐོག་མཐའ་བར་གསུམ་དུ་གལ་ཆེ་
བ་དང་། ཕྱོགས་བཅུ་ན་བཞུགས་པའི་རྒྱལ་བ་སངས་རྒྱས་ཡོད་དོ་ཅོག་དང་
རྒྱལ་སྲས་བྱང་ཆུབ་སེམས་དཔའི་ཚོགས་དང་བཅས་པ་ ་ལ་དུས་ནི་བསྐལ་་་་་
བའི་བར་དུ་མཆོད་པ་ཕུལ་བས་ཀྱང་། དབེན་པའི་གནས་སུ་སེམས་ཅན་
རྣམས་ལ་བྱམས་སྙིང་རྗེ་ཡུད་ཙམ་ཞིག་བསྒོམས་པ་ཕན་ཡོན་ཆེ་བ་ཡིན་ལ།
འདིར་དབེན་པའི་གནས་ཞེས་པ་ནི་སྤྱིར་འདུ་འཛི་དང་བྲལ་བ་ཡིན་ན་་་་་་་



སེམས་རྣལ་དུ་གནས་ཐུབ་པས་སེམས་རྩེ་གཅིག་པ་དེ་འབྱུང་སླ་བ་ཡིན་མོད།
འོན་ཀྱང་རང་གི་སེམས་ཤིན་སྦྱངས་ཀྱི་བདེ་བ་ཐོབ་པ་དང་རང་གི་སེམས་་་་
རང་དབང་དུ་འོངས་པ་ཞིག་ཡིན་ན་གནས་དབེན་པ་ཡིན་མིན་ལ་རག་མ་་་་
ལས་ཏེ། སེམས་ལ་བརྟན་པ་ཐོབ་པ་ཞིག་ཡིན་ན་གནས་དབེན་པ་ལས་
འདུ་འཛི་ཧ་ཅང་ཆེ་བའི་གནས་སུ་བསྒོམས་ན་སྒོམ་སྟོབས་འཐོབ་སྟེ་ནུས་པ་
ཤུགས་ཇེ་དྲག་ཏུ་འགྲོ་ངེས་ཡིན་པས། དཔེར་ན་ཆུ་ཀླུང་ཆེན་པོ་ཞིག་གི་ཕ་
རོལ་ཏུ་བརྒལ་བར་མཚོན་ན་ཆུ་རབས་བདེ་ས་དང་རབས་རྩུབ་ས་གཉིས་སོ་
སོར་བསྐྱལ་བའི་ནུས་པ་མི་འདྲ་སྟེ་ཆུ་རབས་བདེ་ས་ལས་བརྒལ་ལོབ་ཏུ་་་་་
སོང་བའི་མི་དེས། རབས་རྩུབ་ས་ནས་བརྒལ་དཀའ་ལ། ཆུ་རབས་རྩུབ་ས་
ནས་བརྒལ་ལོབ་ཏུ་སོང་བའི་མི་དེས། རབས་བདེ་ས་ནས་བརྒལ་བ་ལས་
ཤིན་ཏུ་སླ་བ་ཉིད་དང་མཚུངས་པས། འདིར་དབེན་པ་ནི་ལུས་དབེན་པ་
དང་སེམས་དབེན་པ་གཉིས་ལས་གཙོ་བོར་སེམས་དབེན་པ་དེ་གལ་ཆེའོ། །
འདིས་ནི་སྒྲུབ་པའི་མཆོད་པ་བསྟན་པ་ཡིན་ནོ། །དབུལ་ཞིང་ཕོངས་པའི་
སེམས་ཅན་གྲངས་མེད་པ་ལ་དུས་བསྐལ་བའི་བར་དུ་སྦྱིན་པ་བྱས་པ་ལས།
སེམས་ཅན་རྣམས་ལ་བྱམས་སྙིང་རྗེ་ཡུད་ཙམ་ཞིག་བསྒོམས་པ་ཕན་ཡོན་ཚེ་
སྟེ། སྟོན་པ་བཅོམ་ལྡན་འདས་ཀྱི་བཀའ་ཚད་མ་ལས་དེ་ལྟར་གསུངས་པའི་
ཕྱིར་ན་རང་གི་ཡིད་ཆེས་ཚད་མ་ལ་བརྟེན་ནས་ངེས་པ་རྙེད་པར་བྱ་དགོས་
སོ། །ཐ་ན་རང་གི་རང་དོན་སྒྲུབ་པ་ལའང་ཐབས་གཞན་སྣ་ཚོགས་གང་དང་
གང་ལ་བརྟེན་པ་བས་ཀྱང་བྱམས་སྙིང་རྗེ་བསྒོམ་པ་འདི་མཆོག་ཡིན་ལ། རྒྱུ་
520



མཚན་ནི་བྱམས་སྙིང་རྗེ་བསྒོམ་ན་ནི་ལྷ་མི་ཐམས་ཅད་ཀྱིས་རང་ལ་དགའ་་་
ཞིང་མགུ་བས་འདུད་པ་དང་། དཀར་ཕྱོགས་སྐྱོང་བའི་སྲུང་མ་རྣམས་
ལ་བསང་གསུར་གྱིས་གཏོར་མ་སོགས་མཆོད་མ་དགོས་པར་རང་ལ་རྟག་ཏུ་
སྲུང་བའང་ཆོས་ཉིད་ཡིན་པ་དང་། གནོད་པ་ཐམས་ཅད་ཀྱང་རིམ་གྲོ་ལ་
སོགས་ཀྱིས་བཟློག་མ་དགོས་པར་རང་ཞིར་འགྱུར་ཏེ། བདག་ཅག་གི་སྟོན་
པ་བཅོམ་ལྡན་འདས་བྱང་ཆུབ་ཤིང་དྲུང་དུ་བཞུགས་པ་ལ་བདུད་ཀྱི་དམག་
ཚོགས་བྱེ་བ་སྟོང་གིས་གནོད་པ་དང་བར་ཆད་བྱ་བར་རྩོམ་པ་ན། བཅོམ་
ལྡན་འདས་ཀྱིས་བདུད་ཀྱི་དམག་ཚོགས་དེ་དག་ཐམས་ཅད་བྱམས་པའི་་་་་་
ཏིང་ངེ་འཛིན་གྱིས་འདུལ་བར་མཛད་པའི་རྣམ་ཐར་གྱིས་གསལ་བར་་་་་་་་
མཚོན་པ་ལྟར་རོ། །ཡང་བཀའ་གདམས་པའི་དགེ་བའི་བཤེས་གཉེན་ཆེན་
པོ་སྤྱན་སྔ་བས་དུས་རྒྱུན་པར་བྱམས་སྙིང་རྗེའི་ཕན་ཡོན་རྒྱ་ཆེར་གསུངས་པ་
ན། དགེ་བཤེས་གླང་རི་ཐང་བ་སངས་རྒྱས་རྡོ་རྗེས( འདི་བ་དངོས་པོའི་
གནས་ཚོད་ལ་སངས་རྒྱས་སྣང་བ་མཐའ་ཡས་ཀྱི་རྣམ་སྤྲུལ་ཡིན་པ་རྣམ་ཐར་
ལས་གསུངས》སྤྱན་སྔ་བའི་དྲུང་དུ་ཕེབས་ནས་ཕྱག་འཚལ་ཏེ་ཁོ་བོས་དེང་
གི་ཉིན་ནས་བཟུང་སྟེ་བྱམས་སྙིང་རྗེ་ཁོ་ན་བསྒོམས་པར་ཞུས་པ་ན། སྤྱན་སྔ་
བས་དབུ་ཞྭ་ཕུད་དེ་ཕྱག་གིས་ཐལ་མོ་སྦྱར་ནས་དབུ་དུད་དུད་མཛད་ཅིང་་་་
ཞལ་ནས་ཇོ་བོ་བ་ཁྱེད་ནི་ཆ་བྱད་བཟང་བ་སྟེ་བུ་བཟང་བོའམ་བུ་ཟླ་མེད་པ་
ཞིག་འབྱུང་ཞེས་ལན་གསུམ་ལ་བསྟུད་མར་གསུངས་པ་ལྟར་རོ། །
དེ་ལྟར་བྱམས་པ་དང་སྙིང་རྗེའི་ཕན་ཡོན་ཆེ་བའི་ངང་ཚུལ་ལ་ཡིད་་་་་་
521



ཆེས་ཚད་མ་རྙེད་པར་བྱོས་ལ་ཐུན་དངོས་གཞི་དང་ཐུན་མཚམས་ཐམས་་་་་
ཅད་བྱམས་སྙིང་རྗེ་ཉིས་སྒྲིལ་གྱི་སྒོ་ནས་བསྒོམ་ཞིང་། མ་རྒན་སེམས་ཅན་
རྣམས་སྡུག་བསྔལ་མཐའ་དག་སྟེ་སྒྲིབ་གཉིས་ཀྱི་འཇིགས་པ་ལས་བསྒྲལ་བ་
དང་། བདེ་བ་མཐའ་དག་སྟེ་བདེ་བ་ཕལ་བ་ཙམ་མ་ཡིན་པར་གཏན་གྱི་བདེ་
བ་ལ་འགོད་པའི་འཁུར་ཁྱེར་ནས་ཏེ་ཁུར་དེ་རང་གིས་བླངས་ནས་གཏོང་་་་
ལེན་བསྒོམ་པར་བྱའོ། །འདིར་ཐུན་དང་ཐུན་མཚམས་སུ་སྒོམ་ཚུལ་ནི་ཐུན་
དངོས་གཞི་ལ་གང་བསྒོམས་པ་དེ་ཐུན་མཚམས་སུའང་དེ་ལ་གོམས་དགོས་
ཏེ། ཐུན་མཚམས་རྒྱ་ཡན་དུ་བཏང་ན་ཐུན་དངོས་གཞི་ལ་སྐྱེད་མི་ཐོན་པར་
གསུངས་ལ། དཔེར་ན་ཐུན་དངོས་གཞི་ལ་བྱམས་སྙིང་རྗེ་བསྒོམ་ན། ཐུན་
མཚམས་སུ་སྟོང་ཉིད་ཀྱི་ལྟ་བ་དང་བསྐྱེད་རིམ་ལ་སོགས་པ་བསྒོམ་ན། ཐུན་
དངོས་གཞི་ལ་བོགས་མི་ཐོན་པས་སོ། །དེ་བཞིན་དུ་ལམ་གྱི་རིམ་པ་ཡོངས་
སུ་རྫོགས་པའི་ཆོས་སྐོར་རེ་རེ་ཐུན་དང་ཐུན་མཚམས་སུ་ཉམས་སུ་ལེན་ཚུལ་
ནི་འདི་ལྟར་རོ། །སྒོམ་པའི་ཡུན་ཚད་ཀྱང་དཔེར་ན། བྱམས་སྙིང་རྗེ་སྒོམ་
པའི་མགོ་ཚུགས་པ་ནས་བཟུང་རྩོལ་མེད་ཀྱི་མྱོང་བ་ནམ་ཐོན་གྱི་བར་རྒྱུན་
མི་འཆད་དུ་བསྒོམ་པར་བྱ་དགོས་སོ། །
གཏོང་ལེན་སྒོམ་པ་ལ། གཏོང་བ་སྒོམ་པ་དང་ལེན་པ་སྒོམ་པ་གཉིས་
ལས། དང་བོ་གཏོང་བ་སྒོམ་པ་ནི། དེ་ལས། ཐོག་མར་བཏང་བའི་ཕན་ཡོན།
ཞེས་པ་ནས། གསོལ་བ་ཤུགས་དྲག་ཏུ་གདབ་བོ། །ཞེས་པའི་བར་གསུངས་
ལ། དོན་ནི། ཐོག་མར་བཏང་བའི་ཕན་ཡོན་དང་མ་བཏང་བའི་ཉེས་
522



དམིགས་བསྒོམ་ན་ནི་གཏོང་བ་ལ་སྤྲོ་ཤུགས་ཆེན་པོ་སྐྱེ་བར་འགྱུར་ལ། དེ་
ལ་གཏོང་བའི་སེམས་སྐྱེ་བའི་གེགས་རང་གི་ལུས་ལོངས་སྤྱོད་ལ་སོགས་པའི་
བདེ་དགེ་རྣམས་རང་གིས་ཡོངས་སུ་བཟུང་བ་སྟེ་རང་གཅེས་པར་བཟུང་་་་
བའི་ཉེས་དམིགས་ནི། ཟླ་བ་སྒྲོན་མའི་མདོ་ལས། ་ རུལ་བར་གྱུར་པའི་ལུས་
འདི་དང་། །སྲོག་ཀྱང་གཡོ་བ་དབང་མེད་ཅིང་། །རྩེ་མོ་སྒྱུ་མ་འདྲ་བ་ལ། །
བྱིས་པ་འདི་དག་ཆགས་པས་ན། །ཤིན་ཏུ་མ་རུངས་ལས་བྱས་ཏེ། །སྡིག་པའི་
དབང་དུ་སོང་བ་དང་། །མི་མཁས་འཆི་བདག་བཞོན་པས་སོང་། །དེ་དག་
མི་བཟད་སེམས་དམྱལ་འགྲོ། །ཞེས་གསུངས་པ་སྟེ། རང་གི་ལུས་ལ་སྲེད་པ་
དང་ཆགས་པ་སོགས་སྐྱེ་བའི་བློ་འགོག་པའི་ཆེད་དུ་རང་ལུས་མི་སྡུག་པར་་་་
བསྒོམས་ན་ནི། རང་གི་ལུས་མི་གཙང་བ་དུ་མ་འདུས་པའི་གོང་བུ་དང་ཤ་
རུལ་ལྟ་བུ་ཡིན་ལ། རང་གི་སྲོག་ཀྱང་གཡོ་བ་སྟེ་འཇིག་པའི་མི་རྟག་པ་དང་
འགྱུར་བའི་མི་རྟག་པ་སོགས་སྐད་ཅིག་རེ་རེ་ལ་འཇིག་ཅིང་འགྱུར་བའི་རང་
བཞིན་ཅན་ཡིན་ཙ་ན། ཚེའི་རིང་ཐུང་ཡང་རང་དབང་དུ་མེད་ཅིང་། མི་
རྟག་པའི་ངང་ཚུལ་ནི་རྨི་ལམ་དང་སྒྱུ་མའི་མིག་འཕྲུལ་ལྟ་བུ་ཡིན་ལ། བྱིས་
པ་སྟེ་ལམ་མ་ཞུགས་པའི་སོ་སོ་སྐྱེ་བོ་ཕལ་བ་རྣམས་དང་དེ་ལས་ཅུང་མཆོག་
ཏུ་གྱུར་བའི་ལམ་ཞུགས་སོ་སྐྱེ་ཉན་ཐོས་ཚོགས་ལམ་པ་དང་། སྦྱོར་ལམ་
པ་ལྟ་བུ་གཉིས་ལས་འདིར་བསྟན་བྱ་གཙོ་བོ་ལམ་མ་ཞུགས་སོ་སྐྱེ་ཕལ་བ་་་་་
མཐའ་དག་རང་གི་ལུས་སྲོག་ལ་ཆགས་པའི་དབང་གིས་བདག་གཅེས་པར་
འཛིན་པས་ན། དེ་ལ་བརྟེན་ནས་ཤིན་ཏུ་མ་རུངས་པའི་སྡིག་པ་ལས་ཚབས་
523



ཆེ་བ་སྣ་ཚོགས་བྱས་ཏེ། སྡིག་པ་མི་དགེ་བའི་དབང་དུ་སོང་བ་དང་། ཡིད་
མི་མཁས་པ་རྨོངས་པའི་དེ་བང་དུ་སོང་བའི་ཕྱིར་འཆི་བདག་ལ་བཞོན་པ་་་་
ལྟར་སྐད་ཅིག་མ་རེ་རེ་ཡང་འཆི་བདག་གི་ཁར་གོམ་པ་བོར་བཞིན་པས། །
དེ་དག་སྟེ་སོ་སོ་སྐྱེ་བོ་རྣམས་ནི་བཟོད་ཐབས་མེད་པའི་སྡུག་བསྔལ་ཤིན་ཏུ་
དྲག་ཅིང་ཡུན་ཚད་ཧ་ཅང་རིང་བའི་སེམས་ཅན་དམྱལ་བ་ཆེན་པོ་དང་ཉེ་་་
འཁོར་བའི་དམྱལ་བར་འགྲོ་བ་ཤས་ཆེས་སོ། །དེ་ཡང་དཔེར་ན་འགྲོ་བ་
རིགས་དྲུག་ལས་གྲངས་ཤིན་ཏུ་མང་བ་ནི་དམྱལ་བ་དང་དེ་ལས་ཉུང་བ་ཡི་
དྭགས། དེ་ལས་ཉུང་བ་དུད་འགྲོ། དེ་ལས་ཉུང་བ་ལྷ་མི། མི་ཐམས་ཅད་ལས་
ཀྱང་དལ་འབྱོར་ཚང་བའི་མི་ལུས་ནི་ཤིན་ཏུ་དཀོན་ཞིང་སྲིད་མཐའ་ཙམ་གྱི་
ཚོད་དུ་འདུག་གོ །འོ་ན་དེ་ལྟ་བུའི་སེམས་ཅན་མང་བོ་མི་བཟོད་པའི་དམྱལ་
བ་སོགས་སུ་ཇི་ལྟར་འགྲོ་བ་ཡིན་ཞེ་ན། བདག་གཅེས་འཛིན་ལས་འབྱུང་
སྟེ། དཔེར་ན་རང་གཅིག་པུའི་དབང་དུ་བཏང་ནའང་ཐོག་མེད་ནས་ད་ལྟའི་
བར་དུ་སྐྱེ་བ་གྲངས་ཀྱིས་མི་ཆོད་པ་ཞིག་བླངས་པའང་། དེ་བརྒྱ་ཆར་
བཀུག་ན་བརྒྱ་ཆའི་དགུ་ལྟ་བུ་ནི་ངན་སོང་གི་སྐྱེ་བ་བླངས་པ་དང་། བདེ་
འགྲོར་སྐྱེས་པ་ནི་སྲིད་མཐའ་ཙམ་མོ། །ཞེས་སོགས་རྒྱལ་བའི་བཀའ་དང་
དགོངས་འགྲེལ་གྱི་བསྟན་བཅོས་ཐམས་ཅད་ནས་ཡོངས་སུ་འཛིན་པ་སྟེ་་་་་
རང་གཅེས་པར་བཟུང་བ། རང་གི་ལུས་ལོངས་སྤྱོད་མཐའ་དག་གཅེས་པར་
བཟུང་བའི་ཉེས་དམིགས་བསྟན་ཏེ། ཇི་སྐད་དུ་རི་མཐོ་ས་ནས་གཡང་མཐོ་
བ་དང་། ཁེ་ཆེ་ས་ནས་ཉེན་ཆེ་ཞེས་པ་ལྟར་དེ་ལས་ལྡོག་སྟེ་རང་གི་ལུས་སྲོག་
524



ལོངས་སྤྱོད་སོགས་གཏོང་བ་ལ་ཕན་ཡོན་རྒྱ་ཆེ་བར་གསུངས་བས། - ་ ཕན་
ཡོན་ཉེས་དམིགས་དེ་དག་ལ་ཡང་དང་ཡང་དུ་དཔྱད་ཅིང་ངེས་པ་དྲངས་ཏེ་
ངེས་ཤེས་རྙེད་པའམ་ཡིད་འབྱུང་བའི་མྱོང་བ་ཐོན་དགོས་སོ། །ད་རེའི་ལུས་
དང་ལོངས་སྤྱོད་མཐའ་དག་གཅེས་པར་བཟུང་ནས་འབད་པ་དུ་མའི་སྒོ་པ་
ནས་བསྲུངས་ཀྱང་། མཐར་འདོར་དགོས་པ་ནི་ཆོས་ཉིད་ཡིན་ཏེ་འཆི་བའི་
ཚེ་རྣམ་པར་ཤེས་པ་གཅིག་པུ་ལས་ཀྱི་རླུང་གིས་དེད་དེ་འགྲོ་བ་མ་གཏོགས།
ལུས་ལོངས་སྤྱོད་གྲོགས་ལ་སོགས་པ་གང་གིས་ཀྱང་མི་ཕན་པས་མཐར་ཐུག་
གི་སྙིང་བོ་གང་ཡང་མེད་པས། མ་ལུས་ལོངས་སྤྱོད་འདི་དག་གཏོང་བོའི་
སེམས་མི་སྐྱེ་བ་ནི་བདག་ཤིན་ཏུ་བླུན་ནོ་སྙམ་དུ་ཡང་ཡང་བསམས་ཞེས་་་་་་
རང་གིས་རང་ལ་སུན་འབྱིན་པའི་སྒོ་ནས་བསྐུལ་བར་བྱས་སོ།: །སྤྱོད་འཇུག་
ལས། ཐམས་ཅད་བཏང་བས་མྱ་ངན་འདའ། །བདག་བློ་མྱ་ངན་འདས་པ་
བསྒྲུབ། །ཐམས་ཅད་གཏོང་བར་ཆབས་གཅིག་ལ། །སེམས་ཅན་རྣམས་ལ་
བཏང་བ་མཆོག །ཅེས་གསུངས་པའི་དོན་ནི། རང་གི་ལུས་དང་ལོངས་སྤྱོད་
ལ་སོགས་པ་ལ་མ་ཆགས་པར་དེ་མཐའ་དག་སེམས་ཅན་ཁོ་ནའི་དོན་དུ་་་་པ་
གཏོང་བ་དང་། དེ་ཡང་ཕྱི་ལོངས་སྤྱོད་སོགས་བཏང་བ་ཙམ་གྱིས་མི་ཆོག་གི་
གཙོ་བོ་གཏོང་སེམས་བསྐྱེད་པ་སྟེ། དེ་ལྟར་རང་གི་ལུས་ལོངས་སྤྱོད་དངོས་
སུ་བཏང་བ་དང་གཙོ་བོར་གཏོང་བའི་སེམས་ཡང་དང་ཡང་དུ་སྦྱངས་ན།:
དེ་ལ་བརྟེན་ནས་བླ་ན་མེད་པའི་བྱང་ཆུབ་འཐོབ་པར་འགྱུར་རོ་ཞེས་རྒྱལ་་་
བའི་བཀའ་ཚད་མ་དག་ལས་གསུངས་སོ། །དེས་ན་ལུས་དང་ལོངས་སྤྱོད་ལ་
525



ཆགས་ནས་ཇི་ལྟར་འབད་པ་ཆེན་པོས་བསྲུངས་ཀྱང་རྟག་བརྟན་མིན་པས་
མཐར་རང་དབང་མེད་པར་འདོར་དགོས་པ་ནི་ཆོས་ཉིད་དུ་གྲུབ་པས།
སྐྱེས་རབས་སོ་བཞི་བ་ལ་སོགས་པའི་ཐུབ་པའི་འཁྲུངས་རབས་རྣམས་སུ་་་་་
ལུས་ལོངས་སྤྱོད་ཐམས་ཅད་ལ་མ་ཆགས་པར་སྦྱིན་པ་ཇི་ལྟར་མཛད་པའི་་་་
ཚུལ་དང་། དེ་ལྟར་མཛད་པས་འབྲས་བུ་ཇི་ལྟར་གྲུབ་པའི་ཚུལ་རྣམས་ལ་
ཡང་དང་ཡང་དུ་བལྟས་ཏེ་བསམས་ན་གཏོང་སེམས་གོམས་པའི་བློ་བསྐྱེད་
པ་ལ་ཕན་པ་ཆེན་པོ་འབྱུང་ངེས་པའི་ཕྱིར་ན། སྤྲོ་ཤུགས་བསྐྱེད་པའི་ཐབས་
གཏོང་བའི་ཕན་ཡོན་དང་བཟུང་བའི་ཉེས་དམིགས་བསམས་པ་འདི་ལ་་་་་
འབད་དེ་གཏོང་སེམས་སྒོམ་པ་ལ་སྤྲོ་ཤུགས་བསྐྱེད་པར་བྱའོ། །
གཏོང་སེམས་ཇི་ལྟར་སྒོམ་པའི་ཚུལ་ནི། སྡོང་པོ་བཀོད་པའི་མདོ་ལས།
བདག་ཉིད་འགྲོ་བ་ཐམས་ཅད་ཀྱི་ཉེ་བར་འཚོ་བའི་ཡིད་བཞིན་གྱི་ལུས་སུ་་་
བསྒྱུར་ནས། ཞེས་དང་། རྡོ་རྗེ་རྒྱལ་མཚན་གྱི་མདོ་ལས། འབྱུང་བ་ཆེན་
པོ་བཞི་ནི་སྒོ་སྣ་ཚོགས་ཚུལ་སྣ་ཚོགས་རྣམ་གྲངས་སྣ་ཚོགས་ནས་སེམས་ཅན་
ཐམས་ཅད་ཉེ་བར་འཚོ་བ་དེ་བཞིན་དུ་བྱང་ཆུབ་སེམས་དཔའ་བདག་ཉིད་
ཀྱི་ལུས་ཀྱང་སེམས་ཅན་ཐམས་ཅད་ཀྱི་ཉེ་བར་འཚོ་བའི་གཞིར་བསྒྱུར།་ ་ ་
ཞེས་དང་། སྤྱོད་འཇུག་ལས། སེམས་ཅན་རྣམས་དོན་བསྒྲུབ་པའི་ཕྱིར། །
ཡིད་བཞིན་གྱི་ནི་ལུས་སུ་བསྒྱུར། །ཞེས་གསུངས་པ་སྟེ། གོང་གི་ལུང་དོན་
རྣམས་བསྡུས་ན་རང་གི་མཐའ་སྐོར་དུ་རིགས་དྲུག་གིས་བསྡུས་པའི་སེམས་
ཅན་རྣམས་འཁོད་པར་བསམ། དེ་ནས་སེམས་ཅན་རྣམས་ལ་གང་ལ་གང་
526



འདོད་ཀྱི་རྣམ་པར་བློས་སྤྲུལ་ནས་གཏོང་དགོས་ལ། འདིར་ལུས་ལོངས་
སྤྱོད་སོགས་དངོས་སུ་གཏོང་རྒྱུ་ཡོད་མེད་ལ་མི་བལྟོས་པར། གཙོ་བོར་
གཏོང་བའི་བསམ་པ་དེ་སྦྱང་བ་གནད་ཆེ་བས་ན་བློས་སྣ་ཚོགས་སྤྲུལ་ནས་་་
གཏོང་དགོས་པའི་ཚུལ་གསུངས་སོ། །སྦྱིན་པའི་ངོ་བོའང་གཞན་ལ་གཏོང་
སེམས་དེ་ཡིན་པ་དང་སྦྱིན་པའི་ཕར་ཕྱིན་གྱི་ངོ་བོ་ནི་གཏོང་སེམས་སྤེལ་བ་
ཡིན་པས་འདིས་ཀྱང་མཚོན་ཐུབ་བོ། །དེས་ན་སེམས་ཅན་ལ་གང་གཏང་
བར་བྱ་བ་ནི། རང་གི་ལུས་ཀྱི་ཤ་ཁྲག་དང་སྲོག་གི་སྦྱིན་པ་གཏོང་བ་དང་
ཟས་གོས་གནས་མལ་ལ་སོགས་པའི་ལོངས་སྤྱོད་དང༌། རང་གིས་དཀར་
བའི་ལས་གང་བྱས་ཀྱི་དགེ་རྩ་ཐམས་ཅད་འདི་གསུམ་ཡིན་ཏེ། འདི་གསུམ་
དུ་མ་འདུས་པའི་གཏང་བྱའི་རྫས་གཞན་ནི་མེད་པས། རང་གི་དབང་བྱར་
ཡོད་པ་སྟེ་རང་ལ་གང་དབང་བའི་དངོས་པོ་ཡོད་ཚད་མཐའ་དག་སེམས་་་་་
ཅན་ལ་གཏོང་བའི་མོས་པ་བསྐྱེད་དགོས་པའོ། ། ་་ །
དེ་ཡང་གཏང་བྱ་གཏོང་བ་ལ་ལུས་གཏོང་བ་དང་། ལོངས་སྤྱོད་
གཏོང་བ་དང་དགེ་རྩ་གཏོང་བ་བཅས་གསུམ་ཡོད་པ་ལས། དང་བོ་རང་གི་
ལུས་གཏོང་བ་ནི། རང་གི་ལུས་ཡིད་བཞིན་གྱི་ལུས་ཀྱི་རྣམ་པར་བསམས་ལ།
ཐོག་མར་ཚེ་འདིའི་མ་གསལ་བཏབ་སྟེ་མ་དྲིན་ཅན་འདི་ལས་ཉོན་གྱིས་རང་
དབང་མེད་པར་བཅིངས་ནས་བདེ་བའི་གོ་སྐབས་མེད་པར་སྡུག་བསྔལ་་་་་
གསུམ་གྱིས་ཡུན་དུ་མནར་བ་འདི་སྙིང་རེ་རྗེ་སྙམ་དུ་བྱམས་སྙིང་རྗེ་ཤུགས་་་་
དྲག་ཏུ་བསྒོམ་པར་བྱ་དགོས་ཏེ། ལུས་སེམས་ལོངས་སྤྱོད་གང་གཏོང་བའི་
527



ཐོག་མར་ཀུན་སློང་འཆོས་པ་གཙོ་ཆེ་བའི་ཕྱིར་རོ། །དེས་ན་དེ་ལྟར་བྱམས་
སྙིང་རྗེ་ཤུགས་དྲག་ཏུ་བསྒོམས་ནས་མ་དྲིན་ཅན་འདི་ཉིད་སྡུག་བསྔལ་དང་
སྡུག་བསྔལ་གྱི་རྒྱུ་ལས་དང་ཉོན་མོངས་ལས་བསྒྲལ་ཏེ། བདེ་བ་དང་བདེ་
བའི་རྒྱུ་ཐམས་ཅད་དང་ལྡན་པ་ཞིག་བདག་གིས་བྱའོ་སྙམ་དུ་བསམས་ལ།
རང་གི་ལུས་རང་འདོད་ལ་ལྟོས་པ་མེད་པ་སྟེ་རང་གི་ལུས་ལས་འདི་གཏོང་
ལ་འདི་མི་གཏོང་བ་ལ་སོགས་པའི་བསམ་པ་གཏན་ནས་མེད་པར་ཡོངས་སུ་
རྫོགས་པའམ་ཡོད་དོ་ཅོག་མ་རྒན་སེམས་ཅན་རྣམས་ལ་བཏང་བས།
གཅོད་ཀྱི་དམིགས་རྣམ་ལྟར་ལུས་དེ་ལས་གང་ལ་གང་འདོད་ཀྱི་དངོས་པོ་་་་
ཐམས་ཅད་བྱུང་ནས་མ་རྒན་དེའི་ལུས་ཀྱི་ཉེས་སྐྱོན་ཐམས་ཅད་དག་ནས་་་་་
མཐོ་རིས་ཡོན་ཏན་བདུན་དང་ལྡན་པའི་ལུས་ཕུན་སུམ་ཚོགས་པ་ནད་་་་་
སོགས་པའི་སྐྱོན་རྣམ་པ་ཀུན་ནས་མེད་ཅིང་ལྷའི་ལུས་ལྟ་བུར་བཟུང་ཞིང་་་་་
ཡོན་ཏན་དང་ལྡན་པ་ཞིག་ཏུ་གྱུར་པར་བསམས། དམིགས་རྣམ་སྐྱོང་བའི་
སྐབས་འདིར་དཔྱད་འཇོག་གཉིས་ལས། དང་བོ་དཔྱད་སྒོམ་སྟེ་བསྒོམ་བྱའི་
ཡུལ་གཏོང་ལེན་གྱི་ཚིག་འདོན་པ་དང་མཉམ་དུ་དེའི་དོན་ཡིད་ལ་ཡང་དང་
ཡང་དུ་དྲན་པར་བྱས་ནས་དཔྱད་སྒོམ་གྱི་ནུས་པ་ཐོན་པ་ན། འཇོག་སྒོམ་
བྱ་དགོས་ཏེ་དེ་ལ་ངེས་པར་དུ་ཞི་གནས་འགྲུབ་དགོས་ལ་ཞི་གནས་མ་གྲུབ་
པར་འཇོག་སྒོམ་དངོས་གཞི་དེ་ཐོན་ཐབས་མེད་དེ། སེམས་རྩེ་གཅིག་ཏུ་
འོངས་ཐབས་མེད་པའི་ཕྱིར་རོ། །དེས་ན་དཔྱད་སྒོམ་མེད་ན་འཇོག་སྒོམ་
ཐོན་ཐབས་མེད་དེ། དཔྱད་སྒོམ་ནི་བསྒོམ་བྱའི་དོན་དེ་ལ་ཡིན་ཐག་མིན་
528



ཐག་མཐའ་ཆོད་པར་བརྡར་ཤ་གཅོད་བྱེད་དམ་གསལ་བར་རྟོགས་བྱེད་་་་་
ཡིན་པ་དང་། དེ་རྟོགས་ནས་མྱོང་བ་སྐྱེད་བྱེད་ནི་སེམས་རྩེ་གཅིག་པའི་
ཏིང་ངེ་འཛིན་དང་། བསམ་གཏན་སྒོམ་པ་སྟེ་འཇོག་སྒོམ་ཡིན་ནོ། །གཏོང་
ལེན་གྱི་མྱོང་བ་ཐོན་པ་དེ་དཔྱད་སྒོམ་དང་འཇོག་སྒོམ་གཉིས་ཀར་བརྟེན་་་་་
དགོས་མོད་མྱོང་བ་ཐོན་པའི་དངོས་གཞི་ནི་འཇོག་སྒོམ་ཡིན་ཏེ། འདི་
ནི་ངེས་པར་སེམས་རྩེ་གཅིག་པ་ལ་བརྟེན་ནས་ཐོབ་དགོས་པའི་ཕྱིར་དང་།
སེམས་རྩེ་གཅིག་དེའི་ལྡོག་ཕྱོགས་སམ་གེགས་ནི་རྣམ་པར་གཡེང་བ་སྟེ།
སེམས་ནི་རྣམ་པར་གཡེང་བའི་མི། །ཉོན་མོངས་མཆེ་བའི་ཕྲག་ན་གནས། །
ཞེས་པ་ལྟར་སེམས་རྣམ་གཡེང་གི་དབང་དུ་སོང་ན་སེམས་དམིགས་པ་ལ་་་༌་
འཇུག་ཀྱང་ཉོན་མོངས་པའི་དབང་དུ་སོང་ཕྱིན་དགེ་སེམས་རྩེ་གཅིག་པ་་་་
ཞིག་མི་འོང་བས། སེམས་རྣམ་གཡེང་གི་དབང་དུ་མི་འགྲོ་བ་ཞིག་གལ་
ཆེའོ། །དེ་ནས་རང་གི་ལུས་དེ་ལ་དགོས་པའི་ལོངས་སྤྱོད་ཐམས་ཅད་ཀྱང་
བསམ་པ་བཞིན་དུ་གྲུབ་པའི་མོས་པ་ཡིད་བྱེད་ཡང་ཡང་དུ་བྱས་ན་མྱོང་བ་
དངོས་ཐོན་པར་འགྱུར་ཏེ། དཔེར་ན་བླ་མ་བྱམས་པའི་རྣལ་འབྱོར་བའི་
རྣམ་ཐར་ལས། གཞན་ཞིག་གིས་ཁྱི་ཞིག་ལ་རྡོས་བརྒྱབ་པའི་ན་ཟུག་གི་སྡུག་
བསྔལ་དེ་བླ་མ་རྣལ་འབྱོར་བ་རང་གིས་བླངས་པའི་རྣམ་ཐར་ཀྱང་ཡོད་པས་
སོ། །དེ་ལྟར་བསམ་པ་བཞིན་དུ་གྲུབ་སྟེ་ཆོས་སྒྲུབ་པའི་ཕྱི་དང་ནང་གི་
མཐུན་རྐྱེན་ཐམས་ཅད་ཚང་། སེམས་རྒྱུད་ལ་བྱམས་སྙིང་རྗེ་བྱང་ཆུབ་
ཀྱི་སེམས་ཕྱིན་དྲུག་བསྡུ་བའི་དངོས་པོ་བཞི་ལ་སོགས་པ་ལམ་ཐམས་ཅད་་་་
529



རྫོགས་ཏེ། ལུས་གཟུགས་ཀྱི་སྐུ་དང་སེམས་ཆོས་ཀྱི་སྐུའི་ངང་དུ་གྱུར་པར་
བསམ་མོ། །
སྐབས་འདིར་སྔགས་དང་འབྲེལ་ནས་བསམ་ཚུལ་ཞིག་དང་སྔགས་་་་་
དང་མ་འབྲེལ་བའི་བསམ་ཚུལ་ཏེ་གཉིས་ཡོད་ལ། བླ་མཆོད་བདེ་སྟོང་
དབྱེར་མེད་མ་ལས། གཏོང་ལེན་གྱི་བྱུང་བ་དེ་ནི་སྔགས་དང་འབྲེལ་བའི་
གསུངས་ཚུལ་ཡིན་ནོ། །དེ་ལྟར་དང་བོ་གཏོང་བ་འདིའང་རང་གི་མ་ལ་
བཏང་བར་བསྒོམས་ནས། རང་གི་ཕ་དེ་མདུན་དུ་གསལ་བར་དམིགས་ནས་
བྱམས་སྙིང་རྗེ་ཤུགས་དྲག་ཏུ་བསྐྱེད་ལ་ལུས་གཏོང་བའི་དམིགས་པ་ལྟར་་་་་
བྱེད། དེ་ནས་ཉེ་འབྲེལ་གཞན་རྣམས་ལ་དེ་བཞིན་དུ་སྒོམ། དེ་ནས་རིམ་
གྱིས་རྒྱ་ཇེ་ཆེར་བཏང་ནས་འཛམ་བུའི་གླིང་གི་སེམས་ཅན་རྣམས་དང་། དེ་
ནས་གླིང་བཞིའི་སེམས་ཅན་རྣམས་དང་དེ་ནས་སྟོང་དང་བོའི་སེམས་ཅན་
རྣམས་དང་དེ་ནས་སྟོང་གཉིས་པའི་སེམས་ཅན་རྣམས་དང༌། དེ་ནས་སྟོང་
གསུམ་གྱི་སེམས་ཅན་རྣམས་དང་། མཐར་སེམས་ཅན་ཐམས་ཅད་ལ་
དམིགས་པ་གོང་བཞིན་བྱོས་ལ་གཏོང་བ་བསྒོམ། འདིར་སྒོམ་ཚུལ་གྱི་རིམ་
པ་གསུངས་པའང་མན་ངག་དམ་པ་ཞིག་སྟེ་མན་ངག་གི་རིམ་པ་འདི་བཞིན་
བསྒོམས་ན། གཏོང་ལེན་གྱི་དམིགས་པ་དེ་འབྱུང་བ་ལ་དགོས་པ་ཁྱད་པར་
ཅན་ཡོད་ལ། གོ་རིམ་འདི་མེད་པའམ་འཆོལ་ན་གཏོང་སེམས་ལ་གོམས་པ་
འགྲོ་བའི་གེགས་སུ་སོང་ནས་དམིགས་པ་མི་འབྱུང་བས། གོ་རིམ་ཚང་ཞིང་
མ་འཆོལ་བ་ཞིག་ངེས་པར་དགོས། ཡང་རེས་འགར་དམྱལ་བ་མནར་
530



མེད་ནས་བཟུང་སྟེ་རིམ་གྱིས་སེམས་ཅན་ཐམས་ཅད་ལ་ལུས་གཏོང་བའི་་་་༌་
དམིགས་པ་སྐྱོང༌། དེ་ཡང་འདིའི་དམིགས་པ་སྐྱོང་ཚུལ་ནི། གཏོང་བའི་སྒོ་
ནས་བྱམས་པའི་དམིགས་རྣམ་སྐྱོང་བ་དང་། ལེན་པའི་སྒོ་ནས་བྱམས་པའི་
དམིགས་རྣམ་སྐྱོང་བ་ལ་གང་གཏང་བར་བྱ་བའི་གཏང་བྱའི་དངོས་པོ་དེ་ནི་
ལུས་དང་ལོངས་སྤྱོད་དང་དགེ་རྩ་གསུམ་དུ་འདུས་པས། དེ་རྣམས་
གང་ལ་གཏོང་བའི་ཡུལ་ནི། མཆོག་གི་ཡུལ་ལ་འབུལ་བ་དང་དམན་པའི་
ཡུལ་ལ་གཏོང་བ་གཉིས་ལས་འདིར་དམན་པའི་ཡུལ་ལ་གཏོང་བ་གཙོ་བོར་
གསུངས་སོ། ། ་་་་་ ་
དམྱལ་བའི་སེམས་ཅན་རྣམས་ལ་དམིགས་ནས་གཏོང་བའི་དམིགས་
པ་སྐྱོང་ཚུལ་ནི། དམྱལ་བའི་སེམས་ཅན་རྣམས་ལ་དམིགས་ཏེ། ཞེས་པ་
ནས། དལ་འབྱོར་གྱི་ལུས་ཤ་སྟག་ཐོབ་པར་བསམ་མོ། །ཞེས་པའི་བར་
གསུངས་ཏེ། ། ཡིད་བཞིན་གྱི་ནོར་བུ་རིན་པོ་ཆེ་ལས་ཟས་གོས་སོགས་ཅི་
འདོད་འབྱུང་བ་ལྟར་ཡིད་བཞིན་གྱི་ལུས་ལས་དམིགས་ཡུལ་དེ་དག་ལ་ཁ་་་་
ཟས་རོ་བརྒྱ་བ་སྟེ་རོ་བྲོ་བ་སྣ་ཚོགས་ལྡན་པའི་ཁ་ཟས་ཕུན་སུམ་ཚོགས་པ།
གོས་སྟོང་ཕྲག་བརྒྱ་བ་སྟེ་རིན་ཐང་གཞལ་དུ་མེད་པའི་གོན་པ་སྣ་ཚོགས་་་་་
དང་ཁང་བ་རྩེགས་པ་ལྔ་བརྒྱ་བ་སྟེ་ཁང་བ་ཆེས་ཕུན་སུམ་ཚོགས་པ། གྲོགས་
ཕུན་སུམ་ཚོགས་པ་སྟེ་གང་གིས་ལོངས་སྤྱོད་པའི་རྟེན། ་་་ ཡུལ་གང་ལ་
ལོངས་སྤྱོད་པའི་ལོངས་སྤྱོད། གང་དང་ལྷན་ཅིག་ལོངས་སྤྱོད་པའི་འཁོར་
ཕུན་སུམ་ཚོགས་པ་རྣམས་ཐོབ་ཀྱང་། དེ་རྣམས་རང་གི་སྟེང་ལ་བཏང་སྟེ་
531



ལྟོ་རྒྱགས་པ་དང་རྒྱབ་དྲོ་བ་ཙམ་མ་ཡིན་པར། . དེ་ཐམས་ཅད་ཐེག་པ་ཆེན་
པོའི་ཆོས་སྒྲུབ་པའི་མཐུན་རྐྱེན་དུ་གྱུར་པར་བསམ་མོ། །དེ་བཞིན་དུ་
དེ་རྣམས་ནི་ཐེག་པ་ཆེན་པོའི་དགེ་བའི་བཤེས་གཉེན་མཚན་ཉིད་དང་ལྡན་
པས་དགྱེས་བཞིན་དུ་རྗེས་སུ་འཛིན་པ་ཞིག་བྱུང་སོང་སྙམ་དུ་བསམས། ་་
འདིར་ཐེག་པ་ཆེན་པོའི་དགེ་བའི་བཤེས་གཉེན་ཞེས་པས། སྤྱིར་དགེ་བའི་
བཤེས་གཉེན་དང་ཁྱད་པར་ཕྱེ་བའང་ཡིན་ཏེ། བསྟན་བྱའི་ཆོས་ཐེག་
པ་ཆེན་པོའི་ཆོས་ཡིན་ན་ཆོས་དེ་སྟོན་པ་པོ་དེ་ཙམ་གྱིས་མི་ཆོག་པར་ཐུགས་
རྒྱུད་ན་བྱང་ཆུབ་ཀྱི་སེམས་རིན་པོ་ཆེ་མངའ་བ་ཞིག་དགོས་སོ། །དེས་
བསྟན་བྱའི་ཆོས་ཐེག་དམན་གྱི་ཆོས་དང་ཐུན་མོང་བའི་རིག་གནས་ཙམ་་་་
སྟོན་པར་བྱེད་ནའོང་། དེ་ནི་ཐེག་པ་ཆེན་པོའི་དགེ་བའི་བཤེས་གཉེན་དུ་
ཁས་ལེན་དགོས་ཏེ། ཁྱོད་ཀྱི་རྒྱུད་ལ་བྱང་ཆུབ་ཀྱི་སེམས་རིན་པོ་ཆེ་སྐྱེས་པའི་
ཕྱིར་རོ། །དེ་བཞིན་དུ་མཚན་ཉིད་དང་ལྡན་པ་ཞེས་པའི་མཚན་ཉིད་ལའང་
མདོ་སྔགས་གཉིས་ཀྱི་ལུགས་ལྟར་བརྩི་ཚུལ་མང་དུ་ཡོད་པ་མདོ་ཕྱོགས་ནས་
མཚན་ཉིད་ལྔ་ལྡན། བདུན་ལྡན། བརྒྱད་ལྡན། བཅུ་ལྡན་སོགས་དང་།
སྔགས་ཕྱོགས་ནས་མཚན་ཉིད་ཉི་ཤུ་ལྡན་པ་སོགས་གསུངས་ཚུལ་མང་ཡང་།
དོན་གྱི་གནད་གཅིག་ཏུ་འབབ་བོ། །་་་་་
དེས་དགྱེས་བཞིན་རྗེས་སུ་འཛིན་ཚུལ་ཡང་དཔེར་ན་ང་ཚོས་རང་གི་
རྡོ་རྗེ་སློབ་དཔོན་ཞིག་གི་དྲུང་དུ་དབང་ལུང་རྗེས་གནང་གང་རུང་ཞིག་ཞུས་
ནས་ཉན་པ་ན། དེས་དེ་ལ་དགྱེས་བཞིན་དུ་གནང་ཞེས་གསུང་ཚུལ་ཡོད་པ་
53g



ལྟར་གནང་ན་བྱིན་རླབས་འཇུག་ཚུལ་ཆེའོ། ། །དེ་ལྟར་མ་ཡིན་པར་སློབ་
དཔོན་ལ་གསུང་འདོད་མེད་ཀྱང་ཨུ་ཚུགས་ཀྱིས་ཞུས་ཏེ། མི་གསུང་ག་མེད་
ལ་གཏུག་ནས་སློབ་དཔོན་གྱིས་མི་འཐད་བཞིན་དུ་གསུང་ན་ནི་བྱིན་རླབས་
འཇུག་ཚབས་ཤིན་ཏུ་ཆུང་བས། འདིར་དགྱེས་བཞིན་རྗེས་སུ་འཛིན་པ་ཞེས་
གསུངས་པ་ལའང་གོ་དོན་ཁྱད་པར་བ་ཞིག་ཡོད་དོ། །གང་ལ་ཐོས་བསམ་
བྱ་བའི་གཞི་མདོ་སྔགས་ཀྱི་གསུང་རབ་སོགས་གང་ཟག་གི་རྒྱུད་ཀྱིས་བསྡུས་
པ་མ་ཡིན་པའི་ཕྱིའི་རྐྱེན་དང་ནང་གི་རྐྱེན། དད་པ་དང་ཚུལ་ཁྲིམས། ཐོས་
པ། གཏོང་བ།： ངོ་ཚ་ཤེས་པ། ཁྲེལ་ཡོད་པ། ཤེས་རབ་སྟེ་འཕགས་པའི་
ནོར་བདུན་དང༌། ་ མི་དགེ་བ་མ་སྐྱེས་པ་མི་སྐྱེད་པའི་ཡང་དག་སྤོང་བ།
སྐྱེས་པ་སྤོང་བའི་ཡང་དག་སྤོང་བ། དགེ་བ་མ་སྐྱེས་པ་སྐྱེད་པའི་ཡང་དག་
སྤོང་བ་དང་། དགེ་བ་སྐྱེས་པ་སྤེལ་བའི་ཡང་དག་སྤོང་བ་སྟེ་ཡང་དག་སྤོང་
བ་བཞི་དང༌། ལུས་དྲན་པ་ཉེར་བཞག་་ ཚོར་བ་དྲན་པ་ཉེར་བཞག
སེམས་དྲན་པ་ཉེར་བཞག ཆོས་དྲན་པ་ཉེར་བཞག་སྟེ་དྲན་པ་ཉེར་བཞག་
བཞིའོ། །འདུན་པའི་རྫུ་འཕྲུལ་གྱི་རྐང་བ། བརྩོན་འགྲུས་ཀྱི་རྫུ་འཕྲུལ་གྱི་
རྐང་བ། དཔྱོད་པའི་རྫུ་འཕྲུལ་གྱི་རྐང་བ། སེམས་ཀྱི་རྫུ་འཕྲུལ་གྱི་རྐང་བ་སྟེ་
རྫུ་འཕྲུལ་གྱི་རྐང་བ་བཞི་དང་། དབང་བོ་ལྔ། སྟོབས་ལྔ། བྱང་ཆུབ་ཀྱི་ཡན་
ལག་བདུན། འཕགས་ལམ་ཡན་ལག་བརྒྱད། ་ལམ་བསླབ་པ་རིན་པོ་ཆེ་
གསུམ། བྱམས་སྙིང་རྗེའི་རྩ་བ་རྟེན་གཞི་ཅན་གྱི་བྱང་ཆུབ་ཀྱི་སེམས་རྒྱུད་ལ་
སྐྱེས་ཏེ། སྤྱོད་པ་སྟེ་རྒྱལ་སྲས་བྱང་ཆུབ་སེམས་དཔའ་མཐའ་དག་གི་ཉམས་
533



སུ་བླང་བྱ་ཕ་རོལ་ཏུ་ཕྱིན་པ་དྲུག་སྤྱད་པས་ཚོགས་གཉིས་མཐར་ཕྱིན་ཏེ་་་་་
སངས་རྒྱས་ནས་ཐམས་ཅད་ཀྱང་ལུས་གཟུགས་ཀྱི་སྐུ་དང་སེམས་ཆོས་ཀྱི་་་་་
སྐུར་འགྱུར་བར་བསམ་མོ། །འདིར་རྒྱལ་སྲས་ཀྱི་སྤྱོད་པ་ཞེས་པའི་ཉམས་
ལེན་དེ་རྒྱལ་སྲས་ཀྱི་སྤྱོད་པར་འགྲོ་མི་འགྲོ་དེ་གང་གི་སྒོ་ནས་འཇོག་ཅེ་ན།
ཉམས་སུ་ལེན་མཁན་དེའི་རྒྱུད་ཀྱི་ཀུན་རྫོབ་བྱང་ཆུབ་ཀྱི་སེམས་ཀྱིས་ཟིན་
མ་ཟིན་གྱི་སྒོ་ནས་འཇོག་ལ་ཀུན་རྫོབ་བྱང་ཆུབ་ཀྱི་སེམས་ཀྱི་རྩིས་ཟིན་པས་
ཕར་ཕྱིན་དྲུག་གི་ཉམས་ལེན་གང་ཡིན་ཡང་རྒྱལ་སྲས་ཀྱི་སྤྱོད་པར་འགྱུར་ལ།
དེས་མ་ཟིན་ན་སྟོང་གསུམ་གྱི་སྟོང་ཆེན་པོའི་ཁམས་གང་བའི་རིན་པོ་ཆེ་་་་
ཡིས་སྦྱིན་པ་བཏང་ཡང་སྦྱིན་པའི་ཕར་ཕྱིན་གྱི་ཉམས་ལེན་དུ་མི་འགྱུར་བར་
གསུངས་སོ། །ཡང་སྐབས་འདིའི་རྒྱལ་སྲས་ཀྱི་སྤྱོད་པ་ལ་བཏགས་པ་བ་དང་
མཚན་ཉིད་པ་གཉིས་ཏེ། བྱང་ཆུབ་ཀྱི་སེམས་རྒྱུད་ལ་སྐྱེས་ཁ་མའི་གང་ཟག་
དེས་ཀྱང་སྦྱིན་པ། ཚུལ་ཁྲིམས། བཟོད་པ། བརྩོན་འགྲུས། བསམ་གཏན།
ཤེས་རབ་ལ་སློབ་དགོས་པ་ཡིན་པས། དེའི་རྒྱུད་ཀྱི་སྤྱོད་པ་དེ་ནི་རྒྱལ་སྲས་
ཀྱི་སྤྱོད་པ་དངོས་གནས་པ་མིན་ཏེ། ། ཕ་རོལ་ཏུ་ཕྱིན་པ་དྲུག་པོ་གང་རུང་
ཡིན་ན། ཐེག་པ་ཆེན་པོའི་ལམ་ཡིན་དགོས་པས་ཁྱབ་པ་དང་། དེ་ཡིན་ན་
ཐེག་ཆེན་ལམ་ཞུགས་ཀྱི་གང་ཟག་གི་རྒྱུད་ཀྱིས་བསྡུས་པས་ཁྱབ་པའི་ཕྱིར་
རོ། །དེ་ས་ན་རྒྱལ་སྲས་ཀྱི་སྤྱོད་པ་སྡུད་པའི་ཆིངས་མང་དུ་ཡོད་ཀྱང་། མཆོག་
ཏུ་གྱུར་པ་དང་མཐུ་ཆེ་བ་ལ་ཕར་ཕྱིན་དྲུག་ཏུ་བསྡུས་པ་འདིའོ། །་།ཚོགས་
གཉིས་མཐར་ཕྱིན་ཞེས་པའི་ཚོགས་གཉིས་དང་ཕར་ཕྱིན་དྲུག་ནི་ཐ་དད་པ་
，
་
534



མ་ཡིན་པར། ཕར་ཕྱིན་དྲུག་ལ་ཤེས་རབ་ཀྱི་ཕར་ཕྱིན་ནི་ཡེ་ཤེས་ཀྱི་ཚོགས་
དང་གཞན་རྣམས་བསོད་ནམས་ཀྱི་ཚོགས་ཡིན་ལ། བརྩོན་འགྲུས་གཉིས་
ཀའི་གྲོགས་ཡིན་པས་ཕར་ཕྱིན་དང་མཐར་ཕྱིན་གཉིས་འདིར་དོན་འདྲའོ། །
ཡང་ཕར་ཕྱིན་ཞེས་པའི་ཕྱིན་སྒྲ་ལའང༌། ཕྱིན་བྱེད་ཀྱི་དབང་དུ་བཏང་བ་
དང༌། ཕྱིན་ཟིན་གྱི་དབང་དུ་བཏང་བ་གཉིས་ཡོད་པས་ཡིག་ཆ་སོ་སོ་ལས་
སྐབས་འདིའི་བཞེད་ཚུལ་ལ་མི་འདྲ་བ་སྣ་ཚོགས་བྱུང་ཡོད་པ་ཡིན་ནོ། །ཡང་
འདིར་ཚོགས་གཉིས་ཞེས་པའི་ཚོགས་ཡིན་ན་ཐེག་ཆེན་གྱི་ལམ་ཡིན་པས་་་་་་
ཁྱབ་དགོས་ཏེ། ཡོངས་གྲགས་ཀྱི་ཚོགས་བསགས་སྒྲིབ་སྦྱོང་ཞེས་པའི་ཚོགས་
དེ་ནི་ཚོགས་བཏགས་པ་བ་ལས་དངོས་གནས་པ་མ་ཡིན་པས་ལམ་མ་ཞུགས་
པའི་གང་ཟག་གི་རྒྱུད་ན་བསོད་ནམས་བསགས་པ་ཡོད་ཀྱང་ཚོགས་གཉིས་
ཞེས་པའི་ཚོགས་དེ་ཡོད་པ་མིན་ནོ། །ཚོགས་ཡིན་ན་ཐེག་ཆེན་གྱི་ལམ་ཡིན་
པས་ཁྱབ་པའི་ཕྱིར་ཏེ། ཚོགས་ཀྱི་སྒྲ་བཤད་ནི་རང་འབྲས་བྱང་ཆེན་འདྲེན་
པའི་རྒྱུ་ཚོགས་ཏེ་རང་གི་འབྲས་བུ་བྱང་ཆུབ་ཆེན་པོ་འཐོབ་པར་བྱེད་པའི་
རྒྱུ་ཚོགས་དེ་ལ་བྱའོ། །རང་གི་གཏོང་ལེན་གྱི་གཏོང་བའི་དམིགས་ཡུལ་
དུ་འགྱུར་བའི་ཕ་མ་གཉེན་ཉེ་འབྲེལ་ལ་སོགས་པ་རྣམས་སྤྱོད་པ་ཕ་རོལ་ཏུ་
ཕྱིན་པ་དྲུག་ལ་སྤྱད་པས་ཚོགས་གཉིས་མཐར་ཕྱིན་ཏེ་སངས་རྒྱས་ནས་་་་་་་
ཐམས་ཅད་ཀྱང་ལུས་གཟུགས་ཀྱི་སྐུ་རང་སེམས་ཆོས་ཀྱི་སྐུར་འགྱུར་བར་་་་་
བསམ་པ་སྟེ་མོས་པ་ཡིན་དགོས། འོ་ན་འདི་ལྟ་བུའི་མོས་པ་འཛིན་དགོས་
དོན་ཅི་ཡིན་ཞེ་ན། དེ་ལྟར་བསམ་ན་རང་ཉིད་ཀྱི་སྒྲིབ་པ་འདག་ཚབས་ཆེ་
535



བ་དང་ཚོགས་རྫོགས་ཚབས་ཆེ་བ། ཕན་ཡོན་འབྱུང་ཚབས་ཆེ་བ་བཅས་ཀྱི་
རྒྱུ་མཚན་གྱིས་སོ། །ཡང་འདིར་ལུས་གཟུགས་ཀྱི་སྐུར་གྱུར་ཞེས་པའི་ལུས་ནི་
རགས་པ་དང་ཕྲ་བ་ཤིན་ཏུ་ཕྲ་བ་གསུམ་ཡོད་པ་ལས་རགས་ཕྲ་གཉིས་ལ་མི་
གོ་བར་གཞི་དངོས་པོའི་གནས་ཚོད་ལ་གཏུགས་ན་ཤིན་ཏུ་ཕྲ་བའི་ལུས་ལ་
གོ་དགོས། དེ་བཞིན་དུ་ཕྱོགས་བཅུ་སྟེ་ཤར་ལྷོ་ནུབ་བྱང་གི་ཕྱོགས་བཞི་དང་
ཕྱོགས་མཚམས་བཞི་སྟེང་འོག་གཉིས་ཏེ་བསྡོམས་པས་ཕྱོགས་བཅུའི་འཇིག་
རྟེན་གྱི་ཁམས་མཐའ་ཡས་ཏེ་མཐའ་མེད་པ་དང་མུ་མེད་པ་ན་ཡི་དྭགས་ཀྱི་
རིགས་སུམ་ཅུ་སོ་དྲུག་གིས་བསྡུས་པའི་སེམས་ཅན་ཇི་སྙེད་ཅིག་ཡོད་པ་་་་་་
རྣམས་ལ་དམིགས་ཏེ། བདག་གི་མ་དྲིན་ཅན་ཏེ་རང་གི་སྐྱེ་བ་འདིའི་མ་དྲིན་
ཅན་དེ་ཡང་། དང་བོ་དམིགས་རྣམ་སྐྱོང་དུས་སྐྱེ་བ་འདིའི་དངོས་ཀྱི་མ་ལ་
དམིགས་ན་བློ་འགྱུར་ཚད་ཆེ་བའི་དབང་གིས་མ་གཏོགས། སྐྱེ་བ་འདི་ཙམ་
གྱི་མ་ཡིན་པ་ཙམ་དུ་མི་བསམ་པར་སྐྱེ་བ་གྲངས་མེད་པར་མར་གྱུར་པར་་་་་
བསམས་ལ། དེ་བཞིན་དུ་རང་གི་དམིགས་ཡུལ་དུ་གྱུར་པའི་ཡི་དྭགས་ཀྱི་
རིགས་སོ་དྲུག་གིས་བསྡུས་པའི་སེམས་ཅན་ཇི་སྙེད་ཅིག་ཡོད་པ་ཐམས་ཅད་
ཀྱང་རང་གི་ཚེ་རབས་སྔ་མ་རྣམས་སུ་མར་གྱུར་པ་ཤ་སྟག་ཡིན་པས་་་་་་
འདིའི་མ་དང་ཁྱད་པར་མེད་དོ་སྙམ་དུ་བསམས་ཏེ། བདག་གི་མ་དྲིན་ཅན་
བྱམས་པའི་ཤུགས་ཀྱིས་གཟིགས་པའི་ནུ་ཞོས་བདག་གསོས་ཤིང་བསྐྱངས་པ་
རྣམས་ད་ལྟ་ཟས་ཀྱི་མིང་ཡང་མི་ཐོས་པའི་སྡུག་བསྔལ་གྱིས་ཉམ་ཐག་པ་་་་་
འདི་རྣམས་སྙིང་རེ་རྗེ། མ་དྲིན་ཅན་འདི་རྣམས་ལ་བདག་གི་ལུས་འདི་བྱིན་
536



ཏེ་ཡི་དྭགས་ཀྱི་གནས་ལས་མྱུར་དུ་ཐར་པར་བྱས་ཏེ། བདེ་བ་དང་བདེ་
བའི་རྒྱུ་ཐམས་ཅད་དང་ལྡན་པ་ཞིག་བདག་གིས་བྱའོ་སྙམ་དུ་བྱམས་སྙིང་རྗེ་
ཤུགས་དྲག་ཏུ་བསྐྱེད། འདིར་བདེ་བ་དང་བདེ་བའི་རྒྱུ་དང་ལྡན་པ་ཞེས་
པའི་བདེ་བ་ལྡན་པ་ཙམ་གྱིས་མི་ཆོག་པར་བདེ་བའི་རྒྱུ་དང་ལྡན་པ་གཙོ་ཆེ་
སྟེ། དཔེར་ན་དེ་རིང་གི་ཉིན་འདི་གཅིག་པུ་ལ་ཟས་ཟ་རྒྱུ་ཡོད་པ་ཙམ་གྱིས་
མི་ཆོག་པར་ཉིན་ཕྱི་མ་དང་ལོ་ཟླ་ཕྱི་མ་དག་གི་འཚོ་བ་ལ་གྲ་སྒྲིག་བྱེད་པ་སྟེ་
ཟས་བཙལ་བ་དང་ཞིང་འདེབས་པ་སོགས་བྱས་པ་བཞིན་ནོ། །ཡི་དྭགས་ཀྱི་
རིགས་དེ་དག་རྣམས་ལ་རང་གི་ལུས་བཏང་བས་སྔར་བཞིན་དེ་དག་སོ་སོའི་
ལུས་སེམས་ཀྱི་ཉེས་སྐྱོན་དང་གདུང་བ་རྣམས་ཞི་ཞིང་སྒྲིབ་གཉིས་དག་སྟེ་་་་
སངས་རྒྱས་ནས་སྐུ་གཉིས་ཏེ་ཆོས་ཀྱི་སྐུ་དང་གཟུགས་ཀྱི་སྐུ་ལྡན་པར་བསམ་
མོ། །
འདི་ལ་ང་ཚོའི་གྲུབ་མཐའ་གཞན་ལས་འཁོར་བ་དོང་སྤྲུགས་དང་་་་་་
རིགས་དྲུག་གནས་སྦྱོང་ཞེས་གསུངས་པའི་མན་ངག་དང་འདྲ་ཞེས་གཞུང་་་
གཞན་དུ་གསུངས་སོ། །དེ་བཞིན་དུ་འཇིག་རྟེན་གྱི་ཁམས་ཀྱི་དུད་འགྲོ་
བྱིངས་ན་གནས་པ་སྟེ་བྱིངས་ནི་གནས་ཀྱི་གཙོ་བོའམ་མཛོད་ལྟ་བུ་སྟེ་རྒྱ་་་་་
མཚོ་ཆེན་པོ་ལ་གོ་དགོས་པས་དེ་ལ་གནས་པ་དང་ཁ་འཐོར་བ་རྣམས་ལ་་་་་
དམིགས་ནས། བདག་གི་མ་དྲིན་ཅན་དུད་འགྲོའི་གནས་ན་སྡུག་བསྔལ་གྱིས་
ཉམ་ཐག་པ་འདི་རྣམས་སྙིང་རེ་རྗེ། འདི་དག་ལ་བདག་གི་ལུས་འདི་བྱིན།
ནས་དུད་འགྲོའི་གནས་སྐབས་ལས་མྱུར་དུ་ཐར་པར་བྱས་ཏེ་བདེ་བ་དང་་་་
537



བདེ་བའི་རྒྱུ་ཐམས་ཅད་དང་ལྡན་པ་ཞིག་བདག་གིས་བྱའོ་སྙམ་དུ་བྱམས་་་
སྙིང་རྗེ་ཤུགས་དྲག་ཏུ་བསྐྱེད་ལ། འདི་ལྟ་བུའི་དམིགས་རྣམ་སྐྱེས་པ་ནི་
དགོས་པ་གང་གི་ཆེད་ཡིན་ཞེ་ན། འདི་ནི་བྱམས་པ་ཆེན་པོ་དང་སྙིང་རྗེ་
ཆེན་པོ་གཉིས་རྒྱུད་ལ་སྐྱེ་བ། སྐྱེས་པ་དེ་བརྟན་པ། བརྟན་པ་དེ་གོང་དུ་
འཕེལ་བ་ཞིག་བྱུང་བའི་ཐབས་མཁས་ཀྱི་འཕྲུལ་འདེགས་ཤིག་གིས་དུད་་་་་
འགྲོའི་རིགས་དེ་དག་ལ་རང་གི་ལུས་བཏང་བས་དེ་དག་སོ་སོའི་ལུས་སེམས་
ཀྱི་ཉེས་སྐྱོན་དང་གདུང་བའམ་སྡུག་བསྔལ་རྣམས་ཞི་ཞིང་། སྒྲིབ་གཉིས་
དག་སྟེ་སངས་རྒྱས་ནས་ཆོས་ཀྱི་སྐུ་དང་གཟུགས་ཀྱི་སྐུ་གཉིས་དང་ལྡན་པར་
གྱུར་སོང་སྙམ་དུ་བསམ་དགོས་སོ། །དེ་བཞིན་དུ་ཕྱོགས་བཅུའི་འཇིག་རྟེན་
གྱི་ཁམས་ཀྱི་གླིང་བཞི་གླིང་ཕྲན་བརྒྱད་ན་མི་ཁོམ་པའི་སྐྱེས་གནས་སུ་སོང་་་
བའི་མིའི་འགྲོ་བ་དང༌། གཞན་ཡང་ཚེ་འདི་ལ་ཐར་ལམ་སྒྲུབ་པའི་སྐལ་བ་
མེད་པ་རྣམས་ལ་སྙིང་རྗེ་ཤུགས་དྲག་ཏུ་བསྐྱེད་ལ། རང་གི་ལུས་བཏང་བས་
སྔར་བཞིན་དེ་དག་སོ་སོའི་ལུས་སེམས་ཀྱི་ཉེས་སྐྱོན་དང་གདུང་བ་རྣམས་ཞི་
ཞིང༌། སྒྲིབ་གཉིས་དག་སྟེ་སངས་རྒྱས་ནས་སྐུ་གཉིས་དང་ལྡན་པར་བསམ་
མོ། །དེས་ན་ཚེ་འདི་ལ་ཐར་ལམ་སྐྱེད་པའི་སྐལ་བ་དང་ལྡན་པའི་མི་རྣམས་
ལ་སྔར་ལྟར་བྱམས་སྙིང་རྗེ་ཤུགས་དྲག་ཏུ་བསྐྱེད་ལ། རང་གི་ལུས་བ ཏང
བའི་ལམ་སྒྲུབ་པའི་ཕྱིའི་ཆ་རྐྱེན་རྣམས་དང་ནང་གི་བསམ་པའི་རྐྱེན་ཐམས་
ཅད་ཚང་ནས་སྔར་ལྟར་སངས་རྒྱས་པར་བསམ་མོ། །དེ་བཞིན་དུ་རྒྱལ་ཆེན་
རིགས་བཞི་ལ་སོགས་ང་འི་འདོད་ལྷ་རིགས་དྲུག ཚང ས་རིས་ན ས་འབྲས་བུ་
533



ཆེ་བའི་བར་གྱི་གཟུགས་ཁམས་གནས་རིགས་བཅུ་བདུན། གཟུགས་མེད་
སྐྱེ་མཆེད་མུ་བཞི་ན་གནས་པའི་སེམས་ཅན་རྣམས་ལ་བྱམས་སྙིང་རྗེ་ཤུགས་
དྲག་ཏུ་བསྐྱེད་ལ། སེམས་ཅན་དེ་དག་རེ་རེ་ལའང་ལུས་ཚང་བ་རེ་རེ་
བཏང་བས་སྔར་བཞིན་དེ་དག་སོ་སོའི་ཉེས་སྐྱོན་དང་སྒྲིབ་གཉིས་དག་ནས་
རིམ་གྱིས་སངས་རྒྱས་པར་བསམ་མོ། །དེ་ནས་སྲིད་པ་བར་མ་དོ་ན་གནས་
པའི་སེམས་ཅན་རྣམས་ལ་བྱམས་སྙིང་རྗེ་ཤུགས་དྲག་ཏུ་བསྐྱེད། རང་གི་
ལུས་བཏང་བས་དེ་དག་སོ་སོའི་ལུས་སེམས་གཉིས་ཀྱི་ཉེས་སྐྱོན་དང་གདུང་
བ་རྣམས་ཞི་ཞིང་སྒྲིབ་གཉིས་དག་སྟེ་སངས་རྒྱས་ནས་སྐུ་གཉིས་དང་ལྡན་་་་་
པར་བསམ་མོ། །ཡང་སྐབས་འགའ་རེ་ལ་ཤར་ལ་སོགས་པའི་ཕྱོགས་དང་
ཤར་ལྷོའི་མཚམས་སོགས་ཕྱོགས་མཚམས་ཀྱིས་ཕྱེ་བའི་སེམས་ཅན་རྣམས་ལ་
རིམ་གྱིས་གཏང་བར་བྱ་སྟེ། འདི་བཞིན་དམིགས་རྣམ་བརྗེ་སྤོ་ལྟ་བུ་བྱས་
ན་བློའི་འཕྲུལ་འདེགས་སམ་འགྱུར་འཕྲུལ་ཇི་ཙམ་མང་ན་དེ་ཙམ་དུ་བློའི་་་་
འགྱུར་བ་ཐོན་པ་ཁྱབ་ཆེ་བས་འདི་ལྟར་བསམ་པར་བྱོས་ལ། འདི་ལྟར་ཤར་
ཕྱོགས་ཀྱི་འཇིག་རྟེན་གྱི་ཁམས་གངྒཱའི་ཀླུང་གི་བྱེ་མ་སྙེད་ན་སེམས་ཅན་ཇི་་་
སྙེད་ཡོད་པ་རྣམས་ལ་བྱམས་སྙིང་རྗེ་ཤུགས་དྲག་ཏུ་བསྐྱེད། འདིར་གངྒཱ་ནི་
ཡོངས་གྲགས་ཀྱི་གངྒཱ་ལ་གོ་མི་རུང་བར་རྒྱ་མཚོ་ཆེན་པོ་ལ་གོ་བ་དང་། ཀླུང་
གི་བྱེ་མའང་ཡོངས་གྲགས་ཆུ་འགྲམ་གྱི་རྡོ་ཟེགས་ཀྱི་བྱེ་མ་ཙམ་མ་ཡིན་པར་
རྒྱ་མཚོའི་ཆུ་རྡུལ་ལ་གོ་སྟེ་དོན་གྱིས་མང་བོའི་ཚད་མཚོན་བྱེད་ཡིན་ནོ། །
སེམས་དེ་རྣམས་ལ་རང་གི་ལུས་བཏང་བས་རིམ་གྱིས་སྔར་བཞིན་སངས་་་་་
539



རྒྱས་པར་བསམས། དེ་བཞིན་དུ་ཕྱོགས་དང་ཕྱོགས་མཚམས་ལྷག་མ་རྣམས་
ན་གནས་པའི་སེམས་ཅན་རྣམས་ལ་བྱམས་སྙིང་རྗེ་ཤུགས་དྲག་ཏུ་བསྐྱེད་ལ།
རང་གི་ལུས་བཏང་བས་སྔར་བཞིན་སངས་རྒྱས་པར་བསམས། དེ་ལྟར་
སེམས་ཅན་ལ་རང་གི་ལུས་གཏོང་བའང་ལུས་ཀྱི་ཤ་ཁྲག་སྦྱིན་པ་ཙམ་མ་་་་་
ཡིན་པར། རང་གི་ལུས་འདི་གང་ལ་གང་འདོད་ཀྱི་ངོ་བོར་སྒྱུར་ནས་གཏོང་
བའི་དམིགས་པ་བཅོས་པ་སོགས་རང་གི་ལུས་གཏོང་བའི་ཚུལ་སྒོ་སྣ་ཚོགས་
ནས་སྦྱང་དགོས་ལ། འདི་ལྟར་སྦྱང་ན་རང་གི་བློ་ལ་འགྱུར་བ་ཇེ་མྱུར་དང་
ཇེ་ཆེར་འགྲོ་བ་ཕན་སླེབས་ཆེ་སྟེ། དཔེར་ན་ད་ལྟའི་ལུས་རྩལ་སྦྱངས་པ་ལ་
མཚོན་ན་སྦྱོང་ཚུལ་ལུས་ཡར་དགྱེ་མར་སྒུར། གཡས་གཅུས་གཡོན་གཅུས་
སོགས་སྣ་ཚོགས་ཡོད་པ་དང་ལུས་སྦྱོང་བྱེད་ཀྱི་ཡོ་བྱད་ཀྱང་སྣ་ཚོགས་ཡོད་
ལ། ཡོ་བྱད་སྣ་ཚོགས་ཇི་ལྟར་མང་བ་དེ་བཞིན་དུ་ལུས་ཀྱི་རྩལ་ཐོན་པ་ལ་
ཁྱད་པར་ཆེ་བ་བཞིན་དུ། ལུས་གཏོང་བའི་དམིགས་རྣམ་འདི་སྦྱོང་བ་
ལའང་། ཕྱོགས་གཅིག་ཙམ་མ་ཡིན་པར་སྣ་ཚོགས་ནས་སྦྱང་དགོས་ཏེ།
རེས་འགའ་རང་གི་ལུས་དཔག་ཏུ་མེད་པར་སྤྲུལ་ནས་སེམས་ཅན་རེ་རེ་་་་་་
ལའང་ལུས་རེ་རེ་བཏང་བས་གང་ལ་གང་འདོད་ཀྱིས་ཚིམ་པར་བསམ། །
རེས་འགའ་ལུས་གཅིག་པུ་འདི་ལས་གང་ལ་གང་འདོད་ཀྱི་དངོས་པོ་དཔག་
ཏུ་མེད་པ་སྤྲུལ་ནས་སེམས་ཅན་རྣམས་ལ་གཏོང་། ལུས་གཏོང་བའི་རིམ་པ་
ནི། དང་བོ་སེམས་ཅན་ཐ་མལ་བ་རྣམས་ལ་ལུས་གཏོང་བའི་དམིགས་པ་
སྦྱངས་ནས། གོམས་པ་སོང་བའམ་མྱོང་བ་ཐོན་པ་སྟེ་མྱོང་བ་འདོན་ཚུལ་
540



ཡང་། དེ་ལ་མྱོང་བ་ཅུང་ཙམ་ཐོན་པ་ན་དེ་ལས་སྤོས་ནས་ལམ་ཞུགས་ཀྱི་
གང་ཟག་རྣམས་ལ་རང་གི་ལུས་གཏོང་བའི་དམིགས་རྣམ་བསྐྱངས། དེ་ལ་
རེ་སྨོན་བྱེད་པའི་ཚུལ་གཞན་དུ་གསུངས་ཡོད་པས། གང་ལ་དམིགས་པའི་
ཡུལ། དེ་ལ་དམིགས་པའི་ཚུལ་རྣམས་བརྗེ་སྤོ་བྱས་ནས་སོང་ན་གཏོང་
སེམས་ལ་གོམས་པ་བྱང་བར་ཁྱད་ཆེ་བའམ་སེམས་ལ་རྩལ་འབྱིན་པའི་་་་་་་
ཐབས་དམ་པའོ། །དཔེར་ན། ད་ལྟ་ཡུལ་གཞན་དག་ཏུ་རླུང་སྦྱོང་བ་རྣམས་
ལ་བཤད་ཚུལ་མང་བོ་ཡོད་པ་དང་། དེར་མ་ཟད་རང་རང་ལ་མྱོང་བ་འདྲ་
མིན་སྣ་ཚོགས་ཡོང་བའི་ཁུལ་དུ་ཡོད་པ་ལྟ་བུའོ། །དེ་ནས་ལམ་ཞུགས་ཀྱི་གང་
ཟག་རྣམས་ལ་རང་གི་ལུས་གཏོང་བའི་ཚུལ་ནི། ཐེག་པ་དམན་པའི་གང་
ཟག་རྣམས་ལ་རང་གི་ལུས་ཡིད་བཞིན་གྱི་ལུས་ཀྱི་རྣམ་པར་བསྒྱུར་ནས་རེ་
རེ་ལ་ལུས་རེ་རེ་ཕུལ་བས། ཐེག་དམན་གྱི་ལམ་དུ་ཞུགས་པའི་ཉན་རང་དེ་
རྣམས་ཀྱི་ལུས་ལ་ཡོད་པའི་ནད་དང་རྒས་ཤིང་འཁོགས་པ་ལ་སོགས་པའི་་་་
སྐྱོན་ཐམས་ཅད་དང༌། ཐུགས་ཀྱི་སྒྲིབ་པ་གན ས་ངན་ལེན་ཐམས་ཅད་སྐད་
ཅིག་ལ་དག འདིར་ཐུགས་ཀྱི་སྒྲུབ་པ་གནས་ངན་ལེན་ཐམས་ཅད་ཅེས་པ་
ནི་ཐེག་དམན་དགྲ་བཅོམ་པའི་རྒྱུད་ལ་ཉོན་མོངས་པའི་སྒྲིབ་པ་མེད་པས།
འདི་ནི་ཤེས་བྱའི་སྒྲིབ་པ་ཁོ་ན་ལ་གོ་དགོས་པས་དེ་སྐད་ཅིག་ཉིད་ལ་དག
ཐེག་པ་ཆེན་པོའི་ས་ལམ་ཐམས་ཅད་རྫོགས་ཏེ་ལུས་གཟུགས་ཀྱི་སྐུ་དང་་་་་་
ཐུགས་ཆོས་ཀྱི་སྐུར་གྱུར་པར་བསམ། བྱང་སེམས་ས་བཅུ་བ་བའི་ཐུགས་
རྒྱུད་ལའང་ཉེས་སྐྱོན་ཡོད་དེ། དེ་དག་གིས་ཤེས་སྒྲིབ་ཆུང་ཕྲ་སྤངས་མེད་
541



པའི་ཕྱིར་རོ། །ཤེས་སྒྲིབ་ཆུང་ཕྲ་སྤངས་པའི་སྤོང་བ་དང་ཤེས་སྒྲིབ་ཆུང་ཕྲ་
སྤངས་པའི་རྣམ་གྲོལ་ལམ་ཐོབ་པ་དང་རྣམ་མཁྱེན་སྐད་ཅིག་དང་བོ་ཐོབ་པ་
དུས་མཉམ་ཡིན་པས། ཐེག་པ་ཆེན་པོའི་ཚོགས་ལམ་ནས་ས་བཅུའི་བར་གྱི་
བྱང་ཆུབ་སེམས་དཔའ་རྣམས་ལ་རང་གི་ལུས་ཡིད་བཞིན་ལུས་ཀྱི་རྣམ་པར་
བློས་སྤྲུལ་ནས་ཕུལ་བས། སེམས་དཔའ་ཆེན་པོ་དེ་དག་གི་སྐུ་ལུས་དང་
ཐུགས་རྒྱུད་ལ་ཉེས་སྐྱོན་ཕྲ་མོ་ཅི་ཡོད་པ་ཐམས་ཅད་དག ཚོགས་གཉིས་
མྱུར་དུ་རྫོགས་ཏེ་སྐུ་མཚན་དཔེས་སྤྲས་པའི་ལུས་གཟུགས་སྐུ་དང་ཐུགས་་་་
ཆོས་སྐུར་གྱུར་པར་བསམ་མོ། དེ་ནས་རྩ་བརྒྱུད་ཀྱི་བླ་མ་རྣམས་དང་ཕྱོགས་
བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པ་ན་བཞུགས་པའི་སངས་
རྒྱས་བཅོམ་ལྡན་འདས་རྣམས་ལ་སྔར་བཞིན་དུ་རང་གི་ལུས་ཡིད་བཞིན་གྱི་
ལུས་ཀྱི་རྣམ་པར་དཔག་ཏུ་མེད་པར་བསམ་སྟེ། དེ་དག་རེ་རེའི་དྲུང་དུའང་
ལུས་རེ་རེ་སྤྲུལ་བར་མ་ཟད་ལུས་དུ་མར་སྤྲུལ། དེ་ནས་ཤིན་ཏུ་མང་བོར་
སྤྲུལ། ལུས་རེ་རེ་ལ་མགོ་དཔག་ཏུ་མེད་པ་དང་། མགོ་རེ་རེ་ལ་ལྕེ་དཔག་ཏུ་
མེད་པར་བློས་སྤྲུལ་ཏེ། རྒྱུ་དང་འབྲས་བུའི་ཡོན་ཏན་ལས་བརྩམས་ཏེ་ངག་
གིས་བསྟོད་དབྱངས་བརྗོད་པ་དང་། ཡིད་ཀྱིས་དད་པ་སྒོམ་ཞིང་ལུས་ཀྱིས་
ཕྱག་འཚལ་བ་དང་། ཡིད་བཞིན་གྱི་ལུས་ལས་མཆོད་པའི་ཚོགས་རབ་
འབྱམས་སམ་ཚད་མེད་པ་གྲངས་མེད་པ་བསམ་གྱིས་མི་ཁྱབ་པ་བྱུང་བར་་་་
བསམས་ཏེ་ཕུལ། ཡན་ལག་བདུན་པའི་སྐབས་ཀྱི་དམིགས་རྣམ་སྦྱོང་ཚུལ་
ཏེ། བདག་གཞན་ལུས་ངག་ཡིད་གསུམ་ལོངས་སྤྱོད་དུས་གསུམ་དགེ་ཚོགས་
542



བཅས། །ཞེས་གསུངས་པའི་སྐབས་ཀྱི་དམིགས་རྣམ་ཡང་འདི་ལྟར་སྦྱོང་
དགོས་སོ། །འདིར་རྒྱུ་དང་འབྲས་བུའི་ཡོན་ཏན་ཞེས་པའི་རྒྱུའི་ཡོན་ཏན་ནི་
བདག་ཅག་གི་སྟོན་པས་དང་བོར་བྱང་ཆུབ་མཆོག་ཏུ་ཐུགས་བསྐྱེད། བར་
དུ་བསྐལ་ཆེན་གྲངས་མེད་གསུམ་དུ་ཚོགས་བསགས་པའི་ཡོན་ཏན་དེ་ལ་་་་་
བསྔགས་པ་བརྗོད་ན། རྒྱུའི་ཡོན་ཏན་ལས་བརྩམས་ཏེ་བསྔགས་པ་དང་།
དེ་ནས་སངས་རྒྱས་ཀྱི་མཁྱེན་པའི་ཡོན་ཏན་དང་། བརྩེ་བའི་ཡོན་ཏན།
ནུས་པའི་ཡོན་ཏན། འཕྲིན་ལས་ཀྱི་ཡོན་ཏན། དེ་ལ་རྒྱུན་མི་ཆད་པའི་
འཕྲིན་ལས་ལྷུན་གྱིས་གྲུབ་པའི་འཕྲིན་ལས་རྣམས་ལས་བརྩམས་ཏེ་བསྟོད་་་
བསྔགས་བྱས་ན་འབྲས་བུའི་ཡོན་ཏན་ལས་བརྩམས་ཏེ་བསྟོད་བསྔགས་་་་་་
བརྗོད་པའོ། །དེ་ལྟར་བསམས་ཏེ་ཕུལ་བས། དེ་རྣམས་ཀྱི་ཐུགས་
རྒྱུད་ལ་ཟག་པ་མེད་པའི་བདེ་བ་ཆེན་པོ་སྔར་ལས་ཀྱང་ལྷག་པ་ཚད་མེད་པ་
འཁྲུངས་པར་བསམ། འདི་ལྟར་བསམ་ཚུལ་ལ་གོ་དགོས་པའི་གནད་ཅིག་
འདུག་སྟེ། འདི་གཞི་དངོས་པོའི་གནས་ཚོད་ལ་སྐྱབས་ཡུལ་སངས་རྒྱས་
རྣམས་ཀྱི་ཐུགས་རྒྱུད་ལ་ཟག་པ་མེད་པའི་བདེ་བ་ཆེན་པོ ་སྔར་མེད་པའམ་
སྔར་ལས་ལྷག་པ་ཞིག་གསར་དུ་ཐོབ་རྒྱུ་ཡོད་པའི་དོན་མ་ཡིན་པར། དེ་ལྟར་
ཐོབ་པའི་མོས་པ་བྱས་ན་མོས་པ་བྱེད་མཁན་རང་ཉིད་ལ་ཕན་ཡོན་ཆེན་པོ་
འབྱུང་བའི་དོན་གྱིས་འདི་ལྟ༴ ་བསམ་དགོས་པར་གསུངས་པས། གནད་ཀྱི་
ཁྱད་པར་འདི་འབྱེད་ཤེས་པར་བྱའོ། །ཟག་མེད་ཀྱི་བདེ་བ་ཆེན་པོ་ཞེས་པ་
མདོ་ཕྱོགས་ན ས ་ པ་ ང་ཚུལ་གྱི་ཐ་སྙད་ཡིན་ལ་འདི་ལ་སྔགས་ཕྱོགས་ནས་ཨེ་
* དེ་
，
| 3



ཝཾ་མོས་བརྟན་གྱི་དགའ་བའམ་བདེ་བ་ཟེར་རོ། །ཕྱོགས་བཅུའི་ཞིང་ན་
མཆོག་གི་སྤྲུལ་བའི་སྐུ་མྱ་ངན་ལས་འདའ་བའི་ཚུལ་སྟོན་དུ་ཉེ་བ་རྣམས་ལ།
རང་གི་ལུས་སྔར་ལྟར་ཕུལ་ཞིང་གསོལ་བ་བཏབ་པས་མྱ་ངན་ལས་མི་འདའ་
བར་བསྐལ་བའི་བར་དུ་བཞུགས་ནས་ཆོས་ཀྱི་འཁོར་ལོ་སྐོར་བར་བསམ།
རང་གི་བླ་མ་དངོས་སུ་བཞུགས་པ་རྣམས་ལ་ལུས་སྔར་བཞིན་ཕུལ་བས་བླ་་་་
མའི་སྐུ་ཚེ་མཛད་པ། འཕྲིན་ལས་དང་བཅས་པ་རྒྱ་ཆེར་འཕེལ་བར་བསམ་
མོ། །དེ་ལྟར་བསམ་ན་བསམ་མཁན་རང་གིས་ཚོགས་འགྲུབ་པ་དང་སྡིག་
སྒྲིབ་འདག་ཚབས་ཆེ་བ་དང་བྱམས་སྙིང་རྗེ་གཉིས་རྒྱུད་ལ་འབྱུང་བ་ལ་ཕན་
པ་ཆེན་པོ་ཡོད་པས་སོ། །དེ་ནས་རང་གི་ལུས་ཡིད་བཞིན་གྱི་ལུས་ཀྱི་རྣམ་པ་
དཔག་ཏུ་མེད་པར་སྤྲུལ་ནས་སྣོད་ཀྱི་འཇིག་རྟེན་རྣམས་ལ་གཏང་བར་བྱ་སྟེ།
སྤྱིར་མ་དག་པའི་སྣོད་ཀྱི་འཇིག་རྟེན་ནི་མི་དགེ་བའི་ལས་ཀྱི་བདག་འབྲས་་་་
ཡིན་ལ། མི་དགེ་བའི་འབྲས་བུ་ལ་རྣམ་སྨིན་གྱི་འབྲས་བུ་དང་རྒྱུ་མཐུན་གྱི་
འབྲས་བུ་བདག་པོའི་འབྲས་བུ་བཅས་ཡོད་པས། རང་གི་ལུས་ཕྱོགས་
བཅུའི་འཇིག་རྟེན་གྱི་ཁམས་མཐའ་ཡས་མུ་མེད་པའི་སྣོད་ཀྱི་འཇིག་རྟེན་་་་་
རྣམས་ལ་བཏང་བས། ལས་ངན་པའི་བདག་འབྲས་མི་གཙང་བ་དང་སྡོང་
དུམ། ཚེར་མ། གྱོ་མོ། གསེས་་མ། ངམ་གྲོག གཡང་ས་ལ་སོགས་པ་
མ་དག་པའི་སྣོད་ཀྱི་སྐྱོན་རྣམས་དག་ཅིང་གན ས་འགྱུར་ཏེ། ས་མི་བདེ་བ་
རྣམས་བདེ་བར་གྱུར། ཟེགས་མ་ཡོད་པ་དག་ཟེགས་མ་མེད་པ་དང་ཚེར་མ་
ཡོད་པ་རྣམས་ཚེར་མ་མེད་པའི་གནས་འཇམ་པོར་གྱུར་ཏེ། དག་པའི་ཞིང་
544



ཁམས་སུ་གནས་གྱུར་ནས། འཇིག་རྟེན་གྱི་ཁམས་ཐམས་ཅད་ཀྱང་རིན་པོ་
ཆེ་སྣ་ཚོགས་པའི་རང་བཞིན་ལག་མཐིལ་ལྟར་མཉམ་པ། ཐ་གྲུ་ཆེ་ཞིང་
ཡངས་པ་རེག་ན་འཇམ་ཞིང་བདེ་བ། དྲི་མ་མེད་ཅིང་འོད་གསལ་བ། ཙན་
དན་སྦྲུལ་གྱི་སྙིང་བོའི་དྲི་བསུང་དང་ལྡན་པ། ལྷའི་མེ་ཏོག་སྣ་ཚོགས་གཅལ་
དུ་བཀྲམ་པ། མཐའ་རིན་པོ་ཆེའི་ཕ་གུས་བསྐོར་བ། གསེར་དང་དངུལ་མུ་
ཏིག་གི་བྱེ་མ་གྲམ་བུར་བདལ་བ། ཨཏྤལ་ལ་དང་ཀུ་མུད་ཏ་དང་པདྨ་
འགྱིང་ཞིང་ལྡེམ་པས་ཁེངས་པ། ཆུ་བྱ་སྣ་ཚོགས་སྐད་སྙན་པར་སྒྲོག་
པ་དགའ་ཞིང་འཕྱོ་ལ་ལྡིང་བས་བརྒྱན་པའི་ཡན་ལག་བརྒྱད་དང་ལྡན་པའི་
མཚོ་དང་རྫིང་བུ་ལྟེང་ཀ་དག་གིས་མཛེས་པར་བྱས་པ་སོགས་དག་པའི་ཞིང་
ཕུན་སུམ་ཚོགས་པར་གྱུར་ཏེ། སངས་རྒྱས་བྱང་སེམས་ཉན་རང་འཕགས་
པའི་ཚོགས་རྣམས་ལ་མཆོད་པའི་སྤྲིན་གྱི་ཕུང་བོ་ཆེན་པོ་བསམ་གྱིས་མི་ཁྱབ་
པ་བྱུང་བར་བསམ་པ་སྟེ་ཞིང་སྦྱོང་གི་ཉམས་ལེན་ཡང་འདིར་ཡོང་དགོས་ལ།
ཞིང་དེ་དག་ན་ཡོད་པའི་བཅུད་ཀྱི་སེམས་ཅན་རྣམས་ལ་དེ་ལྟ་བུའི་ཕུན་་་་་་
སུམ་ཚོགས་པའི་འབྱོར་བ་དེ་དག་ང་རྒྱལ་དང་དྲེགས་པའི་རྐྱེན་དུ་སྐད་ཅིག་
ཀྱང་མི་འགྲོ་བ་བཞིན་བྱང་ཆུབ་སྒྲུབ་པའི་མཐུན་རྐྱེན་ཤ་སྟག་ཏུ་གྱུར་པར་་་
བསམས་ཏེ། འདི་ནི་སངས་རྒྱས་ཀྱི་ཞིང་སྦྱོང་བར་ཡང་འགྱུར་བས་གལ་
ཆེའོ། །དེ་ལྟར་སྤྱིར་སེམས་ཅན་ཐམས་ཅད་ལ་ལུས་གཏོང་ཞིང་། ལྷག་
པར་དུ་རང་དང་གྲོགས་ཆོས་མཛད་རྣམས་ལ་གནོད་པ་བྱེད་པའི་མི་མ་ཡིན་
རྣམས་དང་། ཡང་སྒོས་སུ་དཔལ་ལྡན་བླ་མ་དམ་པའི་སྐུ་ཚེ་མཛད་པ་
5 4 5



འཕྲིན་ལས་དང་བཅས། ་པ ་ས ་ གནོ ད ་ངང་བྱེད ་ང་ང ་མི་ ན། ཡིན་རྣམས་ལ་བྱམས་
སྙིང་རྗེ་ཤུགས་དྲག་ཏུ་བསྐྱེད་ལ་ལུས་གཏོང་བའི་དམིགས་པ་་ཡང་ཡང་་་་་་
སྦྱངས་ཏེ་འདི་ལ་བུ་ལོན་འཇལ་བའི་ཆེད་དུ་དམིགས་ན་རྐྱེན་སེལ་གྱི་མཆོག་
ཏུ་གྱུར་པས། གནོད་བྱེད་དེ་རྣམས་བློས་བཀུག་ལ། ཁྱེད་རྣམས་ཀྱིས་སྐྱེ་
བ་ཐོག་མ་མེད་པ་ནས་བདག་གི་མ་ཡང་དང་ཡང་དུ་བྱས་ཏེ་ནུ་ཞོ་བྱིན་པ་་་
གྲངས་མེད་པས་ཤིན་ཏུ་དྲིན་ཆེ་ཞིང༌ བདག་གིས་ཁྱེད་ཅག་གི་ཁྲག་
འཐུངས་པ་དང་ཤ་ཟོས་པའང་གྲངས་མེད་པས། ད་རེས་དྲིན་ལན་དང་བུ་
ལོན་འཇལ་བའི་ཕྱིར་བདག་གི་ལུས་འདི་ཁྱེད་ཅག་རྣམས་ལ་འབུལ་བ་ཁྱེད་
ཅག་ཟས་འདོད་པས་ཟས། གོས་འདོད་པས་གོས་སོགས་གང་དང་གང་
འདོད་པའི་རྫས་རྣམས་ཁྱེར་ཅིག ཁྱད་པར་བདག་གི་ལུས་འདི་ཁྱེར་ལ་ཤ་
ལ་དགའ་ན་ཤ་ཟོ། ཁྲག་ལ་དགའ་ན་ཁྲག་འཐུང་། རུས་པ་ལ་དགའ་ན་རུས
པ་མུར། པགས་པ་ལ་དགའ་ན་པགས་པ་འདི་ཁྱེར་ལ་གྱོན་ཞིག རིང ས་
ན་རྗེན་པར་ཟོ མི་རིང ས་ན་ཚོས་ལ་ཟོ་ཞིག་ཅེས་བརྗོད་ཅིང་འདི་ལྟར་
དུ་བསམ་པས་གནོད་བྱེད་དེ་དག་གིས་རང་གི་ལུས་ཀྱི་ཤ་ཁྲག་ཟོས་ཤིང་་་་་
འཐུངས་པས་གསེར་འགྱུར་རྩིས་ལྕགས་ལ་རེག་པ་བཞིན་དུ་གནོད་བྱེད་དེ་
དག་གི་ལུས་མི་སྡུག་པ་དང་སེམས་ཀྱི་སྐྱོན་ཞེ་སྡང་གདུག་རྩུབ་ཐམས་ཅད་་་་
སྐད་ཅིག་ལ་ཞི་ནས་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་ཏེ་ཚོགས་་་་་
གཉིས་རྫོགས་ནས་སངས་རྒྱས་པར་བསམ་མོ། །ཞེས་ལུས་བྱིན་པའི་དམིགས་
རྣམ་སྦྱངས་ན་རང་གི་བར་ཆད་སེལ་བའི་རིམ་གྲོ་མཆོག་ཏུ་འགྱུར་ལ། རང་
546



གཞན་ཀུན་ ་ ལ་ གནོད་པ་བྱེད་པའི་གདོན་མི་མ་ཡིན་པ་ཞིག་ཡོད་པའི་དབང་
དུ་བ ཏང་ན དེ་ལ་སྡང་སེམས་ཀྱིས་ཀུན་ནས་བསླངས་ཏེ་དྲག་སྦྱོར་བྱེད་
པ་བས་དེར་བྱམས་སྙིང་རྗེ་བསྒོམས་ན་བར་གཅོད་སེལ་བྱེད་ཀྱི་མཆོག་ཏུ་་་་
གསུངས་ཏེ། བདག་ཅག་གི་སྟོན་པ་བཅོམ་ལྡན་འདས་ཀྱིས་ཀྱང་བྱམས་
པའི་ཏིང་ངེ་འཛིན་གྱིས་བདུད་དམག་བྱེ་བ་དུང་ཕྱུར་དུལ་བའི་ཚུལ་མཛད་
པའོ། །དེའི་ཕྱིར་གཏོར་ཆོག་གི་ནང་དུའང་མན་ངག་འདི་རྐང་དུ་བཟུང་
བ་དང་གཏོང་ལེན་གྱིས་གཏོང་བའི་ཉམས་ལེན་གྱི་སྐབས་སུའང་མན་ངག་
འདི་གསུངས་པ་ཡིན་ནོ། །
གཉིས་པ། ལོངས་སྤྱོད་གཏོང་བའི་སེམས་ལ་སྦྱོང་ཚུལ་ནི། ཟས་གོས་
གནས་ཁང་འཁོར་གཡོག་སོགས་གང་ལ་གང་འདོད་ཀྱི་ལོངས་སྤྱོད་བསམ་་་་
གྱིས་མི་ཁྱབ་པ་བློས་སྤྲུལ་ནས། ཐོག་མར་རང་གི་མ་ནས་བཟུང་མཐར་
སེམས་ཅན་ཐམས་ཅད་ཀྱི་བར་གོང་བཞིན་བཏང་བས་འཇིག་རྟེན་དང་་་་་་
འཇིག་རྟེན་ལས་འདས་པའི་ལོངས་སྤྱོད་བསམ་གྱིས་མི་ཁྱབ་པ་ཕུལ། དེ་
དག་རེ་རེ་ལའང་ཆ་ཚང་རེ་བྱུང་ཞིང་དེ་དག་ཀྱང་ཚོགས་རྫོགས་པའི་མཐུན་
རྐྱེན་ཤ་སྟག་ཏུ་གྱུར་ཏེ། དེའི་རྐྱེན་གྱིས་མྱུར་དུ་ཚོགས་རྫོགས་ནས་སངས་
རྒྱས་པར་བསམས། དེ་ནས་ལམ་ཞུགས་ཉན་རང་རྣམས་དང་བྱང་ཆུབ་
སེམ། ས་ད པ འ ་རྣམས་ལ་ལོངས་སྤྱོད་བསམ་གྱིས་མི་ཁྱབ་པ་སྤྲུལ་ཏེ་སྔར་ལྟར་
འབའ་ ་ པ འི ་ དམིགས་པ་བྱས། དེ་ནས་རྩ་བརྒྱུད་ཀྱི་བླ་མ་རྣམས་དང་ཕྱོགས་
བཅུའི་སང ས་རྒྱས་རྣམས་ལ་ལོངས་སྤྱོད་ ་བ སམ་གྱིས་མི་ཁྱབ་པ་བློས་སྤྲུལ་་་་་
547



ནས་འབུལ་ཞིང་དམིགས་པ་སྔར་ལྟར་བྱའོ། །
གསུམ་པ། དགེ་རྩ་གཏོང་བའི་བསམ་པ་སྦྱོང་བ་ནི། རང་གིས་དུས་
གསུམ་དུ་བསགས་པ་དང་གསོག་པར་འགྱུར་བའི་དགེ་བའི་རྩ་བ་ཐམས་་་་་
ཅད་དམིགས་ཡུལ་དུ་བྱས་ནས་ཚེ་འདི་ཡི་མ་ནས་བཟུང་མཐར་སེམས་ཅན་
ཐམས་ཅད་ལ་གཏོང་ཚུལ་གོང་ལྟར་བྱེད། དེ་ནས་ཉན་རང་རྣམས་དང་བྱང་
སེམས་རྣམས། རྩ་བརྒྱུད་ཀྱི་བླ་མ་དང་སངས་རྒྱས་རྣམས་ལའང་གོང་ལྟར
འབུལ་བའི་དམིགས་པ་བྱའོ། །དེ་ལྟར་རང་གི་ལུས་ལོངས་སྤྱོད་དགེ་
རྩ་རྣམས་གཞན་ལ་གཏོང་བསམ་པ་དང་སྤྱོད་པ་ནི་བྱང་ཆུབ་སེམས་དཔའི་
སྤྱོད་པ་རྨད་དུ་བྱུང་བ་ཡིན་པས་ཐེག་པ་ཆེན་པོའི་མདོ་སྡེ་རྣམས་སུ་རྒྱ་ཆེར་
བསྔགས་ཤིང་། དེའི་ནང་ནས་ཀྱང་དགེ་རྩ་གཏོང་བ་འདི་ཤིན་ཏུ་གལ་ཆེ་
བར་གསུངས། དེ་ལྟར་ལུས་ལོངས་སྤྱོད་དགེ་རྩ་གསུམ་ཇི་ལྟར་གཏོང་བའི་
ཚུལ་ཐེག་པ་ཆེན་པོའི་མདོ་སྡེ་སྤྱི་དང་། ཁྱད་པར་མདོ་སྡེ་ཕལ་བོ་ཆེ་ལས་ཇི་
ལྟར་གཏོང་བའི་ཚུལ་དམིགས་པ་དང་བཅས་ཞིབ་ཏུ་གསུངས། དེའི་ནང་
ནས་ཀྱང་གོང་དུ་བ ཤད་པ་ལྟར་སྤྱིར་སེམས་ཅན་ཐམས་ཅད་ལ་ག ཏོང་བ་་་་
དང༌། སོ་སོར་ཕྱེ་ནས་དམྱལ་བ་ནས་བཟུང་སྟེ་ས་བཅུའི་སེམས་དཔའ་
རྣམས་ཀྱི་བར་ལ་རིམ་གྱིས་གཏོང་བ་དང་བཏང་ནས་དམིགས་པ་ཇི་ལྟར་བྱ་
བ་དང༌། སྣོད་ཀྱི་འཇིག་རྟེན་རྣམས་ཀྱི་ཉེས་སྐྱོན་སྦྱོང་བ་དང༌། སངས་
རྒྱས་ལ་མཆོད་པ་འབུལ་བ་སོགས་རིམ་པ་དེ་ལྟར་བློ་སྦྱོང་ཞིང་སྨོན་ལམ་་་་་
འདེབས་པའི་ཚུལ་སྤྱོད་འཇུག་བསྔོ་བའི་ལེའུ་ལས་ཞིབ་ཏུ་བཤད་དེ། སྤྱོད་
E48



འཇུག་ཏུ་ཕར་ཕྱིན་དྲུག་གི་གཞན་རྣམས་ལ་ལེའུ་ལོགས་སུ་ཡོད་ཀྱང་སྦྱིན་་་་
པའི་ལེའུ་ལོགས་སུ་མ་གསུངས་པ་ནི་སྡོམ་པ་གཟུང་བའི་སྐབས་དང༌། བསྔོ་
བའི་ལེའུར་རྒྱས་པར་གསུངས་པ་འདི་ལ་དགོངས་པ་ཡིན་ཞེས་གསུངས། ་་༌་་
བདག་གཞན་མཉམ་བརྗེ་སྒོམ་པའི་སྐབས་འདིར་ཇི་ལྟར་ཉམས་སུ་ལེན་་་་་་
ཚུལ་གྱི་རིམ་པ་རྣམས་བསླབ་བཏུས་དང་སྤྱོད་འཇུག་གཉིས་སུ་ཞིབ་ཏུ་་་་་་
གསུངས་ལ། རིམ་པ་དེ་དག་ཀྱང་རྒྱལ་སྲས་ཞི་བ་ལྷ་ཁོང་གི་རང་སྟོབས་ཀྱིས་
གསུངས་པ་མིན་པར་ཕལ་བོ་ཆེ་ལ་སོགས་པའི་མདོ་དེ་ལས་ཇི་ལྟར་གསུངས་
པའི་དོན་རྣམས་ཚིག་གི་གོང་བསྒྲིགས་ཏེ་སྔ་ཕྱིའི་གོ་རིམ་བསྒྲིགས་པ་དང་་་་
དཔེར་སྦྱར་བ་སོགས་ཀྱི་སྒོ་ནས་མཛད་པ་ལས། དེའི་གཞིའི་ས་བོན་དང་
བཅས་ཁོང་རང་གིས་རང་སྟོབས་ཀྱིས་གསུངས་པ་མ་ཡིན་ཏེ། དེའི་ཚུལ་ནི་
སྤྱོད་འཇུག་ལས། སྔོན་ཆད་མ་བྱུང་བ་ཡང་འདིར་བརྗོད་མེད། །ཅེས་
གསུངས་པས་ཤེས། དེ་བཞིན་དུ་མདོ་རྒྱུད་ཀྱི་དགོངས་འགྲེལ་བསྟན་བཅོས་
རྣམ་དག་གང་ཡོད་ཐམས་ཅད་མཐར་གཏུགས་ན་ས་བོན་ལྟ་བུ་ནི་རྒྱལ་བའི་
བཀའ་ལ་གཏུགས་པ་དང་རྒྱལ་བའི་བཀའ་དང་འབྲེལ་བ་དང་བཀའ་ལས་
འབྱུང་བ་ཤ་སྟག་ཡིན་ནོ། །རྒྱལ་བའི་བཀའ་དང་མི་མཐུན་པ་ཞིག་ཡིན་ན་
ལོག་པའི་ཆོས་ཏེ། དེའི་ནང་ནས་ཀྱང་སྤྱོད་འཇུག་བསྔོ་བའི་ལེའུ་ལས་ཞིབ་
ཏུ་བཤད་དེ། བསྔོ་བའི་ལེའུ་ལས་གཏོང་ལེན་གྱི་དམིགས་པ་འདི་གཙོ་བོར་
བ ཏོན་ནས་གསུངས་ཡོད་ལ་གཏོང་བའི་བསམ་པ་སྦྱོང་བ་དང་ལེན་པའི་་་་
བསམ་པ་སྦྱོང་བ་འདི་ནི་རྒྱལ་སྲས་ཀྱི་སྤྱོད་པ་རྨད་དུ་བྱུང་བ་ཡིན་ནོ། །དེ་
549



ལྟར་ལུས་ལོངས་སྤྱོད་དགེ་རྩ་གསུམ་སེམས་ཅན་སྤྱི་དང་སོ་སོ་ལ་ཇི་ལྟར་་་་་
གཏོང་བའི་ཚུལ་སྤྱོད་འཇུག་གི་ཚིག་དང་སྦྱར་ནས་བཤད་ན་ཤིན་ཏུ་ངོ་་་་་
མཚར་ཆེ་ཞིང་གཏོང་སེམས་སྒོ་དུ་མ་ནས་སྐྱེད་པ་ལ་ཤིན་ཏུ་བསྔགས་པས་་་་
འདིར་འགོད་པར་བྱ་སྟེ། རང་གི་ལུས་ལོངས་སྤྱོད་དགེ་རྩ་རྣམས་དཔག་ཏུ་
མེད་པར་སྤྲུལ་ཏེ་སེམས་ཅན་ཐམས་ཅད་ལ་དུས་གཅིག་ཏུ་བཏང་ཞིང་སོ་་་་
སོའི་ལུས་ཀྱི་ནད་དང་། སེམས་ཀྱི་སྡུག་བསྔལ་ཞི་ནས་ལུས་ཁམས་བདེ་ཞིང་
ཚོགས་རྫོགས་ནས་བླ་ན་མེད་པའི་བྱང་ཆུབ་ཐོབ་པའི་བར་བསམས་ཤིང་དེ་
ལྟར་དུ་གྱུར་ན་དགའ་བའི་འདུན་པ་ཤུགས་དྲག་དང་ངེས་པར་དེ་ལྟ་བུར་་་་
གྱུར་ཅིག་སྙམ་དུ། བདག་གིས་བྱང་ཆུབ་སྤྱོད་པ་ལ། །འཇུག་པ་རྣམ་པར་
བརྩམས་པ་ཡི། །དགེ་བ་གང་དེས་འགྲོ་བ་ཀུན། །བྱང་ཆུབ་སྤྱོད་ལ་འཇུག་
པར་ཤོག །ཕྱོགས་རྣམས་ཀུན་ན་ལུས་དང་སེམས། །སྡུག་བསྔལ་ནད་པ་ཇི་
སྙེད་པ། །དེ་དག་བདག་གི་བསོད་ནམས་ཀྱིས། །བདེ་དགའ་རྒྱ་མཚོ་འཐོབ་
པར་ཤོག །དེ་དག་འཁོར་བ་ཇི་སྲིད་དུ། །ནམ་ཡང་བདེ་ལས་ཉམས་མ་
གྱུར། །འགྲོ་བས་བླ་ན་མེད་པ་ཡི། །བདེ་བ་རྒྱུན་མི་འཆད་འཐོབ་ཤོག །ཅེས་
པ་བརྗོད་ཅིང་སྨོན་ལམ་འདེབས། དེ་ནས་དམྱལ་བ་ནས་བཟུང་རིགས་དྲུག་
སོ་སོར་གཏོང་བའི་དམིགས་པ་དང་སྨོན་ལམ་གྱི་བྱ་བ་ལ། ཐོག་མར་དམྱལ་
བ་པ་ཐམས་ཅད་ལ་དུས་གཅིག་ཏུ་བཏང་བའི་དམྱལ་བའི་སྡུག་བསྔལ་དེ་་་་
དག་སྐད་ཅིག་ལ་ཞི་བར་མོས་ཤིང་། འཇིག་རྟེན་ཁམས་ན་དམྱལ་བ་དག །
གང་དག་ཇི་སྙེད་ཡོད་པ་རྣམས། །དེ་དག་ཏུ་ནི་ལུས་ཅན་རྣམས། །བདེ་ཅན་
55()



བདེ་བས་དགའ་བར་ཤོག །ཅེས་བརྗོད་ཅིང་སྨོན་ལམ་འདེབས། དེ་ནས་ཚ་
དམྱལ་བརྒྱད་དང་། གྲང་དམྱལ་བརྒྱད། ཉེ་འཁོར་བའི་དམྱལ་བ་བཞི་དང༌།
ཉི་ཚེ་བའི་དམྱལ་བ་ཇི་སྙེད་ཡོད་པ་ཐམས་ཅད་ལ་རང་གི་ལུས་ལོངས་སྤྱོད་
དགེ་རྩ་དང་བཅས་པ་གཏང་སྟེ། གྲང་དམྱལ་བ་རྣམས་ལ་ཉི་མ་དང་མེ་འོད་
ལ་སོགས་པ་དང་། ཚ་དམྱལ་བ་རྣམས་ལ་ཆུ་བསིལ་བའི་རྒྱུན་ལ་སོགས་
པ་དམྱལ་བ་སོ་སོའི་སྡུག་བསྔལ་དང་འཇིགས་སྐྲག་རྣམས་ཞི་བའི་ཐབས་སུ་
བསྒྱུར་ནས་གཏོང་ཞིང་། གྲང་བས་ཉམ་ཐག་དྲོད་ཐོབ་ཤོག །བྱང་ཆུབ་
སེམས་དཔའི་སྤྲིན་ཆེན་ལས། །བྱུང་བའི་ཆུ་བོ་མཐའ་ཡས་ཀྱིས། །ཚ་བས་
ཉམ་ཐག་བསིལ་འཐོབ་ཤོག །རལ་གྲི་ལོ་མའི་ནགས་ཚལ་ཡང་། །དེ་ལ་
དགའ་ཚལ་སྡུག་གུར་ཤོག །ཤལ་མ་ལི་ཡི་སྡོང་བོ་ཡང་། །དཔག་བསམ་ཤིང་
དུ་འཁྲུངས་པར་ཤོག །མཐིང་རིལ་ངུར་བ་དག་དང་ངང་བ་དང༌། །བཞད་
སོགས་སྐད་སྙན་འབྱིན་པས་མཛེས་གྱུར་ཅིག །པད་མ་དྲི་བསུང་ཆེ་ལྡན་
མཚོ་དག་གིས། །དམྱལ་བའི་ས་ཕྱོགས་དག་ནི་ཉམས་དགར་ཤོག །སོལ་ཕུང་
དེ་དག་རིན་ཆེན་ཕུང་བོར་གྱུར། །ས་བསྲེགས་ཤེལ་གྱི་ས་གཞི་བསྟར་བར་
ཤོག །བསྡུས་འཇོམ་རི་བོ་རྣམས་ཀྱང་མཆོད་པ་ཡི། །གཞལ་མེད་ཁང་གྱུར་
བདེ་གཤེགས་གང་བར་ཤོག །མདག་མ་རྡོ་བསྲེགས་མཚོན་གྱི་ཆར་བ་དག །
དེང་ནས་བཟུང་སྟེ་མེ་ཏོག་ཆར་བར་གྱུར། །ཕན་ཚུན་མཚོན་གྱིས་འདེབས་
པ་དེ་ཡང་ནི། །དེང་ནས་རྩེ་ཕྱིར་མེ་ཏོག་འཕེན་པར་ཤོག །ཆུ་བོ་རབས་མེད་
མེ་དང་འདྲ་ནང་བྱིང་བ་དག །ཤ་ཀུན་ཞིག་གྱུར་རུས་གོང་མེ་ཏོག་ཀུན་དའི་
551



མདོག །བདག་གི་དགེ་བའི་སྟོབས་ཀྱིས་ལྷ་ཡི་ལུས་ཐོབ་ནས། །ལྷ་མོ་རྣམས་
དང་ལྷན་ཅིག་དལ་གྱིས་འབབ་གནས་ཤོག །ཅེས་སྨོན་ལམ་འདེབས་ཤིང་དེ་
ལྟ་བུའི་དམིགས་པ་རྣམས་ཡིད་ལ་བྱ། དེ་ནས་ཕྱོགས་བཅུའི་ཞིང་ན་
བཞུགས་པའི་སེམས་དཔའ་ཆེན་པོ་རྣམས་ཀྱི་ཐུགས་རྗེས་བསྐུལ་བས་སྐད་
ཅིག་ལ་དེ་དག་གི་རྫུ་འཕྲུལ་བསམ་གྱིས་མི་ཁྱབ་པས་དམྱལ་བའི་གནས་ཀྱི་་་
སྡུག་བསྔལ་དང་འཇིགས་སྐྲག་ཐམས་ཅད་ཞི་བར་མཛད་པར་མོས་ཤིང་།
ཅིའི་ཕྱིར་འདིར་ནི་གཤིན་རྗེའི་མི་དང་ཁྭ་དང་བྱ་རྒོད་མི་བཟད་རྣམས་སྐྲག་
བྱེད། །ཀུན་ནས་མུན་བསལ་བདེ་དགའ་སྐྱེད་པའི་མཐུ་བཟང་འདི་ཀོ་སུ་ཡི་
མཐུ་སྙམ་སྟེ། །གྱེན་དུ་བལྟས་ན་ནམ་མཁའི་དཀྱིལ་ན་ཕྱག་ན་རྡོ་རྗེ་འབར་
བ་བཞུགས་མཐོང་ནས། །རབ་ཏུ་དགའ་བའི་ཤུགས་ཀྱིས་སྡིག་དང་བྲལ་
ནས་དེ་དང་ལྷན་ཅིག་འགྲོགས་པར་ཤོག །མེ་ཏོག་ཆར་བ་སྤོས་ཆུ་དང་
འདྲེས་འབབ་པ་ཡིས། །དམྱལ་བའི་མེ་དག་ཆིལ་ཆིལ་གསོད་པ་མཐོང་གྱུར་
ནས། །གློ་བུར་བདེ་བས་ཚིམ་པ་འདི་ཅི་བསམས་པ་དང་། །སེམས་དམྱལ་
རྣམས་ཀྱིས་ཕྱག་ན་པད་མ་མཐོང་བར་ཤོག །གྲོགས་དག་འཇིགས་པ་བོར་
ལ་རིངས་བར་ཚུར་ཤོག་འུ་བུའི་ཐད་དུ་ནི། །གང་གི་མཐུ་ཡིས་སྡུག་བསྔལ་
ཐམས་ཅད་དང་བྲལ་དགའ་བའི་ཤུགས་བྱིན་ལ། །འགྲོ་བ་ཀུན་ནས་ཡོངས་
སྐྱོབ་བྱང་ཆུབ་སེམས་དཔའ་བརྩེ་བ་སྐྱེས་གྱུར་པ། །གཞོན་ནུ་ཟུར་ཕུད་ཅན་
འབར་འཇིགས་པ་མེད་པར་བྱེད་པ་ཅི་ཞིག་ཕྱིན། །ཁྱོད་ཀྱིས་ལྷ་བརྒྱའི་ཅོད་
པཎ་དག་གིས་ཞབས་ཀྱི་པདྨོ་ལ་མཆོད་ཅིང་། །ཐུགས་རྗེས་བརླན་སྤྱན་དབུ་
552



ལ་མེ་ཏོག་དུ་མའི་ཚོགས་ཀྱི་ཆར་འབབ་པ། །ཁང་བརྩེགས་ཡིད་འོང་ལྷ་མོ་
སྟོང་ཕྲག་བསྟོད་དབྱངས་སྒྲོག་ལྡན་འདིར་ལྟོས་ཞེས། །འཇམ་དབྱངས་དེ་
འདྲ་མཐོང་ནས་ད་ནི་སེམས་དམྱལ་ཀུ་ཅོ་འདོན་པར་ཤོག །དེ་ལྟར་བདག་
ཀྱི་དགེ་རྩས་ཀུན་ཏུ་བཟང་ལ་སོགས། །བྱང་ཆུབ་སེམས་དཔའ་སྒྲིབ་པ་མེད་
སྤྲིན་བདེ་བ་དང་། །བསིལ་ཞིང་དྲི་ཞིམ་ངད་ལྡན་ཆར་བ་འབེབས་མཐོང་
ནས། །སེམས་ཅན་དམྱལ་བ་དེ་དག་མངོན་པར་དགའ་གྱུར་ཅིག །ཅེས་སྨོན་
ལམ་འདེབས་ཤིང་དེ་ལྟ་བུའི་དམིགས་པ་རྣམས་ཡིད་ལ་བྱ། དེ་ནས་དུད་
འགྲོ་དང་ཡི་དྭགས་རྣམས་ལ་གཏོང་ཞིང༌། དུད་འགྲོ་རྣམས་ནི་གཅིག་ལ་
གཅིག །ཟ་བའི་འཇིགས་དང་བྲལ་བར་ཤོག །སྒྲ་མི་སྙན་པའི་མི་བཞིན་
དུ། །ཡི་དྭགས་རྣམས་ནི་བདེ་བར་གྱུར། །འཕགས་པ་སྤྱན་རས་གཟིགས་
དབང་གི །ཕྱག་ནས་འབབ་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམ་
བྱས་ཤིང་། །ཁྲུས་བྱས་རྟག་ཏུ་བསིལ་བར་ཤོག །ཅེས་སྨོན་ལམ་འདེབས། དེ་
ནས་བདེ་འགྲོ་ལྷ་མི་རྣམས་ལ་རང་གི་ལུས་ལོངས་སྤྱོད་དགེ་རྩ་དང་བཅས་
པ་གང་ལ་གང་འདོད་ཀྱི་དངོས་པོར་དམིགས་ཏེ་བཏང་བས་སོ་སོའི་ལུས་ཀྱི་
སྡུག་བསྔལ་དང་ཉོན་མོངས་པ་ཐམས་ཅད་ཞི་བ་དང༌། ཆོས་བསྒྲུབ་པའི་ཕྱི་
ནང་གི་མཐུན་རྐྱེན་ཐམས་ཅད་ཚང་བར་བསམས་ཤིང་། ལོང་བ་རྣམས་
ཀྱིས་མིག་མཐོང་ཞིང༌། །འོན་པས་རྟག་ཏུ་སྒྲ་ཐོས་ཤོག །ཅེས་པ་ནས་ང་རྒྱལ་
དག་ཀྱང་འཇོམས་པར་ཤོག །ཅེས་པའི་བར་བརྗོད་ཅིང་སྨོན་ལམ་འདེབས།
དེ་ནས་ཡང་རང་གི་ལུས་ལོངས་སྤྱོད་དགེ་རྩ་དང་བཅས་པ་རྣམས་སེམས་་་་
553



E
ཅན་ཐམས་ཅད་ལ་བཏང་བས་སོ་སོའི་རྒྱུད་ཀྱི་ལས་ཉོན་ཐམས་ཅད་དག་་་་
ལས་འབྲས་ལ་ཡིད་ཆེས་ཀྱི་དད་པ་དང་ངེས་འབྱུང་དང་བྱང་ཆུབ་ཀྱི་སེམས་
ལ་སོགས་པའི་ལམ་ཐམས་ཅད་སྐད་ཅིག་ལ་རྒྱུད་ལ་སྐྱེས་པར་བསམས་ཤིང་།
གནས་སྐབས་སུ་ཡང་ཚེ་རིང་ནད་མེད་ཕུན་སུམ་ཚོགས་པར་གྱུར་པར་་་་་
བསམས་ལ། བདག་གི་བསོད་ནམས་འདི་ཡིས་ནི། །སེམས་ཅན་ཐམས་ཅད་
མ་ལུས་པ། །སྡིག་པ་ཐམས་ཅད་སྤངས་ནས་ནི། །རྟག་ཏུ་དགེ་བ་བྱེད་པར་
ཤོག །བྱང་ཆུབ་སེམས་དང་མི་འབྲལ་ཞིང་། །བྱང་ཆུབ་སྤྱོད་ལ་གཞོལ་བ་
དང་། །སངས་རྒྱས་རྣམས་ཀྱིས་ཡོངས་བཟུང་ཞིང༌། །བདུད་ཀྱི་ལས་རྣམས་
སྤང་བར་ཤོག །སེམས་ཅན་དེ་དག་ཐམས་ཅད་ནི། །ཚེ་ཡང་དཔག་མེད་
རིང་བར་ཤོག །རྟག་ཏུ་བདེ་བས་འཚོ་འགྱུར་ཞིང་། །འཆི་བའི་སྒྲ་ཡང་གྲག་
མ་གྱུར། །ཅེས་བརྗོད་ཅིང་སྨོན་ལམ་འདེབས། དེ་ནས་སྣོད་ཀྱི་འཇིག་རྟེན་
རྣམས་ལ་གཏོང་ཞིང་། དཔག་བསམ་ཤིང་གི་སྐྱེད་མོས་ཚལ། །སངས་རྒྱས་
དང་ནི་སངས་རྒྱས་སྲས། །ཆོས་སྙན་སྒྲོགས་པས་གང་བ་ཡིས། །ཕྱོགས་རྣམས་
ཐམས་ཅད་གང་བར་ཤོག །ཐམས་ཅད་དུ་ཡང་ས་གཞི་དག །གསེག་མ་ལ་
སོགས་མེད་པ་དང་། །ལག་མཐིལ་ལྟར་མཉམ་བཻཌཱ་རྱའི། །རང་བཞིན་
འཇམ་པོར་གནས་གྱུར་ཅིག །འཁོར་གྱི་དཀྱིལ་འཁོར་ཡོད་དགུར་ཡང་། །
བྱང་ཆུབ་སེམས་དཔའ་མང་བོ་དག །རང་གི་ལེགས་པས་ས་སྟེང་དག །
བརྒྱན་པར་མཛད་པས་བཞུགས་གྱུར་ཅིག །ལུས་ཅན་ཀུན་གྱིས་བྱ་དང་ནི། །
ཤིང་དང་འོད་ཟེར་ཐམས་ཅད་དང་། །ནམ་མཁའ་ལས་ཀྱང་ཆོས་ཀྱི་སྒྲ། །
554



རྒྱུན་མི་འཆད་པར་ཐོས་པར་ཤོག །དེ་དག་རྟག་ཏུ་སངས་རྒྱས་དང་། །
སངས་རྒྱས་སྲས་དང་ཕྲད་གྱུར་ཅིག ་ །མཆོད་པའི་སྤྲིན་ནི་མཐའ་ཡིས་
པས། །འགྲོ་བའི་བླ་མ་མཆོད་པར་ཤོག །ལྷ་ཡང་དུས་སུ་ཆར་འབེབས་
ཤིང་། །ལོ་ཏོག་ཕུན་སུམ་ཚོགས་པ་དང་། །རྒྱལ་བོ་ཆོས་བཞིན་བྱེད་པ་
དང༌། །འཇིག་རྟེན་དག་ཀྱང་དར་བར་ཤོག །སྨན་རྣམས་མཐུ་དང་ལྡན་པ་
དང་། །གསང་སྔགས་བཟླས་བརྗོད་འགྲུབ་པར་ཤོག །མཁའ་འགྲོ་སྲིན་པོ་
ལ་སོགས་པ། །སྙིང་རྗེའི་སེམས་དང་ལྡན་གྱུར་ཅིག །སེམས་ཅན་འགའ་ཡང་
སྡུག་མ་གྱུར། །འཇིགས་དང་བརྙས་པར་མི་འགྱུར་ཞིང་། །འགའ་ཡང་ཡིད་
མི་བདེ་མ་གྱུར། །ཞེས་སྨོན་ལམ་འདེབས་ཤིང་ཇི་ལྟར་བཤད་པ་ལྟར་གྱི་
དམིགས་རྣམ་ཡིད་ལ་བྱ། དེ་ནས་ཕྱོགས་བཅུའི་དགེ་འདུན་རྣམས་ལ་རང་
གི་ལུས་ལོངས་སྤྱོད་དགེ་རྩ་དང་བཅས་པ་གཏོང་ཞིང་ཕུལ་བས་དགེ་འདུན་
དེ་དག་ཐམས་ཅད་ཀྱི་ཐོས་བསམ་སྒོམ་གསུམ་སོགས་ཡོན་ཏན་ཐམས་ཅད་
འཕེལ། ཐུགས་ལ་གང་བཞེད་ཐམས་ཅད་གྲུབ་པར་མོས་ཤིང་། གཙུག་ལག་
ཁང་རྣམས་ཀློག་པ་དང་། །ཁ་ཏོན་གྱིས་རྒྱས་ལེགས་གནས་ཤོག །རྟག་ཏུ་
དགེ་འདུན་མཐུན་པ་དང་། །དགེ་འདུན་དོན་ཡང་འགྲུབ་པར་ཤོག །
བསླབ་པ་ནོད་པའི་དགེ་སློང་དག །དབེན་པ་དག་ཀྱང་ཐོབ་པར་ཤོག །
གཡེང་བ་ཐམས་ཅད་སྤངས་ནས་ནི། །སེམས་ནི་ལས་རུང་བསྒོམ་གྱུར་ཅིག །
ཅེས་པ་ནས། བདེ་དང་ལྡན་གྱུར་ཅིག ཅེས་པའི་བར་བརྗོད་ཅིང་སྨོན་ལམ་
འདེབས། དེ་ནས་སངས་རྒྱས་དང་བྱང་ཆུབ་སེམས་དཔའ་རྣམས་དང་།
555



བ
=བ༌བ•བ་་
ཉན་རང་འཕགས་པ་རྣམས་ལ་རང་གི་ལུས་ལོངས་སྤྱོད་དགེ་རྩ་རྣམས་་་་་་་
མཆོད་པའི་དངོས་པོ་དཔག་མེད་དུ་སྤྲུལ་ནས་ཕུལ་བས་ཐུགས་ལ་གང་་
བཞེད་ལྷུན་གྱིས་གྲུབ་པར་བསམས་ཤིང༌། བྱང་ཆུབ་སེམས་དཔའ་རྣམས་
ཀྱིས་ནི། །འགྲོ་དོན་ཐུགས་ལ་དགོངས་འགྲུབ་ཤོག །མགོན་པོ་ཡིས་ནི་གང་
དགོངས་པ། །སེམས་ཅན་རྣམས་ལ་དེ་འབྱོར་ཤོག །དེ་བཞིན་རང་སངས་
རྒྱས་རྣམས་དང་། །ཉན་ཐོས་རྣམས་ཀྱང་བདེ་གྱུར་ཅིག །ཅེས་སྨོན་ལམ་
འདེབས། དེ་ནས་རང་ཉིད་ཀྱང་འགྲོ་བའི་དོན་དུ་མྱུར་དུ་ཚོགས་རྫོགས་
ནས་འཚང་རྒྱ་བར་སྨོན་ལམ་འདེབས་ཤིང༌། བདག་ཀྱང་འཇམ་དབྱངས་
བཀའ་དྲིན་གྱིས། །ས་རབ་དགའ་བ་ཐོབ་བར་དུ། །རྟག་ཏུ་ཚེ་རབས་དྲན་
པ་དང་། །རབ་ཏུ་བྱུང་བ་ཐོབ་པར་ཤོག །བདག་ནི་ཁ་ཟས་གྱི་ནས་ཀྱང་། །
ཉམས་དང་ལྡན་ཞིང་འཚོ་བར་ཤོག །ཚེ་རབས་ཀུན་ཏུ་དབེན་གནས་པ། །
ཕུན་སུམ་ལྡན་པ་ཐོབ་པར་ཤོག །གང་ཚེ་བལྟ་བར་འདོད་པའམ། །ཅུང་
ཟད་བྲི་བར་འདོད་ན་ཡང་། །མགོན་པོ་འཇམ་དབྱང་ས་དེ་ཉིད་ནི། །གེགས་
མེད་པར་ཡང་མཐོང་བར་ཤོག །ཕྱོགས་བཅུའི་ནམ་མཁའི་མཐས་གཏུགས་
པའི། །སེམས་ཅན་ཀུན་དོན་བསྒྲུབ་པའི་ཕྱིར། །ཇི་ལྟར་འཇམ་དབྱངས་སྤྱོད་
མཛད་པ། །བདག་གི་སྤྱོད་པའང་དེ་འདྲར་ཤོག །ཇི་སྲིད་ནམ་མཁའ་གནས་
པ་དང་། །འགྲོ་བའི་ཇི་སྲིད་གནས་གྱུར་པ། །དེ་སྲིད་བདག་ནི་གནས་གྱུར་
ནས། །འགྲོ་བའི་སྡུག་བསྔལ་སེལ་བར་ཤོག །ཅེས་སྨོན་ལམ་འདེབས།
དེ་ནས་གོང་དུ་བཤད་པ་ལྟར་གྱི་གཏོང་ལེན་གྱི་དམིགས་པ་དེ་དག་མདོར་་་་
556



བསྡུས་ཏེ་ཉམས་སུ་ལེན་ཚུལ་ནི། འགྲོ་བའི་སྡུག་བསྔལ་གང་ཅིའང་རུང་། །
དེ་ཀུན་བདག་ལ་སྨིན་གྱུར་ཅིག །བྱང་ཆུབ་སེམས་དཔའི་དགེ་འདུན་གྱིས། །
འགྲོ་བ་བདེ་ལ་འགོད་པར་ཤོག །ཅེས་བརྗོད་ཅིང་སྨོན་ལམ་འདེབས།
མདོར་ན་འགྲོ་བ་རྣམས་ཀྱི་སྡུག་བསྔལ་སེལ་བ་དང་། བདེ་བ་འབྱུང་བའི་
རྒྱུ་གཅིག་པུ་ནི་རྒྱལ་བའི་བསྟན་པ་རིན་པོ་ཆེ་ཉག་གཅིག་ཡིན་པས་རང་གི་
དགེ་རྩ་ཐམས་ཅད་བསྟན་པ་རྒྱས་པའི་དོན་དུ་བསྔོ་ཞིང་སྨོན་ལམ་འདེབས་
པ་ནི། འགྲོ་བའི་སྡུག་བསྔལ་སྨན་གཅིག་པུ། །བདེ་བ་ཐམས་ཅད་འབྱུང་
བའི་གནས། །བསྟན་པ་རྙེད་དང་བཀུར་སྟི་དང་། །བཅས་ཏེ་ཡུན་རིང་
གནས་གྱུར་ཅིག །ཅེས་བརྗོད་ཅིང་སྨོན་ལམ་འདེབས། དེ་ལྟར་སྤྱོད་འཇུག་
སྨོན་ལམ་འདིའི་སྟེང་ནས་གཏོང་ལེན་གྱི་དམིགས་པ་སྐྱོང་ཚུལ་བཤད་པ་དེ་
ཡང་བདག་གིས་རང་བཟོར་བྲིས་པ་མ་ཡིན་གྱི། རྒྱལ་བའི་སྲས་པོ་བཟང་བོ་
དཔལ་གྱི་གསུང་ཟིན་བྲིས་སུ་བཏབ་པ་དག་ལས་འབྱུང་ཞིང་འཕགས་ཡུལ་
གྱི་མཁས་གྲུབ་ཆེན་པོ་དག་གིས་སྤྱོད་འཇུག་གི་འགྲེལ་བ་མཛད་པ་འགའ་་་་
ཞིག་ནའང་སྡོམ་པ་གཟུང་བའི་སྐབས་དང་བསྔོ་བའི་ལེའུར་གཏོང་སེམས་་་་
སྒོམ་ཚུལ་རྒྱས་པར་བཤད་པ་ཡིན་ཞེས་འབྱུང་ངོ་། །རེས་འགའ་རང་གི་ལུས་
ཡིད་བཞིན་གྱི་ནོར་བུ་དང་། བུམ་པ་བཟང་བོ་དང་། འདོད་དགུ་འབྱུང་
བའི་དཔག་བསམ་གྱི་ཤིང་སོགས་སུ་གྱུར་ནས་སེམས་ཅན་ཐམས་ཅད་ལ་་་་་་
བཏང་བས་མཁའ་ཁྱབ་ཀྱི་སེམས་ཅན་ཐམས་ཅད་ཀྱི་མི་འདོད་པ་མཐའ་་་་
དག་ཞི་ཞིང་མཐུན་རྐྱེན་མཐའ་དག་ཚང་བ་དང་། ལམ་ལྔ་དང་ས་བཅུ་ལ་
557



སོགས་པ་མྱུར་དུ་རྒྱུད་ལ་སྐྱེ་བའི་མཐུན་རྐྱེན་ཐམས་ཅད་ཚང་བར་བསམས་
ཤིང་རང་གི་དུས་གསུམ་གྱི་དགེ་རྩ་ཐམས་ཅད་དེ་དག་གི་དོན་དུ་བསྔོས་ཏེ།
དེ་ལྟར་འདི་དག་ཀུན་བྱས་ཏེ། །དགེ་བ་བདག་གིས་བསགས་པ་གང་། །
དེས་ནི་སེམས་ཅན་ཐམས་ཅད་ཀྱི། །སྡུག་བསྔལ་ཐམས་ཅད་སེལ་བར་
ཤོག །འགྲོ་བ་ནད་པ་ཇི་སྲིད་དུ། །ནད་གསོས་གྱུར་གྱི་བར་དུ་ནི། །སྨན་
དང་སྨན་པ་ཉིད་དང་ནི། །དེ་ཡི་ནད་གཡོག་བྱེད་པར་ཤོག །ཟས་དང་སྐོམ་
གྱི་ཆར་ཕབ་སྟེ། །བཀྲེས་དང་སྐོམ་པའི་གནོད་པ་བསལ། །མུ་གེའི་བསྐལ་བ་
བར་མའི་ཚེ། །བདག་ནི་ཟས་དང་སྐོམ་དུ་གྱུར། །སེམས་ཅན་ཕོངས་ཤིང་
དབུལ་བ་ལ། །བདག་ནི་མི་ཟད་གཏེར་གྱུར་ཏེ། །ཡོ་བྱད་མཁོ་དགུ་སྣ་ཚོགས་
སུ། །མདུན་དུ་ཉེ་བར་གནས་གྱུར་ཅིག །ལུས་དང་དེ་བཞིན་ལོངས་སྤྱོད་
དང་། །དུས་གསུམ་དགེ་བ་ཐམས་ཅད་ཀྱང་། །སེམས་ཅན་ཀུན་གྱི་དོན་
བསྒྲུབ་ཕྱིར། །ཕངས་པ་མེད་པར་གཏོང་བར་བྱ། །ཐམས་ཅད་བཏང་བས་
མྱ་ངན་འདའ། །བདག་བློའང་མྱ་ངན་འདས་པ་བསྒྲུབ། །ཐམས་ཅད་གཏོང་
བར་ཆབས་གཅིག་ལ། །ལུས་འདི་ཅི་བདེར་བྱིན་ཟིན་གྱིས། །རྟག་ཏུ་གསོད་
དང་སྨོད་པའམ། །བརྡེག་སོགས་ཅི་དགར་བྱེད་ལ་རག །བདག་གི་ལུས་ལ་རྩེ་
བྱེད་དང་། །ཅོ་འདྲི་ག་ཞའི་རྒྱུ་བྱེད་ཀྱང་། །བདག་གི་ལུས་འདི་བྱིན་ཟིན་
གྱིས། །འདི་ཡི་ཁ་ཏས་ཅི་ཞིག་བྱ། །དེ་ལ་གནོད་པར་མི་འགྱུར་བའི། །ལས་
གང་ཡིན་པ་བྱེད་དུ་ཆུག །བདག་ལ་དམིགས་ནས་ནམ་དུ་ཡང་། །འགའ་
ཡང་དོན་མེད་མ་གྱུར་ཅིག །བདག་ལ་དམིགས་ནས་གང་དག་གི །ཁྲོའམ་
558



དད་པའི་སེམས་བྱུང་ན། །དེ་ཉིད་རྟག་ཏུ་དེ་དག་གི །དོན་ཀུན་འགྲུབ་པའི་
རྒྱུར་གྱུར་ཅིག །གང་དག་བདག་ལ་ཁ་ཟེར་རམ། །གཞན་དག་གནོད་པ་
བྱེད་པའམ། དེ་བཞིན་འཕུར་བ་གཏོང་ཡང་རུང་། །ཐམས་ཅད་བྱང་ཆུབ་
སྐལ་ལྡན་གྱུར། །བདག་ནི་མགོན་མེད་རྣམས་ཀྱི་མགོན། །ལམ་ཞུགས་རྣམས་
ཀྱི་དེད་དཔོན་དང་། །རྒལ་འདོད་རྣམས་ཀྱི་གྲུ་དང་ནི། །གཟིངས་དང་ཟམ་
པ་ཉིད་དུ་གྱུར། །གླིང་དོན་གཉེར་ལ་གླིང་དང་ནི། །མར་མེ་འདོད་ལ་མར་
མེ་དང་། །གནས་མལ་འདོད་ལ་གནས་མལ་དང་། །བདག་ནི་ལུས་ཅན་བྲན་
འདོད་པ། །ཀུན་གྱི་བྲན་དུ་འགྱུར་བར་ཤོག །ཡིད་བཞིན་ནོར་བུ་བུམ་པ་
བཟང་། །རིག་སྔགས་གྲུབ་དང་སྨན་ཆེན་དང་། །དཔག་བསམ་གྱི་ནི་ཤིང་
དག་དང་། །ལུས་ཅན་གྱི་ནི་འདོད་འཇོར་གྱུར། །ས་སོགས་འབྱུང་བ་ཆེན་པོ་
དང་། །ནམ་མཁའ་བཞིན་དུ་རྟག་པར་ཡང་། །སེམས་ཅན་དཔག་ཏུ་མེད་པ་
ཡི། །རྣམ་མང་ཉེར་འཚོའི་གཞིར་ཡང་ཤོག །དེ་བཞིན་ནམ་མཁའི་མཐས་
གཏུགས་པའི། །སེམས་ཅན་ཁམས་ལ་རྣམ་ཀུན་ཏུ། །ཐམས་ཅད་མྱ་ངན་
འདས་བར་དུ། །བདག་ནི་ཉེར་འཚོའི་རྒྱུར་ཡང་ཤོག །ཅེས་བརྗོད་ཅིང་སྨོན་
ལམ་གདབ་པར་བྱའོ། །ཡང་རེས་འགའ་རང་གི་ལུས་ཡིད་བཞིན་གྱི་ནོར་བུ་
དང་བུམ་པ་བཟང་བོ་འདོད་དགུ་འབྱུང་བའི་དཔག་བསམ་གྱི་ཤིང་སོགས་
སུ་གྱུར་ནས་སེམས་ཅན་ཐམས་ཅད་ལ་བཏང་བས། མཁའ་ཁྱབ་ཀྱི་སེམས་
ཅན་ཐམས་ཅད་ཀྱི་མི་འདོད་པ་མཐའ་དག་ཞི་ཞིང་མཐུན་རྐྱེན་མཐའ་དག་
ཚང་བ་དང༌། ཁྱད་པར་ལམ་ལྔ་དང་ས་བཅུ་ལ་སོགས་པ་མྱུར་དུ་རྒྱུད་ལ་སྐྱེ་
559



བའི་མཐུན་རྐྱེན་ཐམས་ཅད་ཚང་བར་བསམས་ཤིང་། རང་གི་དུས་གསུམ་
གྱི་དགེ་རྩ་ཐམས་ཅད་ཀྱང་དེ་དག་གི་དོན་དུ་བསྔོ་ཞིང་སྨོན་ལམ་གདབ་་་་་
པར་བྱའོ། །བསྔོ་བ་དང་སྨོན་ལམ་གཉིས་ཀྱི་ཁྱད་པར་ནི་སྨོན་ལམ་ཡིན་ན་
བསྔོ་བ་ཡིན་པའི་ཁྱབ་པ་མེད་ཀྱང་བསྔོ་བ་ཡིན་ན་སྨོན་ལམ་ཡིན་པས་ཁྱབ་
སྟེ། བསྔོ་བ་ལ་བསྔོ་བྱའི་རྫས་ཞིག་དགོས་པས་སོ། །གཏོང་སེམས་སྒོམ་པ་དེ་
དག་ནི་ཐེག་པ་ཆེན་པོའི་མདོ་སྡེ་རྣམས་ཀྱི་སྙིང་བོའི་དོན་རྒྱལ་སྲས་དམ་པ་
སྟེ་བྱང་ཆུབ་སེམས་དཔའ་རྣམས་ཀྱི་ཐུགས་དམ་གྱི་མཐིལ་སྟེ་ཉམས་ལེན་གྱི་
མཐིལ་ཡིན་ལ། འདིས་ནི་བྱང་ཆུབ་ཀྱི་སེམས་མ་སྐྱེ་བ་བསྐྱེད་པ་ལ་ཕན་པ་
ཆེ་ཞིང་། སྐྱེས་པ་དེ་ཤུགས་ཇེ་དྲག་ཏུ་གཏོང་བ་ལ་ཕན་སླེབས་ཆེ་བས།
རང་གི་དབང་བོ་རྣམས་བག་མེད་རྒྱ་ཡན་དུ་མ་བཏང་བར་རྩེ་གཅིག་ཏུ་་་་་
སྒྲིམ་པ་སྟེ་སེམས་ཐམས་ཅད་ཀྱིས་བསམ་ཞིང་སྐྱེས་བུའི་རྩལ་དང་ནུས་པ་ཅི་
ཡོད་ཀྱིས་འབད་པ་བྱེད་དགོས་སོ། །དེ་ལྟར་གཏོང་བའི་བསམ་པ་ཡུན་རིང་
དུ་སྦྱངས་ནས་མྱོང་བ་ཐོན་པ་ན། རང་གི་ལུས་ལོངས་སྤྱོད་དགེ་རྩ་རྣམས་
མཁའ་ཁྱབ་ཀྱི་སེམས་ཅན་ཐམས་ཅད་ལ་གཏོང་དགོས་པར་མ་ཟད་ལན་་་་
དང་རྣམ་སྨིན་ལ་རེ་བ་མེད་ཅིང་ཕངས་པ་སྟེ་སེར་སྣ་མེད་པར་དངོས་སུ་་་་་
གཏོང་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ་གང་བཏང་བ་
དེ་དག་ཀྱང་སེམས་ཅན་ཐམས་ཅད་ལ་ངེས་པར་ཕན་པའི་ཐབས་སུ་འགྱུར་
བར་བྱིན་གྱིས་བརླབ་ཏུ་གསོལ། ཇི་ལྟར་ས་ཆུ་མེ་རླུང་འབྱུང་བ་ཆེན་པོ་བཞི་
དང་ནམ་མཁའི་ཁམས་ཀྱིས་སེམས་ཅན་རྣམས་ཀྱི་ཉེར་འཚེའི་གཞི་དང་་་་་་
560



རྟེན་བྱེད་པ་སྟེ་ནམ་མཁའི་ཁམས་ཀྱིས་རྟེན་བྱེད་ཚུལ་ནི། བུ་ག་ནམ་མཁའི་
ཁམས་ཡིན་ཏེ། །ཞེས་པ་ལྟར་བུ་གས་ཐོགས་བཅས་ཀྱི་དངོས་པོ་རྣམས་ཀྱི་གོ་
སྐབས་འབྱེད་པས་ན་རྟེན་བྱེད་པའོ། །དེའི་གཞི་དང་རྟེན་བྱེད་པ་ཇི་ལྟ་བར་
བདག་གིས་ཀྱང་སེམས་ཅན་རྣམས་ཀྱི་ཉེར་འཚེའི་གཞིར་གྱུར་ཏེ།་་ཟས་
འདོད་པ་ལ་ཟས། གོས་འདོད་པ་ལ་གོས། བཏུང་བ་འདོད་པ་ལ་བཏུང་བ།
གནས་མལ་འདོད་པ་ལ་གནས་མལ། ནད་པ་རྣམས་ལ་སྨན།་ ཡོ་བྱད་
འདོད་པ་རྣམས་ལ་ཡོ་བྱད་གང་ལ་གང་དགོས་སུ་གྱུར་པ་དང་གཞན་ཡང་་་་
ཡིད་བཞིན་གྱི་ནོར་བུ་དང་འདོད་དགུ་འབྱུང་བའི་གཏེར་ཆེན་དང་དཔག་
བསམ་གྱི་ཤིང་སོགས་སུ་གྱུར་ཏེ་གང་བསམ་པ་ཐམས་ཅད་ཡིད་བཞིན་་་་་
འགྲུབ་པ་ཆོས་སྒྲུབ་པའི་རྐྱེན་ལུས་རྟེན་ཕུན་སུམ་ཚོགས་པ་དང་ཕྱིའི་རྐྱེན་་་་་
དགེ་བའི་བཤེས་གཉེན་དང་གླེགས་བམ་སོགས་སུ་གྱུར་ཏེ་གནས་སྐབས་་་་་
དང་མཐར་ཐུག་གི་དོན་ཡིད་བཞིན་དུ་འགྲུབ་པ་དང་རང་གི་རྒྱུད་ལ་བྱམས་
སྙིང་རྗེ་ལྷག་བསམ་རྣམས་ཆེས་ཆེར་རྒྱས་ཏེ། འདས་པའི་དུས་ཀྱི་བྱང་ཆུབ་
སེམས་དཔའ་ཆེན་པོ་རྣམས་ཀྱིས་ལྷག་བསམ་སྙིང་སྟོབས་ཇི་ལྟར་བསྐྱེད་་་་་
པར་མཛད་པ་དང་། མ་འོངས་པའི་བྱང་ཆུབ་སེམས་དཔའ་སེམས་དཔོའི་
ཆེན་པོ་རྣམས་ཀྱིས་ཇི་ལྟར་བསྐྱེད་པ་དེ་དག་ཐམས་ཅད་ལས་ཀྱང་ཆེས་ཆེར་
ལྷག་བསམ་སྙིང་སྟོབས་ཆེན་པོ་སྐྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ་ཞེས་པ་སྟེ། །་ སྤྱིར་གཞི་དངོས་པོའི་གནས་ཚོད་ལ་དུས་གསུམ་གྱི་
སེམས་དཔའ་ཆེན་པོ་རྣམས་ལས་ཀྱང་ཆེས་ཆེར་ལྷག་པའི་ལྷག་བསམ་སྐྱེད་
561
———
—-



，
。
。
。
ཚུལ་མེད་ཀྱང་འདིར་དེ་ལྟར་གསུངས་པ་ནི་དེ་ལྟ་བུའི་སྙིང་སྟོབས་སྐྱེད་་་་་་
དགོས་པའི་དོན་ཡིན་ཏེ། ཉམས་ལེན་གྱི་སྐབས་སུ་སྙིང་སྟོབས་ཇི་ཙམ་རྒྱ་ཆེ་
ན་དེ་ཙམ་གྱིས་བློ་ལ་འགྱུར་བ་ཐོན་པ་རྒྱ་ཆེ་བས་སོ། བདག་བས་གཞན་
གཅེས་པའི་བྱང་ཆུབ་ཀྱི་སེམས་རིན་པོ་ཆེ་རླབས་ཆེན་བཅོས་མ་མ་ཡིན་པ་་་
ཤུགས་དྲག་པ་བསྐྱེད་པ་དང༌། དེའི་མཐུས་བྱང་ཆུབ་ཀྱི་སེམས་ཤུགས་དྲག་
སྐྱེས་པ་དེ་ཡི་མཐུ་ལ་བརྟེན་ནས་རྒྱལ་སྲས་ཀྱི་སྤྱོད་པ་རླབས་པོ་ཆེ་དཔག་་་་་
པར་དཀའ་བ་ཅི་འདྲ་ཞིག་ལ་ཞུམ་པ་མེད་པར་སློབ་ནུས་པ་དང་དེ་ལ་་་་་་
བརྟེན་ནས་སྤྱོད་པ་དེ་དག་མྱུར་དུ་རྫོགས་པར་བླ་མ་ལྷས་བྱིན་གྱིས་བརླབ་
ཏུ་གསོལ་ཞེས་གསོལ་བ་ཤུགས་དྲག་ཏུ་གདབ་བོ། །འདིར་ཉམས་ལེན་གྱི་
ཚན་པ་རེ་རེ་ལའང་རང་གི་བླ་མ་དང་ལྷག་པའི་ལྷར་གསོལ་བ་ཤུགས་དྲག་
ཏུ་གདབ་པ་སྟེ་བྱིན་རླབས་ཞུ་རེ་ཡོད་པ་ནི་བླ་མའི་རྣལ་འབྱོར་གཙོ་བོར་་་་་
བཟུང་ཞིང་བླ་མའི་རྣལ་འབྱོར་ལམ་གྱི་སྲོག་ཤིང་དུ་བྱེད་ཚུལ་ཀྱང་འདི་ཡིན།
བླ་མའི་རྣལ་འབྱོར་ལམ་གྱི་སྲོག་ཤིང་དུ་བྱེད་དགོས་པའི་རྒྱུ་མཚན་ནི་དེ་ལྟ་
བུའི་བློ་རྒྱུད་ལ་སྐྱེ་དགོས་ན་བླ་མའི་བྱིན་རླབས་རང་གི་སྙིང་ལ་ཞུགས་་་་་་་
དགོས་ལ། བྱིན་རླབས་དེ་མ་ཞུགས་པར་ལམ་གྱི་རྟོགས་པ་གང་ཡང་རྒྱུད་ལ་
སྐྱེ་མི་ནུས་ལ། དེ་ལས་གཞན་སྒྲིབ་པ་མ་སྦྱངས་པར་ཡང་ལམ་གྱི་རྟོགས་པ་
སྐྱེ་མི་ནུས་ཏེ། མཐུན་རྐྱེན་མ་ཚང་བར་འབྲས་བུ་འབྱུང་མི་ནུས་པ་དང་
འགལ་རྐྱེན་མ་སེལ་བར་ཡང་འབྲས་བུ་འབྱུང་མི་ནུས་པའི་ཕྱིར་ན་མཐུན་་་་་
རྐྱེན་ཚོགས་བསགས་པ་དང་འགལ་རྐྱེན་སྒྲིབ་པ་སྦྱོང་བ་གཉིས་ཀ་ཚང་་་་་་་་
562



དགོས་སོ། །
བྱམས་པའི་དམིགས་རྣམ་གྱི་སྒོ་ནས་གཏོང་སེམས་སྦྱོང་ཚུལ་དེ་ལྟར་་་་་
བྱས་ནས་སྙིང་རྗེའི་དམིགས་རྣམ་གྱི་སྒོ་ནས་གཞན་གྱི་སྡུག་བསྔལ་རང་ལ་་་་་
ལེན་པའི་དམིགས་རྣམ་བསྒོམ་པར་བྱ་སྟེ། སྤྱི་བོར་བླ་མ་ལྷ་སྒོམ་བཞིན་པའི་
ངང་ནས་འདི་ལྟར་བསམ་སྟེ། བློ་སྦྱོང་རྩ་ཚིག་ཏུ། ལེན་པའི་གོ་རིམ་རང་
ནས་བརྩམས། །ཞེས་འབྱུང་བ་ལྟར། གཞན་པའི་སྡིག་པ་དང་སྡུག་བསྔལ་
གཉིས་རང་སྟེང་དུ་ལེན་པ་ལ་མ་གོམས་པས་དེ་འདྲ་མི་ནུས་སོ་སྙམ་པའི་བློ་
བྱུང་ན་རེ་ཞིག་རང་ལ་མ་འོངས་པ་ན་འབྱུང་རྒྱུའི་སྡུག་བསྔལ་རྣམས་ད་་་་་་
ལྟར་གྱི་ལུས་འདིའི་སྟེང་དུ་ལེན་པའི་བསམ་པ་ལན་བརྒྱ་སྟོང་ཁྲི་འབུམ་མང་
བོར་སྦྱངས་ནས་དེ་ལ་གོམས་པའི་མྱོང་བ་ཐོན་ན། སེམས་ཅན་གཞན་
རྣམས་ཀྱི་སྡིག་པ་དང་སྡུག་བསྔལ་རྣམས་རང་གི་སྟེང་དུ་ལེན་པའི་བསམ་པ་
འབྱུང་བ་ཡིན་ནོ། །དེ་ཡང་བསམ་པ་སྦྱོང་ཚུལ་ནི་འདི་ལྟ་བུའི་ཉམས་ལེན་
རང་གི་རྒྱུད་ཐོག་ཏུ་བཀལ་ནས་ལག་ལེན་དུ་ཐེབས་པ་བྱས་ན། ད་གཟོད་
མྱོང་བ་ཐོན་ནས་ཤེས་རྒྱུ་ཞིག་ཡིན་ན་མ་གཏོགས། མྱོང་བ་མེད་པ་ཞིག་ལ་
ཉམས་ལེན་བྱ་ཚུལ་གང་བདེ་དང་ཇི་ལྟར་བྱས་ན་བཟང་ཚུལ་སོགས་ཀྱི་ཚིག་
ཙམ་གསུངས་ཡོད་པ་ལས། མྱོང་ཐོག་ནས་ངོ་འཕྲོད་ཐབས་མེད་ལ། སྤྱིར་
ཐེག་པ་ཆེན་པོའི་ཆོས་ཀྱི་སྙིང་བོ་འདི་ལྟ་བུ་སྟོན་པའི་སློབ་དཔོན་ཞིག་བྱེད་
དགོས་ན། ། གདམས་ངག་མྱོང་ཐོག་ནས་ངོ་སྤྲོད་ནུས་པ་ཞིག་ངེས་པར་
དགོས་པ་ཡིན་གསུངས་པ་ཡིན་ཡང་། ང་རང་ལྟ་བུ་ལ་མཚོན་ན། གདམས་
563



ངག་གི་ཚིག་ཙམ་འདོན་ཤེས་པ་ལས་གཞན་ཅི་ཡང་མེད་པ་ཡིན། དེ་ཡང་
མན་ངག་འདི་ཡོད་དེ། དེ་རིང་སྔ་དྲོའི་ཐུན་ལྟ་བུ་ལ་ཕྱི་དྲོ་འཐུང་རྒྱུའི་སྡུག་
བསྔལ་རྣམས་ལེན་ཅིང་། རིམ་གྱིས་ཟླ་བ་འདིའི་མ་འོངས་པ་ན་འབྱུང་རྒྱུའི་
སྡུག་བསྔལ་དང་སྡིག་པ་ལེན་པ། དེ་ནས་ལོ་འདི་དང་མ་ཤི་ཚུན་ཆད་དང་
ཚེ་རབས་ཕྱི་མ་ཕྱི་མར་རང་ལ་འབྱུང་རྒྱུའི་སྡུག་བསྔལ་དང་སྡིག་པ་རྣམས་
ད་ལྟའི་རྒྱུད་ཐོག་ཏུ་ལེན་པའི་མོས་པ་བྱེད། དེ་ནས་གཞན་གྱི་སྡུག་བསྔལ་
ལེན་པ་ལ་འཇུག་པར་བྱེད་ན། རང་ལ་མྱོང་བ་ཐོན་པའམ་རྟོགས་པ་སྐྱེ་བ་
ལ་དགོས་པ་ཆེན་པོ་འབྱུང་ངོ༌། } །
དེ་ཡང་གཞན་གྱི་སྡུག་བསྔལ་བླངས་ནས་མི་མངོན་པར་བྱེད་པའམ།
གཞན་ཞིག་ཏུ་སྦས་པའམ་རང་གི་ཕུང་བོ་དེ་ལས་ལོགས་སུ་གཞན་ཞིག་ཏུ་
འཇོག་པ་ལྟ་བུ་མིན་གྱི་རང་གི་སྙིང་གི་ནང་དུ་ལེན་པ་སྟེ། བློ་སྦྱོང་འདི་
ནི་དུག་སྨན་དུ་སྒྱུར་བའི་གདམས་པ་ཡིན་པས་གཞན་གྱི་སྡིག་པ་དང་སྡུག་་་་
བསྔལ་རང་གི་སྟེང་དུ་ལེན་པ་ནི་སྙིང་རྗེ་དང་ལྷག་བསམ་གྱིས་དམིགས་རྣམ་
ལ་རྩལ་སྦྱོང་བ་དང་རང་གི་རྒྱུད་ཀྱི་བདག་གཅེས་འཛིན་འདུལ་བའི་ཕྱིར་དུ་
ཡིན་པས་མ་རྒན་སེམས་ཅན་རྣམས་ཀྱི་རྒྱུ་ཀུན་འབྱུང་སྟེ་ཉོན་མོངས་པའི་་་
ཀུན་འབྱུང་དང་ལས་ཀྱི་ཀུན་འབྱུང་དང་དེའི་འབྲས་བུ་སྡུག་བསྔལ་ཐམས་
ཅད་བླངས་ཏེ་རང་གི་སྙིང་ནང་གི་གཅེས་འཛིན་གྱི་ཐོག་ཏུ་བབས་པས་་་་་་་
གཅེས་འཛིན་འགོང་བོ་སྐད་ཅིག་ཉིད་ལ་བརླག་པར་བསམ་པར་བྱ་སྟེ་དུག་
སྨན་དུ་སྒྱུར་བའི་གདམས་པ་ཞེས་པའི་རྒྱུ་ལ་གོ་དགོས་སོ། །ལེན་པ་སྒོམ་
564



ཚུལ་གྱི་རིམ་པ་ལྟར་སོང་ན་འདི་ལྟར། དང་བོ་རང་གི་ཚེ་འདིའི་མ་ནས་
བཟུང་མཐར་སེམས་ཅན་ཐམས་ཅད་ཀྱི་བར་དུ་རིམ་པར་ལེན་པར་བྱས་ན་
ལེན་པའི་མྱོང་བ་ཐོན་པ་ལ་དགོས་པ་ཤིན་ཏུ་ཆེ། ཡང་རེས་འགའ་དམྱལ་བ་
པ་རྣམེ། ་་་ནས་བཟུང་རིམ་གྱིས་ལེན་ཏེ། གཞན་གྱི་སྡིག་པ་དང་སྡུག་བསྔལ་
བདག་གི་སྟེང་ལ་ལེན་པར་སྒོམ་པ་འདི་སྙིང་རྗེའི་དམིགས་རྣམ་སྦྱོང་བ་ཡིན་
ཏེ། སེམས་ཅན་ཐམས་ཅད་སྡུག་བསྔལ་དང་འཕྲུལ་བར་འདོད་པའི་བློ་དེ་
སྙིང་རྗེའི་མཚན་ཉིད་ཡིན་པས། སྙིང་རྗེ་སྒོམ་པའི་ཚེ་སྡུག་བསྔལ་སྒོམ་ན་ཆེ་
རིམ་ནས་དམིགས་ཡུལ་དུ་བྱས་ཏེ་བསྒོམ་ན་དགོས་པ་ཆེ་བས་དེ་ལྟར་སྒོམ་
ཏེ་མཐར་སེམས་ཅན་ཐམས་ཅད་ལ་སྒོམ་པར་གསུངས་པས་སོ། །དེས་ན་
ཐོག་མར་དམྱལ་བ་པ་རྣམས་མདུན་དུ་མིག་གིས་དངོས་སུ་མཐོང་བ་ལྟར་དུ་
གསལ་བཏབ་སྟེ་འདི་ལ་མྱོང་བ་འདོན་པའི་སྐབས་སུ་དམ་པ་གོང་མ་རྣམས་
ལ་འདི་ལྟ་བུའི་ཕྱག་ལེན་ཡོད་པ་སྟེ། སྤོས་ཆུན་པོ་ཞིག་སྒྲོན་ཏེ་དེའི་མེ་རང་
གི་ལུས་ལ་བཙུགས་ནས་སྲེག་པ་དང་། དགུན་དུས་གྲང་ངར་ཤིན་ཏུ་ཆེ་
བའི་སྐབས་སུ་ཞབས་རྗེན་པར་ཕུད་དེ་སྒོ་ཕྱིའི་ཁ་བའི་ནང་དུ་བཞུགས་ནས་
གྲང་རེག་གི་སྡུག་བསྔལ་དངོས་སུ་མྱངས་ཏེ་བོགས་འདོན་པ་སོགས་ཀྱི་ཕྱག་
སྲོལ་ཡོད་ལ། ཚ་དམྱལ་བ་རྣམས་ལ་ལྕགས་བསྲེགས་ཀྱི་ས་གཞིར་མེས་སྲེག་
པ་དང་མཚོན་གྱིས་གཏུབས་པ་དང་ཟངས་ཞུས་པའི་ཁྲོ་ཆུ་ཁོལ་མ་ཁར་་་་་་་
ལུགས་པ་ལ་སོགས་ཚ་བའི་སྡུག་བསྔལ་ཇི་སྙེད་ཅིག་ཡོད་པ་རྣམས་དང༌།
གྲང་དམྱལ་བ་རྣམས་ལུས་འཁྱག་རོམ་གྱི་སྦུབས་སུ་ཚུད་པ་དང་གྲང་བས་་་་
565



ཉེན་ཏེ་ལུས་དུམ་བུ་སྟོང་དུ་གས་པ་སོགས་གྲང་བའི་སྡུག་བསྔལ་ཇི་སྙེད་་་་་
ཅིག་ཡོད་པ་རྣམས་བསམས་ཏེ་བཟོད་གླགས་མེད་པའི་སྙིང་རྗེ་བསྐྱེད་ནས།
བདག་གི་མ་རྒན་འདི་རྣམས་འདི་ལྟར་དུ་ཉམ་ཐག་པ་སྙིང་རེ་རྗེ། སྡུག་
བསྔལ་འདི་ཐམས་ཅད་བདག་གིས་བླངས་ལ་འདི་རྣམས་ད་ལྟ་ཉིད་སྡུག་
བསྔལ་ལས་ཐར་པར་བྱའོ་སྙམ་པའི་སྙིང་རྗེ་དང་ད་ལྟ་ཉིད་དུ་སྡུག་བསྔལ་་་
ལས་ཐར་པ་བདག་གིས་བྱའོ་སྙམ་པའི་ཁུར་ཁྱེར་གྱི་ལྷག་བསམ་སྟེ་སྙིང་རྗེ་་་
ལས་ཀྱང་ཆེས་ལྷག་པའི་བསམ་པ་འདི་ནི་སྙིང་རྗེ་དང་བྱམས་པ་གཉིས་་་་་
ཚོགས་ཅན་ཡིན་པས་འདི་ལྟ་བུའི་བསམ་པ་ཤུགས་དྲག་པོས་དམྱལ་བའི་་་་་
གནས་ཀྱི་སྡུག་བསྔལ་ཐམས་ཅད་རང་གི་ཕུང་བོའི་སྟེང་དུ་བླངས་པས།
དམྱལ་བ་པ་དེ་དག་ཐམས་ཅད་སྡུག་བསྔལ་དང་བྲལ། ཉོན་མོངས་པ་
ཐམས་ཅད་ཞི། ལུས་གནས་འགྱུར་མཚན་དཔེས་བརྒྱན་པའི་ལུས་སུ་གྱུར།
སེམས་ཆོས་ཀྱི་སྐུར་གྱུར་པར་བསམས་ཤིང་དེ་ལྟར་གྱུར་ན་དགའ་བའི་་་་་་་
འདུན་པ་དྲག་པོ་བྱ་བ་སྟེ་དགའ་བ་བསྒོམ་པར་བྱའོ། །དེ་བཞིན་དུ་ཡི་དྭགས།
དུད་འགྲོ། ལྷ་མ་ཡིན། མི་ཡི་འགྲོ་བ་པ། འདོད་ལྷ་རིགས་དྲུག གཟུགས་
གཟུགས་མེད་ཀྱི་ལྷ་རྣམས་ལ་སོ་སོའི་སྡུག་བསྔལ་ཇི་ལྟར་ཡོད་པ་རྣམས་་་་་་
བསམས་ལ། སྡུག་བསྔལ་དེ་དང་དེ་ལས་མྱུར་དུ་གྲོལ་ན་ཅི་མ་རུང་སྙམ་པ་
དང༌། སྡུག་བསྔལ་དེ་དང་དེ་དག་ཐམས་ཅད་བདག་གི་ཕུང་བོ་འདིའི་
སྟེང་དུ་བླངས་ནས་དེ་དག་མྱུར་དུ་ཐར་པར་བྱའོ་སྙམ་དུ་སྙིང་རྗེ་དང་ལྷག་
བསམ་ཤུགས་དྲག་ཏུ་བསྐྱེད་ནས་དེ་དག་གི་སྡུག་བསྔལ་རྣམས་རང་ལ་་་་་་
566



བླངས་པས་དེ་དག་སྡུག་བསྔལ་ཐམས་ཅད་དང་བྲལ་ནས་སངས་རྒྱས་པར་
བསམས་ཤིང་། དེ་ལྟར་གྱུར་ན་དགའ་བའི་འདུན་པ་དྲག་པོ་བྱ། དེ་ནས་
ཉན་རང་རྣམས་ཀྱི་སྐུ་ལུས་ལ་ཡོད་པའི་ནད་དང་རྒ་བའི་སྡུག་བསྔལ་ལ་་་་་་
སོགས་པ་རྣམས་དང་ཐུགས་རྒྱུད་ཀྱི་གནས་ངན་ལེན་དང་ཉོན་མོངས་པའི་
བག་ཆགས་ཏེ་ཤེས་བྱའི་སྒྲིབ་པ་ཐམས་ཅད་རང་ལ་བླངས་པས་དེ་དག་གི་
སྐུ་ལུས་སྐད་ཅིག་ལ་གནས་འགྱུར་ནས་གཟུགས་ཀྱི་སྐུ་དང་ཐུགས་ཆོས་ཀྱི་་་་
སྐུར་གྱུར་ནས་སངས་རྒྱས་པར་བསམ། དེ་ནས་བྱང་ཆུབ་སེམས་དཔའ་
རྣམས་ཀྱི་ཐུགས་རྒྱུད་ལ་ཡོད་པའི་ཤེས་སྒྲིབ་ཕྲ་མོ་སྟེ་བྱང་སེམས་ས་བརྒྱུད་
པ་བ། དགུ་བ། བཅུ་བ་སྟེ་ཁྱད་པར་བྱང་སེམས་ས་བཅུ་བ་པའི་རྒྱུད་ཀྱི་ཤེས་
སྒྲིབ་ནི་ཤེས་སྒྲིབ་ཕྲ་མོ་ཡིན་ནོ། །ས་བཅུ་བ་པ་དེ་ལའང་བཅུ་བ་ཐོང་མ་ཐག་
པ་དང༌། སྐྱེ་བ་གཅིག་ཐོགས་པ། སྲིད་པ་ཐ་མ་དང་གསུམ་ཡོད་པའི་རྒྱུད་ཀྱི་
ཤེས་སྒྲིབ་ནི་ཤེས་སྒྲིབ་ཆུང་ཕྲ་ཡིན་པས། དེའི་ཚུན་ཆད་རང་གི་རྒྱུད་
ལ་བླངས་ནས་སེམས་དཔའ་ཆེན་པོ་དེ་རྣམས་སྐད་ཅིག་ལ་སངས་རྒྱས་པར་
བསམ། དེ་ནས་སྣོད་ཀྱི་འཇིག་རྟེན་དག་གྲོག་དང་གཡང་ས་ལ་སོགས་པ་
ལས་དབང་གིས་བྱུང་བའི་སྐྱོན་ཐམས་ཅད་རང་གི་ཕུང་བོ་འདིའི་སྟེང་དུ་་་་
བླངས་པས་སྣོད་ཀྱི་ཉེས་སྐྱོན་ཐམས་ཅད་དག་ནས་དག་པའི་ཞིང་ལྟ་བུར་་་་
གྱུར་པར་བསམ་མོ། །དེ་ལྟར་གཏོང་བ་དང་ལེན་པ་གཉིས་པོ་སྤེལ་ཞིང་
བསྒོམས་པས་ཅུང་ཟད་གོམས་པར་གྱུར་ན་འབྱོངས་སྐྱེན་པ་སྟེ་དང་བོ་་་་་་་
གཏོང་བ་བསྒོམས་ནས་དེ་ལ་གོམས་ཤིང་བྱང་བ་ན། དེ་ནས་ལེན་པ་སྒོམ་སྟེ་
567



དེ་ལ་གོམས་པ་བྱང་ན། སྤེལ་མ་བྱས་ནས་སྦྱངས་པ་སྟེ་དཔེར་ན་སྔ་དྲོ་
གཏོང་བ་སྒོམ་ན། ཕྱི་དོ་ལེན་པ་བསྒོམ། ཡང་ན་དེ་རིང་གཏོང་བ་སྒོམ་ན་
སང་ཉིན་ལེན་པ་བསྒོམ་ནས་སྤེལ་མ་བྱ་དགོས་སོ། །དེ་ལྟར་སྤེལ་མ་བྱས་
པའི་དགོས་པ་ནི་ག ཏོང་བ་ཤུགས་དྲག་དང་ལེན་པ་ཤུགས་དྲག་འབྱུང་བ་ལ་
ནུས་པ་ཆེན་པོ་འདོན་པའི་ཕྱིར་རོ། །འདིའི་སྐབས་ཀྱི་སྒོམ་པ་དེ་ཡང་སྒོམ་
བྱང་ཆུབ་པ་མིན་པར་ཅུང་ཟད་གོམས་པར་གྱུར་པ་སྟེ་མྱོང་བ་ཅུང་ཟད་་་་་
ཐོན་པ་ན་འབྱོངས་སྐྱེན་པ་སྟེ་གཏོང་ལེན་གྱི་བློ་མཚན་ཉིད་པ་ཤུགས་དྲག་
པོ་ཞིག་མྱུར་དུ་འབྱུང་བའི་ཕྱིར་ཏེ། འབྱོངས་ཞེས་པ་ནི་བློ་ལ་གོམས་པ་
ཡོང ས་ ་ུ་རྫོགས་པའམ་བྱང་ཆུབ་པའི་དོན་དང་སྐྱེན་ནི་ཤིན་ཏུ་མྱུར་བའི་་་་
དོན་ནོ། །
དེ་གཉིས་རླུང་ལ་བསྐྱོན་པར་བྱ། །ཞེས་གསུངས་ཏེ་རང་གི་ལུས་ཀྱི་
དབུགས་རླུང་སྣ་བུག་གཡས་གཡོན་ནས་ཕྱིར་གཏོང་བ་དང་ནང་དུ་རྔུབ་པ་
འགྲོ་འོང་དང་བསྟུན་ནས་གཏོང་ལེན་བསྒོམ་པར་བྱའོ། །དེའི་ཚུལ་ནི་རང་
གི་ཚེ་འདིའི་མ་དེ་ཉིད་མདུན་དུ་གསལ་བར་དམིགས་ནས་མ་དེ་ཉིད་ལས་
ཉོན་གྱིས་རང་དབང་མེད་པར་བཅིངས་ཤིང་སྡུག་བསྔལ་གྱིས་ཉམ་ཐག་་་་་་
པའི་སྣང་ཚུལ་རྣམས་གསལ་བཏབ་ལ་སྙིང་རྗེ་ཤུགས་དྲག་ཏུ་བསྐྱེད་ནས་མ་
རྒན་འདི་དག་སྡུག་བསྔལ་གྱི་རྒྱུ་མི་དགེ་བ་ལས་བསྒྲལ། བདེ་བའི་རྒྱུ་དགེ་བ་
དང་བཅས་པ་ལ་ད་ལྟ་ཉིད་དུ་འགོད་པར་བྱའོ་སྙམ་དུ་བསམ་ལ། རང་གི་
སྣ་བུག་གཡས་པ་ནས་རླུང་ཤུགས་དྲག་པོས་སངས་ཀྱིས་བུས་པ་དང་མཉམ་
568



དུ་རང་རྒྱུད་ཀྱི་བདེ་དགེ་ཐམས་ཅད་འོད་དཀར་བོའི་རྣམ་པར་སོང་བ་མ་་་
དེའི་སྣ་བུག་གཡོན་པ་ནས་ཞུགས་པས་བདེ་བ་ཁྱད་པར་ཅན་དང་ལྡན་པར་
བྱས་སོང་སྙམ་དུ་བསྒོམ། རླུང་ཚུར་རྔུབ་པ་དང་མཉམ་དུ་མ་དེའི་རྒྱུད་ཀྱི་
སྡིག་སྒྲིབ་ཐམས་ཅད་དེའི་སྣ་བུག་གཡས་ནས་རླུང་གིས་དྲངས་ཏེ་སྐྲ་གྲིས་སྐྲ་
བཞར་བའམ་སྐྱི་གྲིས་གོ་བ་བཞར་བ་བཞིན་དུ་ནག་ཕུང་ཕུང་བྱུང་ནས་རང་
གི་སྣ་བུག་གཡོན་པ་ནས་ཞུགས་ཏེ་སྙིང་གི་ནང་དུ་ང་ང་སྙམ་པའི་གཅེས་་་་་
འཛིན་ཏེ་ང་རང་བཞིན་གྱིས་གྲུབ་པར་འཛིན་པའི་བློའི་ཐོག་ཏུ་ཐིམ་པས་་་་
གཅེས་འཛིན་མར་མེ་གཟིམ་པ་ལྟར་ཐིབ་གྱིས་བརླགས་པར་བསམས། དེ་
ལྟར་ཉི་མ་རེ་རེ་ལ་ཐུན་བཞིའམ་དྲུག་ཏུ་བཅད་དེ་ཐུན་རེ་རེར་མ་ལ་གཏོང་
ལེན་ཉེར་གཅིག་ཙམ་མམ་བརྒྱ་ཙམ་མམ། དེ་ལས་ཇེ་མང་དུ་བཏང་སྟེ་གང་
འགྲུབ་བྱ། དེ་ནས་ཚེ་འདིའི་ཕ་དང་ཉེ་དུ་གཞན་རྣམས་དང་བར་མ་རྣམས་
དང་། དགྲ་རྣམས་དང༌། རིགས་དྲུག་གི་སེམས་ཅན་རྣམས་ལ་སྙིང་རྗེ་
ཤུགས་དྲག་ཏུ་བསྐྱེད་ལ། མ་རྒན་སེམས་ཅན་འདི་ཐམས་ཅད་སྡུག་
བསྔལ་རྒྱུ་དང་བཅས་ལས་བསྒྲལ་ལ་བདེ་བ་རྒྱུ་དང་བཅས་པ་ལ་ད་ལྟ་ཉིད་
དུ་འགོད་པར་བྱའོ་སྙམ་དུ་བསམས་ལ་སྔར་ལྟར་གཏོང་ལེན་ཤུགས་དྲག་ཏུ་
སྒོམ། ཡང་རེ་འགའ་རང་གི་སྣ་བུག་གཡས་པ་ནས་རླུང་མཁྲིས་པའི་འོད་
དཀར་བོའི་རྣམ་པ་ཅན་གྱི་བདེ་དགེ་སེམས་ཅན་གྱི་གྲངས་དང་མཉམ་པར་
སྤྲོས་པ་དང་བདེ་བས་ཚིམ། རླུང་ཚུར་རྔུབ་པ་དང་མཉམ་དུ་སེམས་ཅན་
ཐམས་ཅད་ཀྱི་རྒྱུད་ཀྱི་རྒྱུ་དུས་ཀྱི་སྡིག་པ་དང་འབྲས་དུས་ཀྱི་སྡུག་བསྔལ་་་་་
569



ཐམས་ཅད་སེམས་ཅན་རྣམས་ཀྱི་སྣ་བུག་གཡས་པ་ནས་བྱུང༌། རང་གི་སྣ་
བུག་གཡོན་པ་ནས་ཞུགས། སྙིང་ནང་གི་གཅེས་འཛིན་གྱི་ཐོག་ཏུ་ཐིམ་པས་
གཅེས་འཛིན་བརླགས་པར་བསམས། ཡང་རེ་འགའ་རང་རྒྱུད་ཀྱི་སྐྱེས་
བུ་ཆུང་ངུའི་རྟོགས་པ་རྣམས་གསལ་བཏབ་ལ་མ་རྒན་སེམས་ཅན་རྣམས་ལ་
ཕར་བཏང་། སེམས་ཅན་རྣམས་ཀྱི་རྒྱུད་ལ་ཡོད་པའི་རྟག་འཛིན་དང་
མི་དགེ་བ་བཅུའི་འབྲས་བུ་དང་བཅས་པ་སོགས་ཚུར་བླངས་ནས་ཡང་ཡང་
རང་གི་སྙིང་ནང་གི་བདག་གཅེས་འཛིན་ནམ་ངར་འཛིན་གྱི་སྟེང་དུ་ཐིམ་་་་
ནས་གཅེས་འཛིན་གཏན་མེད་དུ་གྱུར་སོང་སྙམ་པའི་མོས་པ་འཛིན། དཔེར་
ན་མི་ཞིག་གིས་རང་གིས་དགྲ་བསད་པ་ལྟ་བུའི་བསམ་པ་དང་སྤྱང་ཀི་ལ་་་་
མཚོན་ཆས་སྣུན་ནས་བསད་པ་ལྟ་བུར་བསམ་རྒྱུ་མིན་པས། དཔེར་ན། མུན་
ཁོང་དུ་སྒྲོན་མེ་བཏེགས་པ་བཞིན་དུ་མུན་པ་གཏན་མེད་དུ་གྱུར་སོང་སྙམ་
པ་བཞིན་དུ་བསམ་པ་ལྟ་བུའོ། །སྐྱེས་བུ་ཆུང་ངུའི་རྟོགས་པ་ནི། འཆི་བ་མི་
རྟག་པ་བསམ་པ་དང་། ལས་འབྲས་བསམ་པ་སྟེ་ལས་འབྲས་ཀྱི་ནང་དུ་དགེ་
བ་བཅུ་དང་མི་དགེ་བ་བཅུ་མཐའ་དག་ཚང་མེད་པ་ཡང་འདིའི་སྐབས་ཀྱི་་་
རྟག་འཛིན་ནི་གཞི་གྲུབ་ཚད་ཀྱི་ཆོས་ཐམས་ཅད་རྟག་པར་འཛིན་པ་སྟེ་བུམ་
པ་རྟག་པར་འཛིན་པའི་བློ་དང་ཀ་བ་རྟག་པར་འཛིན་པའི་བློ་དེ་ལྟ་བུ་ཞིག་
མི་སྒོམ་པར་གཙོ་བོ་རང་གི་ཚེ་རྟག་པར་འཛིན་པ་སྟེ་བདག་ད་རུང་མི་འཆི་
སྙམ་པའི་བློ་དེ་ལ་གོ་དགོས་པའོ། །བུམ་པ་དང་ཀ་བ་ལྟ་བུ་རྟག་འཛིན་དེས་
གནོད་འཚེ་ཆེན་པོ་གཏོང་མི་ནུས་ལ། བུམ་པ་མི་རྟག་པ་དང་ཀ་བ་མི་རྟག་
570



པར་རྟོགས་པའི་བློ་དེས་ཕན་ཆེན་པོ་ཡང་འབྱུང་མི་ཐུབ་པ་ཡིན་ནོ། །སྐྱེས་
བུ་འབྲིང་གི་རྟོགས་པ་ནི་ངེས་འབྱུང་སྟེ་ངེས་འབྱུང་གིས་ཀུན་ནས་བསླངས་
པའི་བསླབ་པ་གསུམ་གྱི་ཉམས་ལེན་དེ་ཡིན་པས་དེ་རྣམས་གསལ་བཏབ་་་་་་
ནས་ངོས་ཟིན་པར་བྱས་པ་དང་དེ་དག་གི་ལྡོག་ཕྱོགས་གང་མ་ཡིན་པ་་་་་་་
གསལ་བོར་ངོས་ཟིན་པར་བྱས་ལ་འཁོར་བ་ལས་ཐར་འདོད་ཀྱི་ངེས་འབྱུང་
དང་ལམ་བསླབ་པ་གསུམ་སོགས་མ་རྒན་སེམས་ཅན་ཐམས་ཅད་ལ་ཕར་་་་
བ ཏང་། མ་རྒན་སེམས་ཅན་རྣམས་ཀྱི་རྒྱུད་ལ་ཡོད་པའི་ལས་ཉོན་འབྲས་བུ་
དང་བཅས་པ་སོགས་ཚུར་བླངས་པས་སོ། །སྐྱེས་བུ་ཆུང་འབྲིང་ཆེ་གསུམ་གྱི་
ཁྱད་པར་ནི་རང་གཅེས་འཛིན་གྱིས་བཅིངས་མ་བཅིངས་དང་ཟིན་མ་ཟིན་
དང་གཞན་གཅེས་འཛིན་གྱིས་བཅིངས་མ་བཅིངས་ཏེ་ཟིན་མ་ཟིན་གྱི་་་་་
ནས་འཇོག་དགོས་པ་ཡིན། སྐྱེས་བུ་ཆེན་པོའི་བསམ་པ་སྟེ་བྱམས་སྙིང་རྗེ་
བྱང་ཆུབ་ཀྱི་སེམས་དང་སྤྱོད་པ་ཕར་ཕྱིན་དྲུག་དང་བསྡུ་བའི་དངོས་པོ་བཞི་
རྣམས་གསལ་བཏབ་སྟེ་ངེས་པར་བྱོས་ལ་མ་རྒན་སེམས་ཅན་ཐམས་ཅད་་་་་
དང་ཉན་རང་རྣམས་ལ་བཏང་བས། དེ་དག་གི་རྒྱུད་ལ་བསམ་པ་སེམས་
བསྐྱེད་དང་སྤྱོད་པ་ཕྱིན་དྲུག་སྐྱེས་པར་མོས། མ་རྒན་སེམས་ཅན་རྣམས་
དང་ཉན་རང་རྣམས་ཀྱི་རྒྱུད་ལ་ཡོད་པའི་ཉོན་སྒྲིབ་དང་ཤེས་སྒྲིབ་རང་དོན་
ཡིད་བྱེད་ཀྱི་བསམ་པ་རྣམས་ཚུར་བླངས་པས་དེ་དག་ཐམས་ཅད་ཐེག་པ་་་་
ཆེན་པོའི་ལམ་དུ་ཚུད་ཅིང་སྒྲིབ་གཉིས་བྱང་ནས་སངས་རྒྱས་ཀྱི་གོ་འཕང་་་་
ཐོན་ཟིན་པའི་མོས་པ་བྱ། ཡང་ ་རེ་འགའ་ཚོགས་ལམ་ནས་བཟུང་ས་བཅུའི་
57 1



ཐ་མ་ཤེས་སྒྲིབ་ཆུང་ཕྲའི་གཉེན་པོ་དང་བོ་རྡོ་རྗེ་ལྟ་བུའི་ཏིང་ངེ་འཛིན་གྱི་་་་
བར་རྣམས་རིམ་བཞིན་སོ་སོའི་མངོན་རྟོགས་བློ་ཡུལ་དུ་གསལ་བཏབ་ནས་
མཁའ་ཁྱབ་ཀྱི་མ་རྒན་སེམས་ཅན་ཐམས་ཅད་ལ་རིམ་བཞིན་བཏང་བས། །
ལམ་དེ་དང་དེ་དག་སེམས་ཅན་སོ་སོའི་རྒྱུད་ལ་རིམ་གྱིས་སྐྱེས་པའི་མོས་པ་
དང་མ་རྒན་སེམས་ཅན་རྣམས་ཀྱི་རྒྱུ་དུས་ཀྱི་སྡིག་པ་དང་འབྲས་དུས་ཀྱི་་་་་
སྡུག་བསྔལ་ཐམས་ཅད་དང་།- ཁྱད་པར་ལམ་ལ་ཞུགས་པ་རྣམས་ཀྱི་ལམ་
སོ་སོའི་ངོ་སྐལ་གྱི་སྤང་བྱ་རྣམས་ངོས་ཟིན་པར་བྱས་ཏེ་དེ་དག་སྤོང་བྱེད་ཀྱི་
གཉེན་པོ་དང་དེ་སྤངས་པའི་སྤངས་པ་སོགས་ཚུར་བླངས་ཏེ། དེ་དག་སྐད་
ཅིག་ལ་ལམ་གོང་མ་གོང་མར་འཕོས་པའི་མོས་པ་བྱ་ཞིང་། ཐ་ན་ས་བཅུའི་
མཐའ་མ་ལ་གནས་པའི་སྲིད་པ་ཐ་མའི་སེམས་དཔའ་ཆེན་པོ་རྣམས་ཀྱི་་་་་་
ཐུགས་རྒྱུད་ལ་ཡོད་པའི་གཉིས་སྣང་ཕྲ་མོ་ཚུན་ཆད་ཚུར་བླངས་ཏེ་སེམས་་་་
དཔའ་ཆེན་པོ་དེ་དག་མྱུར་བར་སངས་རྒྱས་པའི་མོས་པ་བྱ། ཡང་རང་གི་
ལོངས་སྤྱོད་དགེ་རྩ་ཐམས་ཅད་མཆོད་པའི་སྤྲིན་ཆེན་པོར་མོས་ནས་མ་རྒན་
སེམས་ཅན་ཐམས་ཅད་ཀྱི་དོན་དུ་ཕྱོགས་བཅུའི་ཞིང་རབ་འབྱམས་མུ་མེད་
ན་བཞུགས་པའི་བླ་མ་རྒྱལ་བ་སྲས་དང་བཅས་པ་ཐམས་ཅད་ལ་མཆོད་པའི་
སྤྲིན་གྱི་རྒྱ་མཚོ་ནམ་མཁའ་གང་བས་མཆོད་དེ་དགྱེས་པར་བྱ། དེའི་དགེ་རྩ་
དེ་མ་རྒན་སེམས་ཅན་ཐམས་ཅད་ལ་བྱིན་པས་མ་རྒན་སེམས་ཅན་ཐམས་་་་
ཅད་མྱུར་དུ་ཚོགས་རྫོགས་ནས་སངས་རྒྱས་པའི་མོས་པ་བྱའོ། །སྤྱིར་འགྲོ་
རིམ་ལྟར་ན། བྱང་ཆུབ་ལམ་རིམ་ཆེན་མོ་སོགས་སྒྲུབ་པ་བོ་སོ་སོས་རང་རང་
572



གི་ལམ་རིམ་ལ་སྔོན་དུ་ཐོས་བསམ་བྱས་ནས་དེའི་རྗེས་སུ་བདག་གཞན་་་་་་་
མཉམ་བརྗེའི་མན་ངག་འདི་ལ་ཐོས་བསམ་བྱ། རྒྱུ་མཚན་ནི་འདིའི་གོང་དུ་
སོང་མ་ཐག་པ་ལྟར། སྐྱེས་བུ་ཆུང་ངུའི་རྟོགས་པ་རྣམས་གསལ་བཏབ། དེ་
ནས་སྐྱེས་བུ་ཆེན་པོའི་རྟོགས་པ་རྣམས་གསལ་བཏབ་ཅེས་གསུངས་པ་ལྟར།
འདིར་རྟོགས་པ་གསལ་འདེབས་པ་དང་སྐབས་སོ་སོའི་རྟོགས་པའི་ལྡོག་་་་
ཕྱོགས་ངོས་འཛིན་པ་དང་། སོ་སོར་ངོས་ཟིན་པར་གྱུར་ན། ད་གཟོད་
བསྒོམ་དགོས། སྤྱིར་བྱང་ཆུབ་ལམ་རིམ་ཆེན་མོའི་སྐབས་སུ་སྒོམ་མི་དགོས་
པའི་དོན་མ་ཡིན་ཡང་། ལམ་རིམ་ཆེན་མོ་ཐོས་བསམ་སྒོམ་པ་གསུམ་ག་ཚང་
ལ། བློ་སྦྱོང་གི་སྐབས་འདི་ནི་ཕལ་ཆེར་སྒོམ་པ་ཁོ་ན་སྟེ་དཔྱད་སྒོམ་དང་
འཇོག་སྒོམ་བྱ་བའི་དོན་ཤ་སྟག་ཡིན་པས། འདི་ལ་ལམ་གྱི་རིམ་པ་ཆ་ཚང་
བའི་དོན་ལ་ཐོས་བསམ་སྔོན་དུ་འགྲོ་དགོས་པ་ཡིན་ནོ། །སེམས་དཔའ་ཆེན་
པོ་ཞེས་པ་ནི་ཐེག་ཆེན་འཕགས་པ་ལ་གོ་དགོས། བྱང་ཆུབ་སེམས་དཔའ་
ཞེས་པ་ནི་ཐེག་ཆེན་སོ་སྐྱེ་དང་ཐེག་ཆེན་འཕགས་པ་ལ་གོ་དགོས་པ་དང་། །
ས་ལ་གནས་པ་ནི་སེམས་དཔའ་ཆེན་པོ་དང་ས་བདུན་པ་མན་ཆད་ཀྱི་བྱང་
སེམས་འཕགས་པ་རྣམས་ནི་ ས་ལ་གནས་པའི་སེམས་དཔའ་ཆེན་པོ་རྣམས་
ལས་སྤངས་རྟོགས་དམའ་བ་ཡིན་པས་སེམས་དཔའ་ཆེན་པོ་ཞེས་མི་བརྗོད་
དོ། །ཡང་རང་གི་ལུས་ལོངས་སྤྱོད་དགེ་རྩ་ཐམས་ཅད་མཆོད་པའི་སྤྲིན་ཆེན་
པོ་སྟེ་མཆོད་པའི་དངོས་པོ་ཚད་མེད་ཅིང་ཟད་མཐའ་མེད་པར་མོས་ནས་མ་
རྒན་སེམས་ཅན་ཐམས་ཅད་ཀྱི་དོན་དུ་ཕྱོགས་བཅུའི་ཞིང་རབ་འབྱམས་མུ་
573



ར,
ར།
མེད་པ་ན་བཞུགས་པའི་བླ་མ་རྒྱལ་བ་སྲས་དང་བཅས་པ་ཐམས་ཅད་ ༌་༌་༌་་་་
མཆོད་པའི་སྤྲིན་གྱི་རྒྱ་མཚོ་ནམ་མཁའ་གང་བས་མཆོད་དེ་དགྱེས་པར་བྱས།
མཆོད་པའི་དགེ་རྩ་དེ་མ་རྒན་སེམས་ཅན་ཐམས་ཅད་ལ་བྱིན་པས་མ་རྒན་་་་
སེམས་ཅན་ཐམས་ཅད་མྱུར་དུ་ཚོགས་རྫོགས་ཏེ་སངས་རྒྱས་པའི་མོས་པ་་་་
བྱའོ། །དེ་ལྟར་རླུང་གི་འགྲོ་འོང་ལ་བསྐྱོན་ནས་དམིགས་པ་སྦྱོང་བ་སྟེ།
དམིགས་པ་རེ་རེ་དང་རླུང་གི་རྒྱུ་བ་རེ་རེ་རྣམས་མཉམ་པ་ཉིད་དུ་སོང་ཞིང་
དེས་ན་རྗེ་བཙུན་བླ་མ་ཐུགས་རྗེ་ཅན། །མར་གྱུར་འགྲོ་བའི་སྡིག་སྒྲིབ་སྡུག་
བསྔལ་ཀུན། །མ་ལུས་ད་ལྟ་བདག་ལ་སྨིན་པ་དང༌། །བདག་གི་བདེ་དགེ་
གཞན་ལ་བཏང་བ་ཡིས། །འགྲོ་ཀུན་བདེ་དང་ལྡན་པར་བྱིན་གྱིས་རློབས། །
ཞེས་གཏོང་ལེན་དེ་ལྟར་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་
གསོལ་བ་ཤུགས་དྲག་ཏུ་གདབ་བོ། །འདི་ལྟ་བུའི་བསམ་པ་རང་རྒྱུད་ལ་སྐྱེ་
དགོས་ན་གཙོ་བོ་བླ་མ་དང་ལྷག་པའི་ལྷའི་བྱིན་རླབས་ལ་བརྟེན་ནས་རང་་་་
གིས་དམིགས་རྣམ་སྐྱོང་བ་དང༌། བླ་མ་ལྷའི་བྱིན་རླབས་ཞུ་བ། དེ་ནས་
ཚོགས་བསགས་སྒྲིབ་སྦྱོང་ལ་བརྩོན་པ་རྣམས་ཚང་ན་སྐྱེ་ལ། དེ་ལས་ལྡོག་སྟེ་
བླ་མ་ལྷའི་བྱིན་རླབས་མ་ཞུགས་པ་དང་ཚོགས་བསགས་སྒྲིབ་སྦྱོང་གིས་རྒྱབ་
འ ཁྱོགས་པར་མ་བྱས་ན་དམིགས་རྣམ་ཅི་ཙམ་བསྐྱངས་ནའང་མྱོང་བ་ཐོན་
དཀའ་བར་གསུངས་ཏེ། བྱང་ཆུབ་ལ རྩ་རི་ མ་ལས་ར་ ཐུན་རྐྱེན་ཚོགས་
བསགས་པ་དང་། འགལ་རྐྱེན་སྒྲིབ་པ་སྦྱོང་བ ན་རྩིག་བྱེད་རྐྱེན་མེད་
པར་ཉམས་ལེན་གྱི་རྒྱུ་དམིགས་རྣམ་སྐྱོང་བ་ཙལ ་༌་ འབད་ག༌ ་ ལམ་ཤིན་ཏུ་
57..



སྐྱེ་དཀའ། ཞེས་གསུངས་པའི་ཕྱིར་རོ། །དེ་ལ་འདི་སྙམ་དུ་རང་གི་ལུས་
ལོངས་སྤྱོད་རྣམས་གཞན་ལ་གཏོང་བ་དང་གཞན་གྱི་སྡུག་བསྔལ་བདག་ལ་
ལེན་པའི་བློ་སྦྱོང་ནི་དངོས་སུ་གང་ཡང་བཏང་བ་དང་ལེན་པ་མེད་པའི་་་་་
བསམ་པ་དེ་ལྟར་སྦྱོང་ན་དགོས་པ་ཆུང་ངོ་སྙམ་ན། དེ་ནི་ཐེག་པ་ཆེན་པོའི་
ལམ་གྱི་གནད་མ་གོ་བའི་འཁྲུལ་བ་ཆེན་པོ་ཡིན་ཏེ། དབུ་མ་འཇུག་པ་ལས།
སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་འཇིག་རྟེན་ཤིན་
ཏུ་སྣ་ཚོགས་འགོད། །ཞེས་དང་། རྒྱལ་བས་སེམས་ཅན་འཇིག་རྟེན་བྱེད་
པོར་གསུངས། །ཞེས་གསུངས་པ་ལྟར། ཁམས་གསུམ་གྱི་སྣོད་བཅུད་
དང་དེའི་བདེ་སྡུག་ཐམས་ཅད་སེམས་ཀྱིས་བྱས་པ་ཡིན་པ་དང་ཐར་པ་དང་
ཐམས་ཅད་མཁྱེན་པའི་ལམ་འབྲས་བུ་དང་བཅས་པ་ཐམས་ཅད་ཀྱང་་་་་་་་
སེམས་ཀྱི་འཕྲུལ་ཁོ་ན་ལས་བྱུང་བར་གསུངས་ལ། དམྱལ་བ་ཚ་གྲང་
གི་གནས་དང་དེར་སྐྱེས་པའི་སེམས་ཅན་རྣམས་ཀྱི་སྡུག་བསྔལ་འབྱུང་བའི་
རྐྱེན་མའི་ལུས་ཕུང་བོ་དང༌། དམྱལ་སྲུང་འཇིགས་སུ་རུང་བ་མང་བོ་དང་
གནོད་པ་ཡ་ང་བ་ཚད་མེད་པ་དེ་དག་ཐམས་ཅད་གནས་དེར་སྐྱེས་པའི་་་་་
སེམས་ཅན་རྣམས་ཀྱི་སྡིག་སེམས་ལ་བརྟེན་རས་བྱུང་བ་ཡིན་གྱི་གཞན་དུ་དེ་
དག་བཟོ་བ་བོ་སུ་ཡང་མེད་དོ། །དེ་བཞིན་དུ་བདེ་འགྲོའི་གནས་སུ་ལུས་
ལོངས་སྤྱོད་བདེ་བའི་རྐྱེན་ཇི་སྙེད་ཅིག་ཡོད་པ་ཐམས་ཅད་ཀྱང་དེར་སྐྱེས་པ་
དང་སྐྱེ་བར་འགྱུར་བའི་སེམས་ཅན་རྣམས་ཀྱི་དགེ་སེམས་ཀྱི་མཐུ་ལས་བྱུང་
བ་ཡིན་གྱི་གཞན་དུ་དེ་དག་བཟོ་བ་བོ་སུ་ཡང་མེད་དོ། །སྤྱོད་པ་ཕྱིན་དྲུག་
575



སོགས་ས་ལམ་ཐམས་ཅད་ཀུན་སློང་གི་བསམ་པའི་འཕྲུལ་ཉིད་ཤ་སྟག་ཡིན་
ཏེ། དཔེར་ན། བྱང་ཆུབ་ཀྱི་སེམས་རིན་པོ་ཆེས་ཀུན་ནས་བསླངས་ཏེ་གཏོང་
སེམས་ཡུན་རིང་དུ་བསྒོམས་ཏེ་དེའི་རྩལ་རྫོགས་པ་ལས་སྦྱིན་པའི་ཕར་ཕྱིན་
ཏུ་འགྱུར་གྱི་དེ་ལྟ་མིན་པར་སེམས་ཅན་ཕོངས་པ་རྣམས་ལ་ཡོ་བྱད་བྱིན་ཏེ།
དེ་དག་གི་དབུལ་ཕོངས་ཞི་བས་སྦྱིན་པའི་ཕར་ཕྱིན་ཏུ་འགྱུར་དགོས་ན་སྦྱིན་
པའི་ཕར་ཕྱིན་རྫོགས་པ་ནམ་ཡང་མི་སྲིད་དེ། སེམས་ཅན་རྣམས་ཀྱི་ལས་
བསམ་གྱིས་མི་ཁྱབ་པས་དབུལ་ཞིང་ཕོངས་པ་དང་ངན་སོང་གི་གནས་ལ་་་་
མཐའ་མེད་པས་སོ། །ཞེས་འདི་ནི་སྤྱོད་འཇུག་གི་རིགས་པ་བཀོད་པ་སྟེ།
སྤྱོད་འཇུག་ལས། ད་དུང་འགྲོ་བཀྲེན་ཡོད་ན་སྔོན། །སྐྱོབ་པ་ཇི་ལྟར་ཕ་རོལ་
ཕྱིན། །བདོག་པ་ཐམས་ཅད་འབྲས་བཅས་ཏེ། །སྐྱེ་བོ་ཀུན་ལ་རང་སེམས་
ཀྱིས། །སྦྱིན་པའི་ཕ་རོལ་ཕྱིན་གསུངས་ཏེ། །དེ་ལྟས་དེ་ནི་སེམས་ཉིད་དོ། །
ཞེས་གསུངས་པའི་དོན་ནོ། །སྤྱིར་སྦྱིན་པའི་ཕར་ཕྱིན་རྫོགས་མ་རྫོགས་ནི་
གཏོང་སེམས་སྒོམ་པའི་རྩལ་རྫོགས་མ་རྫོགས་དེར་ཐུག་ལ། ངེས་པར་དུ་
སེམས་ཅན་རྣམས་ལ་བདོག་པའི་དངོས་པོ་ལ་སོགས་པའི་སྦྱིན་པ་བྱིན་ནས་
དབུལ་ཞིང་ཕོངས་པ་ཞིག་གཏན་ནས་མེད་པ་ཞིག་ཏུ་གཏོང་དགོས་ན་ནི་་་་
རིགས་པ་འདིས་གནོད་དེ། སྔར་བྱོན་པའི་སངས་རྒྱས་ཐམས་ཅད་ཀྱིས་
སྦྱིན་པའི་ཕར་ཕྱིན་མ་རྫོགས་པར་ཐལ། དོད དུང་འགྲོ་བ་དབུལ་བོ་གྲངས་
མེད་པ་ཡོད་པའི་ཕྱིར། འོ་ན་སེམས་ཅན་དབུལ་ཞིང་ཕོངས་པ་མཐའ་ཡས་
པ་ཡོད་པ་ནི་ཅི་ཞེ་ན། སེམས་ཅན་གྱི་ལས་བསམ་གྱིས་མི་ཁྱབ་པས་དབུལ་
རམ་
576



ཞིང་ཕོངས་པ་དང་ངན་སོང་གི་གནས་ལ་མཐའ་མེད་པས་སོ། །དེས་ན་
སེམས་ཅན་དབུལ་ཞིང་ཕོངས་པ་གཅིག་ཀྱང་མེད་པ་ཞིག་བྱེད་ན། དེ་ལ་
དེའི་རྒྱུ་ལས་མི་དགེ་བའི་རྒྱུན་ཆོད་དགོས་ལ། ལས་མི་དགེ་བའི་རྒྱུན་ཆོད་
དགོས་ན་ལས་དེ་འབྱུང་བའི་ཁུངས་ཏེ་ཉོན་མོངས་པའི་རྒྱུན་ཆོད་དགོས།
ཉོན་མོངས་དེའི་རྒྱུན་གཅོད་ན་ནི། དེའི་རྩ་བའི་རྩ་བ་བདག་ལྟ་མ་རིག་
པ་འཇོམས་དགོས་པས་བདག་ལྟ་མ་རིག་པ་བཅོམ་ན་དེ་དག་གི་འབྲས་བུ་་་་
རྣམས་ཀྱང་རིམ་བཞིན་དུ་འགག་པར་འགྱུར་རོ། །མ་རིག་པ་ལ་བརྟེན་ནས་
འདུ་བྱེད་འབྱུང་། དེ་ལ་བརྟེན་ནས་མིང་གཟུགས་སྐྱེ་མཆེད་ལ་སོགས་པ་
རིམ་པ་བཞིན་དུ་འབྱུང་བར་འགྱུར་རོ། །དེ་བཞིན་དུ་ཚུལ་ཁྲིམས་ཀྱང་རང་
གི་སྤོང་སེམས་སྒོམ་པའི་རྩལ་རྫོགས་ན་ཚུལ་ཁྲིམས་ཀྱི་ཕ་རོལ་ཏུ་ཕྱིན་པ་་་་་་
བྱུང་བ་དང་། བཟོད་པ་ལ་སོགས་པ་ས་ལམ་གྱི་རྟོགས་པ་ཐམས་ཅད་སེམས་
ཀྱི་འཕྲུལ་ཉིད་ལས་རྫོགས་དགོས་པར་སྤྱོད་འཇུག་དང་བསླབ་བཏུས་གཉིས་
ལས་གསུངས་སོ། །ཡང་འདི་སྙམ་དུ། ད་ལྟར་གཏོང་ལེན་གྱིས་དམིགས་པ་
སྦྱང་ན་རང་ལ་ཕན་ཡོན་ཆེན་པོ་འབྱུང་བ་བདེན་མོད། དངོས་སུ་བཏང་
བ་དང་ལེན་པ་མེད་པས་སེམས་ཅན་གཞན་ལ་ཕན་པ་ཅི་ཡང་མེད་དོ་སྙམ་
ན། དེ་ནི་ད་དུང་ཐེག་པ་ཆེན་པོའི་ལམ་གྱི་གནད་གཏན་མ་རིག་པ་ཡིན་ཏེ།
བྱང་ཆུབ་ཀྱི་སེམས་ནི་སངས་རྒྱས་ཀྱི་རྒྱུ་གྲུང་བོ་སྟེ་ས་བོན་ལྟ་བུ་ཡིན་པར་་་་་
སྔར་མདོ་སྡེ་ཕལ་བོ་ཆེ་དང་ཤེར་ཕྱིན་གྱི་མདོ་ལ་སོགས་པ་ལུང་དང་རིགས་
པའི་ལམ་ནས་དྲངས་ཏེ་རྒྱ་ཆེར་བཤད་པ་ལྟར་ཡིན་ཞིང་། འགྲོ་བའི་བདེ་
577



སྐྱིད་ཐམས་ཅད་སངས་རྒྱས་ཀྱི་བྱིན་རླབས་ཁོ་ན་ལས་འབྱུང་བར་སྔར་་་་་་་
བཤད་ཟིན་ལྟར་ཡིན་པས། མ་རྒན་སེམས་ཅན་རྣམས་ལ་ཕན་བདེ་གང་
འབྱུང་ཐམས་ཅད་བདག་གཞན་མཉམ་བརྗེའི་བྱང་ཆུབ་ཀྱི་སེམས་རིན་པོ་
ཆེ་འདི་ཁོ་ནའི་མཐུ་ལས་འབྱུང་ལ། དེ་ཡང་ཡིན་ཏེ་འདི་ནི་ལས་འབྲས་ཕྲ་
མོའི་གནད་ལ་གཏུགས་དགོས་པ་སྟེ། འབྲས་བུ་བདེ་བ་ཡིན་ན་དེ་རྒྱུ་དགེ་
བ་ལས་བྱུང་བས་ཁྱབ་པ་དང༌། སྡུག་བསྔལ་ཡིན་ན་དེ་རྒྱུ་མི་དགེ་བ་ལས་
བྱུང་བས་ཁྱབ་པས་འབྲས་བུ་སྡུག་བསྔལ་མི་འདོད་ན་དེའི་རྒྱུ་མི་དགེ་བའི་་་་
སྡིག་པ་སྤོང་དགོས་པ་དང༌། འབྲས་བུ་བདེ་བ་འདོད་ན་དེའི་རྒྱུ་དགེ་བ་
བསྒྲུབ་དགོས་པས། བསྒྲུབ་བྱའི་དགེ་བ་དང་སྤང་བྱའི་སྡིག་པ། སྡིག་པ་
སྤོང་བྱེད་ཀྱི་གཉེན་པོ་བསྟེན་ཏེ་ཚུལ་ཇི་ལྟར་སྤོང་བའི་ཚུལ་རྣམས་མ་ནོར་་་་་
བར་ཤེས་པ་ལ། དེ་སྟོན་མཁན་ཞིག་མེད་པར་དེའི་ཚུལ་རྣམས་ཤེས་པར་མི་
འགྱུར་བས། སྟོན་མཁན་ཞིག་ངེས་པར་དགོས་ལ། འོ་ན་སྟོན་མཁན་ནི་སུ་
ཞེ་ན། སྟོན་པ་སངས་རྒྱས་བཅོམ་ལྡན་འདས་སོ། །འོ་ན་སངས་རྒྱས་དེ་
གང་ལ་བརྟེན་ནས་བྱུང་བ་ཡིན་ཞེ་ན། དེ་ནི་རྒྱུ་མེད་ལས་བྱུང་བའམ་མི་
མཐུན་པའི་རྒྱུ་ལས་བྱུང་བ་ནི་གཏན་ནས་མ་ཡིན་པར་ཐུགས་བསྐྱེད་པ་དང་
ཚོགས་མཐར་ཕྱིན་པ་ལས་བྱུང་བ་དང༌། ཚོགས་བསགས་པ་དེ་དག་
གང་ལས་འབྱུང་བའི་གཞི་ནི་བྱང་ཆུབ་ཀྱི་སེམས་རིན་པོ་ཆེ་འདི་ཡིན་པས།
སངས་རྒྱས་ཐམས་ཅད་ཀྱང་བྱང་ཆུབ་ཀྱི་སེམས་རིན་པོ་ཆེ་འདི་ཁོ་ནའི་མཐུ་
ལས་བྱུང་བ་ཡིན་ནོ། །གཞན་ཡང་ཡོན་ཏན་རིན་པོ་ཆེ་སྡུད་པ་ལས།
578



འཛམ་བུ་གླིང་འདིར་ཆུ་ཀླུང་ཇི་སྙེད་ཅིག་འབབ་ཅིང་། །མེ་ཏོག་འབྲས་
ལྡན་སྨན་དང་ནགས་ཚལ་སྐྱེད་བྱེད་པ། །མ་དྲོས་གནས་པའི་ཀླུ་དབང་ཀླུ་
བདག་རྟེན་ནས་ཏེ། །དེ་ནི་ཀླུ་ཡི་བདག་པོ་དེ་ཡི་མཐུ་དཔལ་ཡིན། །ཞེས་
གསུངས་པ་ལྟར་དཔེར་ན། འཛམ་བུ་གླིང་དུ་རྩི་ཤིང་ནགས་ཚལ་དང་སྨན་
དང་ལོ་ཏོག་སོགས་ཇི་སྙེད་ཅིག་སྐྱེ་བ་འདི་ཐམས་ཅད་ཀླུ་རྒྱལ་བྱང་ཆུབ་་་་་
སེམས་དཔའི་མཐུ་ཡིན་པ་དང་། གླིང་འདིར་ཆུ་ཀླུང་ཇི་སྙེད་ཅིག་འབབ་
པ་ཐམས་ཅད་ཀྱང་ཀླུ་རྒྱལ་བྱང་ཆུབ་སེམས་དཔའི་མཐུ་ལས་བྱུང་བར་་་་་་་
སངས་རྒྱས་བཅོམ་ལྡན་འདས་ཀྱི་བཀའ་ཚད་མ་ལས་གསུངས་པ་ལྟར་གླིང་
འདིའི་སེམས་ཅན་རྣམས་ཀྱི་ཉེ་བར་འཚོ་བའི་ལོངས་སྤྱོད་ཐམས་ཅད་ཀྱང་
བྱང་ཆུབ་ཀྱི་སེམས་རིན་པོ་ཆེའི་མཐུ་ཁོ་ན་ལས་འབྱུང་བར་ངེས་ཏེ། ཉེ་
བར་འཚོ་བའི་ལོངས་སྤྱོད་ཐམས་ཅད་ནི་རྟག་དངོས་གཉིས་ལས་དངོས་པོ་
ཡིན་པ་ཤིན་ཏུ་གསལ། དངོས་པོ་ཡིན་ན་ངེས་པར་རང་དང་མཐུན་པའི་རྒྱུ་
ལས་བྱུང་བ་ཞིག་ཡིན་ངེས་ཏེ། རྒྱུ་མེད་དང་རང་དང་མི་མཐུན་པའི་རྒྱུ་
ལས་འབྱུང་བ་ནི་གནས་མེད། མི་མཐུན་པའི་རྒྱུ་ལས་མི་མཐུན་པའི་འབྲས་
བུ་འབྱུང་བ་ནི་གཏན་ནས་མི་སྲིད་པའི་ཕྱིར་རོ། །དེ་བཞིན་བདེ་བ་ཡིན་ན་
དེ་རྒྱུ་དགེ་བ་ལས་བྱུང་བས་ཁྱབ་པས། དེའི་རྒྱུ་དགེ་བ་དེ་གང་ཡིན་ཞེ་ན།
དེ་ནི་མི་རང་ག་བ་གང་རུང་གིས་ངོས་ཟིན་པར་དཀའ་ལ་ངོས་ཟིན་ཀྱང་མི་
ནུས་ཏེ། བདེ་སྡུག་དེ་དག་རྒྱུ་གང་ལས་བྱུང་བའི་རྒྱུ་འབྲས་ཀྱི་རྣམ་བཞག་
མ་ནོར་བར་སྟོན་པའི་སྟོན་པ་བོ་ཞིག་ལ་རག་ལས་པ་ཡིན། དེས་འབྲས་བུ་
579



བདེ་སྡུག་མཐའ་དག་རྒྱུ་འདི་ད་ང་འདི་དག་ལས་འབྱུང་བ་ཡིན་ཞེས་པའི་་་་
སྟོན་པ་ལ་མི་བསླུ་ཞིང་ཚད་མར་གྱུར་པ་དེ་གང་ཞེ་ན། སངས་རྒྱས་བཅོམ་
ལྡན་འདས་ཁོ་ནའོ། །སངས་རྒྱས་བཅོམ་ལྡན་འདས་དེ་ཡང་རྒྱུ་མེད་ལས་
བྱུང་བ་མ་ཡིན་པར། རང་དང་རྒྱུ་གཅིག་པའི་བྱང་ཆུབ་སེམས་དཔའ་དེས་
དང་བོ་བྱང་ཆུབ་མཆོག་ཏུ་ཐུགས་བསྐྱེད། དེ་ནས་སེམས་རིན་པོ་ཆེ་དེ་ཡང་
དང་ཡང་དུ་བསྒོམས་ཏེ་མྱོང་བ་ཐོན། དེ་ནས་དེ་ལ་གོམས་པ་རབ་ཀྱི་མཐར་
སོན་ནས་ཡེ་ཤེས་ཆོས་སྐུར་གྱུར་པ་ཡིན་ནོ། །དེས་ན་རྫོགས་པའི་སངས་
རྒྱས་ཞེས་པ་དེ་ནི་ཐུགས་མ་བསྐྱེད་པ་དང་ཚོགས་མ་བསགས་པའི་སངས་་་་
རྒྱས་ནི་གཏན་ནས་མི་སྲིད་ལ། གལ་ཏེ་དེ་འདྲ་ཞིག་སྲིད་ན་རྒྱུ་རྐྱེན་གང་
ཡང་མེད་པ་ལས་ཀྱང་འབྲས་བུ་འབྱུང་སྲིད་དགོས་པས་འདི་ལྟ་བུ་འབྱུང་བ་
ནི་གང་དུའང་མི་སྲིད་པའི་ཕྱིར་རོ། །དེའི་ཕྱིར་ལྟ་བ་དང་སྦྱར་ཏེ་བཤད་
ནའང་གཞི་གྲུབ་ན་རྟེན་འབྱུང་ཡིན་པས་ཁྱབ་ཏེ་རྟེན་ནས་འབྱུང་བ་དང་་་་
བརྟེན་ནས་གྲུབ་པས་ཁྱབ་ལ། དེས་ན་སངས་རྒྱས་ཀྱི་གོ་འཕང་འདི་ནི་རང་
གི་རྒྱུ་བྱང་ཆུབ་ཀྱི་སེམས་ལས་བྱུང་བ་དང་དེ་བདག་གཞན་མཉམ་བརྗེ་ལ་་་་
བརྟེན་ནས་འབྱུང་ལ། དེ་ནི་སྙིང་རྗེ་ཆེན་པོ་དང་བྱམས་པ་ཆེན་པོ་ལས་སྐྱེ་
དགོས་སོ། །དེས་མཚོན་པའི་འཇིག་རྟེན་མཐའ་དག་གི་སེམས་ཅན་རྣམས་
ཀྱི་ལོངས་སྤྱོད་ཐམས་ཅད་ཀྱང་བྱང་ཆུབ་ཀྱི་སེམས་རིན་པོ་ཆེའི་མཐུ་ཁོ་ན་་་
ལས་འབྱུང་བར་འགྲུབ་བོ། །དེ་ལྟར་བྱང་ཆུབ་ཀྱི་སེམས་རིན་པོ་ཆེ་ལས་
སངས་རྒྱས་འབྱུང་། དེ་ལས་སེམས་ཅན་ཀྱི་བདེ་སྐྱིད་འབྱུང་བར་བཤད་པ་
580



ནི་དངོས་སུ་འབྱུང་ཚུལ་དང་བརྒྱུད་ནས་འབྱུང་ཚུལ་གཉིས་ལས་བརྒྱུད་་་་་
ནས་འབྱུང་ཚུལ་དང༌། དངོས་སུ་འབྱུང་བ་ནི་བྱང་ཆུབ་སེམས་དཔའི་སྨོན་
ལམ་གྱི་མཐུས་གྲུབ་པ་ཡིན་ན་དེའི་སྨོན་ལམ་གྱི་སྟོབས་ཀྱིས་སེམས་ཅན་ལ་་་
བདེ་སྐྱིད་དངོས་སུ་འབྱུང་བའང་ཡོད་པས་འདིར་བཤད་པ་ནི་བྱང་ཆུབ་་་་
སེམས་དཔའི་སྨོན་ལམ་གྱི་མཐུ་ལས་སེམས་ཅན་རྣམས་ཀྱི་བདེ་སྐྱིད་དངོས་
སུ་འབྱུང་བར་བ ཤད་པ་ཡིན་ནོ། ། །
གཞན་ཡང་སྔོན་བདག་ཅག་གི་སྟོན་པ་དང་རྒྱུད་གཅིག་པའི་བྲམ་ཟེ་
རྒྱ་མཚོའི་རྡུལ་གྱིས་དེ་བཞིན་གཤེགས་པ་རིན་ཆེན་སྙིང་བོ་ཞེས་བྱ་བའི་སྤྱན་
སྔར་ཐུགས་བསྐྱེད་ཅིང་། ཐུགས་བསྐྱེད་པའི་སྨོན་ལམ་ལྔ་བརྒྱ་མཛད།
ཐུགས་དེ་གང་གི་ཆེད་དུ་བསྐྱེད་ཅེ་ན། རང་ཅག་སྙིགས་མ་ལྔ་བདོ་བའི་
འགྲོ་བ་རྣམས་ཀྱི་ཆེད་དུ་ཐུགས་བསྐྱེད་པའོ། །ཐུགས་བསྐྱེད་ཅེས་པའང་
སེམས་ཅན་ཐམས་ཅད་འཁོར་བའི་སྡུག་བསྔལ་ལས་བསྒྲལ་ཏེ་གཏན་གྱི་་་་་
བདེ་བ་རྫོགས་པའི་སངས་རྒྱས་ཀྱི་ས་ལ་བདག་གིས་འགོད་པར་བྱའོ་སྙམ་་་་
པའི་འགྱུར་བ་མེད་པའི་དམ་བཅའ་བཟུང་བ་ཞིག་ལ་གོ །དེ་ལྟར་སྨོན་ལམ་
ལྔ་བརྒྱ་མཛད་པའི་མཐུས་སངས་རྒྱས་དང་བྱང་ཆུབ་སེམས་དཔའ་གཞན་་་་་
རྣམས་ཀྱིས་སྙིགས་མ་ལྔ་བདོ་བའི་སེམས་ཅན་རྣམས་ཧ་ཅང་གདུལ་དཀའ་
བར་གཟིགས་ནས་བཏང་སྙོམས་སུ་བཞག་པའམ་དོན་དུ་མི་འགྱུར་བས།
བྲམ་ཟེ་རྒྱ་མཚོའི་རྡུལ་དང་རྒྱུད་གཅིག་པའི་བདག་ཅག་གི་སྟོན་པ་ཐུགས་རྗེ་
ཅན་འདི་ཉིད་བྱོན་ནས་སྙིགས་མའི་འགྲོ་བ་རྣམས་ཀྱི་མགོན་མཛད་པ་སྟེ་་་་
581



མཛད་པ་བཅུ་གཉིས་མཛད་དེ་སངས་རྒྱས་ཀྱི་བསྟན་པ་བཙུགས་ཤིང་སྤེལ་
བར་བྱས། རྒྱལ་བ་རང་ཉིད་ལྟ་བུ་མྱ་ངན་ལས་འདས་ཀྱང་ཐུགས་བསྐྱེད་
སྨོན་ལམ་གྱི་མཐུས་དེ་བསྟན་པ་ལྔ་བརྒྱ་ཕྲག་ཅུའི་བར་དུ་གནས་ལ། འདི་
ལའང་དུས་བཞི་སྔ་མའི་བསྟན་པ་དང་དུས་བཞི་ཕྱི་མའི་བསྟན་པ་གཉིས་སུ་
ཕྱེས་པ་ལས། ད་ལྟ་དུས་བཞི་སྔ་མའི་བསྟན་པའི་གནས་ཚད་ཇི་འདྲ་ཞིག་
ཡོད་ན། དེ་རྫོགས་རག་བར་དུ་ད་ནས་རྩིས་ཏེ་མི་ལོ་སུམ་བརྒྱ་དང་བཞི་
བཅུ་ལྷག་ལུས་ལ། དེ་ནས་དུས་བཞི་ཕྱི་མའི་རིགས་ལྡན་རྒྱལ་བོའི་བསྟན་པ་
དང་བོ་མགོ་ཚུགས་དགོས་པས་བསྟན་པ་འདི་ཡང་བདག་ཅག་གི་སྟོན་པའི་
བསྟན་པ་ཤ་སྟག་ཡིན་ནོ། །འདིའི་གནས་ཚད་ནི་མི་ལོ་སྟོང་ཕྲག་གཅིག་
དང་བརྒྱད་བརྒྱ་ཡིན་པས། སྔ་ཕྱི་གཉིས་ཀ་བསྡོམས་པས་ལྔ་བརྒྱ་ཕྲག་བཅུ་
ཡོད་དོ། །སྟོན་པའི་སྐུ་གསུང་མང་དུ་ཕེབས་ཏེ་སྐུ་གདུང་ཞུགས་ལ་སྦྱངས་
ནས་ཆ་བཞིར་བགོས། དེ་ལ་བརྟེན་ནས་རིང་བསྲེལ་མང་དུ་འཕེལ་བ་ད་
ལྟའི་དུས་སུའང་མཇལ་རྒྱུ་མང་དུ་བཞུགས་པ་དེ་རྣམས་ནི་འགྲོ་བ་ལྷ་དང་་་་
བཅས་པའི་བསོད་ནམས་ཀྱི་ཞིང་དུ་བཞུགས་པ་སོགས་རྒྱལ་བ་གཞན་ལས་
ཐུགས་རྗེའི་ནུས་པ་ཆེས་ལྷག་པ་ནི་སྔོན་བྲམ་ཟེ་རྒྱ་མཚོའི་རྡུལ་གྱིས་བདག་་་་
གཞན་མཉམ་བརྗེའི་བྱང་ཆུབ་ཀྱི་སེམས་བསྐྱེད་ནས་སྨོན་ལམ་བཏབ་པ་་་་་
དེའི་མཐུ་ཡིན་ནོ། །སངས་རྒྱས་ཐམས་ཅད་མཉམ་པ་གསུམ་གྱིས་མཉམ་པ་
སྟེ་དང་བོ་ཐུགས་བསྐྱེད་པ་མཉམ། བར་དུ་ཚོགས་བསགས་པ་མཉམ།
མཐའ་མར་སངས་རྒྱས་པ་མཉམ་པའམ། སྤངས་པ་མཉམ་པ་དང་རྟོགས་
582



པ་མཉམ་པ་འཕྲིན་ལས་མཉམ་པ་ཡིན་ན། འདིར་རྒྱལ་བ་གཞན་ལས་
ཐུགས་རྗེ་དང་ནུས་པ་ཆེས་ལྷག་པ་ཞེས་གསུངས་དོན་ཅི་ཞེ་ན། རྩོད་ལྡན་
སྙིགས་མ་ལྔ་བདོ་བའི་འགྲོ་བ་རྣམས་རྗེས་སུ་བཟུང་བའི་ཆ་ནས་རྒྱལ་བ་་་་་
གཞན་ལས་ཐུགས་རྗེའི་ནུས་པ་ཆེས་ལྷག་པ་ལྟ་བུ་ཞིག་ཡིན་པར་གོ་དགོས་
ལ། དེ་མིན་ན་མཉམ་པ་གསུམ་གྱིས་མཉམ་པའི་དོན་དང་འགལ་བར་
འགྱུར་རོ། །དེ་བཞིན་དུ་བདག་ཅག་གི་སྟོན་པ་དང་རྒྱུད་གཅིག་པའི་
འཁོར་ལོས་བསྒྱུར་རྒྱལ་རྩིབས་ཀྱི་མུ་ཁྱུད་ཀྱིས་དེ་བཞིན་གཤེགས་པ་རིན་་་་་
ཆེན་སྙིང་བོའི་སྤྱན་སྔར་ཐུགས་བསྐྱེད་ཅིང༌། བདེ་བ་ཅན་གྱི་ཞིང་གི་
བཀོད་པ་བློ་ཡུལ་དུ་བཟུང་བ་སྟེ་བདེ་བ་ཅན་གྱི་ཞིང་ཁམས་འདི་ལྟ་བུ་ཞིག་
བསྒྲུབ་པ་ཐུགས་ལ་བཟུང་ནས་སངས་རྒྱས་ཀྱི་ཞིང་གཞན་ལས་ཁྱད་པར་དུ་
འཕགས་པ་སྣོད་བཅུད་ཀྱི་ཡོན་ཏན་ཚད་མེད་པ་དང་ལྡན་པ་ཞིག་སེམས་་་་
ཅན་ཐམས་ཅད་ཀྱི་དོན་དུ་བསྒྲུབ་པར་བྱའོ་སྙམ་དུ་ཐུགས་བསྐྱེད་པའི་་་་་་
མཐུས། བདེ་བ་ཅན་གྱི་ཞིང་ཁམས་གྲུབ་པས། ད་ལྟ་ཐམས་ཅད་ཀྱིས་སྨོན་
ལམ་འདེབས་པའི་ཡུལ་དུ་བྱུང་བ་འདི་ཡིན་ནོ། །སྐབས་འདིར་བྲམ་ཟེ་
རྒྱ་མཚོའི་རྡུལ་དང་འཁོར་བསྒྱུར་རྩིབས་ཀྱི་མུ་ཁྱུད་ཀྱིས་ཐུགས་བསྐྱེད་ཚུལ་
གསུངས་པ་འདི་ནི་བདག་ཅག་གི་སྟོན་པ་དང་རྒྱུད་གཅིག་པ་ཡིན་ལ། འདི་
ལྟར་རྣམ་ཐར་གྲངས་མང་དུ་གསུངས་དོན་ནི་སྟོན་པས་ཡང་དང་ཡང་དུ་་་་
ཐུགས་བསྐྱེད་པ་དང༌། ཡང་དང་ཡང་དུ་ཚོགས་བསགས་པ། ཡང་དང་
ཡང་དུ་འཚང་རྒྱ་བའི་ཚུལ་མང་བོ་མཛད་པ་འདི་མཐའ་དག་གདུལ་བྱའི་་་་
。
。
。
583



དོན་དུ་ཡིན་ནོ། །འོ་ན་ངེས་པ་དོན་གྱི་སྟོན་པས་ཐུགས་བསྐྱེད་པའི་ཐོག་མ་
གང་ཡིན་ཞེ་ན། འདི་ལ་ཡིག་ཆ་སོ་སོའི་བཞེད་པ་འདྲ་མིན་སྣ་ཚོགས་སུ་
ཡོད་ཀྱང་རྗེ་བཙུན་ཡིག་ཆ་ལྟར་ན། དྲིན་ལན་བསལ་བའི་མདོ་ལས་
གསུངས་པ་ལྟར་དམྱལ་བའི་ཤིང་རྟ་འདྲེན་པའི་གྱད་དུ་འཁྲུངས་པའི་ཚེ་་་་
ཐུགས་བསྐྱེད་པ་དེ་ནི་ཐུགས་བསྐྱེད་ཀྱི་ཐོག་མ་ཡིན་པར་གསུངས་སོ། །
འོད་དཔག་མེད་ཀྱི་ཞིང་མདོ་ལས་གསུངས་པ་ལྟར་གྱི་བདེ་བ་ཅན་གྱི་སྣོད་་་་
བཅུད་ཀྱི་འབྱོར་བ་རྒྱ་ཆེན་པོ་དེ་དག་འབྱུང་བའི་རྒྱུ་ཞིང་དེར་སྐྱེས་པའི་་་་་
སེམས་ཅན་རང་རང་གི་ངོས་ནས་བསྒྲུབ་དགོས་ན་འབྱོར་བ་ཆེན་པོ་དེ་ལྟ་
བུ་ཞིག་ལྟ་ཞོག གང་ལ་གང་འདོད་ཡིད་བཞིན་དུ་འབྱུང་བའི་དཔག་
བསམ་ཤིང་གཅིག་གི་རྒྱུ་ཡང་ཐ་མལ་བ་དག་གིས་ཤིན་ཏུ་སྒྲུབ་དཀའ་བས། །
བདེ་བ་ཅན་གྱི་ཞིང་དེར་སྐྱེ་བ་མི་སྲིད་པ་ཙམ་དུ་འགྱུར་བ་ལ། ད་ལྟ་བདེ་
བ་ཅན་གྱི་ཞིང་དུ་སྐྱེ་སླ་བ་དང་དེའི་རྒྱུ་སྒྲུབ་པའང་སླ་བ་ལྟ་བུ་ཞིག་ཡིན་་་་་་
པར་གསུངས་ཏེ་དལ་འབྱོར་ཚང་བའི་མི་ལུས་ཐོབ་པ་བས། བདེ་བ་ཅན་
གྱི་ཞིང་དུ་སྐྱེ་བ་དེ་ལས་སླ་བོ་ཡིན་པར་གསུངས་ལ། ད་ལྟ་དེ་བཞིན་
གཤེགས་པ་སྨན་གྱི་བླ་བཻཌཱུརྱའི་འོད་ཀྱི་རྒྱལ་བོའི་མཚན་བརྗོད་ཅིང་གསོལ་
བ་བཏབ་པ་ཙམ་གྱིས་ཀྱང་ཞིང་དེར་སྐྱེས་པ་དང་། གཞན་ཡང་རྗེ་བཙུན་
སྒྲོལ་མ་དང་འཕགས་པ་སྤྱན་རས་གཟིགས་དང་རྗེ་བཙུན་རྣམ་རྒྱལ་མ་་་་་
རྣམས་ཀྱི་མཚན་བརྗོད་ཅིང་གསོལ་བ་བཏབ་པ་དང༌། བཟང་སྤྱོད་
སྨོན་ལམ་བཏོན་ཅིང་གསོལ་བ་བཏབ་པ་ཙམ་གྱིས་ཀྱང་ཞིང་དེར་སྐྱེ་བར་་་་
58 4



གསུངས་སོ། །འདིར་བདེ་བ་ཅན་དུ་སྐྱེ་སླ་བར་གསུངས་པ་འདི་ནི་དྲང་
དོན་ཡིན་ནམ་ངེས་དོན་ཡིན་ཞེ་ན། འདི་ནི་ངེས་དོན་སྟེ། འདིའི་ངེས་
དོན་ནི་དྲང་ངེས་གཉིས་སུ་ཕྱེ་བའི་ངེས་དོན་ཏེ་དགོངས་པ་གཞན་ཏུ་གཏད་
དགོས་པ་དང་དགོངས་གཞི་ཡོད་པ་དངོས་ལ་གནོད་བྱེད་འཇུག་པ་དེ་ཙམ་
གྱི་དོན་མ་ཡིན་པར། འདིར་ཞུས་པའི་ངེས་དོན་ནི་ངོ་མའམ་བདེན་དོན་
ཡིན་ཞེས་པའི་དོན་ནོ། །དེ་བཞིན་དུ་གཟུངས་སྔགས་ཟབ་མོ་བཟླས་
པའི་ཕན་ཡོན་དང་ཕྱག་བསྐོར་བྱས་པའི་ཕན་ཡོན་སོགས་མདོ་རྒྱུད་ལ་་་་་
གསུངས་པ་རྣམས་ཀྱང་དེ་ཇི་ལྟ་བ་བཞིན་དུ་ཡིན་སྙམ་པའི་ཡིད་ཆེས་འཛིན་
དགོས་ལ་དེ་ལྟ་བུའི་ཡིད་ཆེས་ཡོད་ན་དེ་བཞིན་དུ་འགྲུབ་ཐག་ཆོད་ཡིན་་་་་
གསུངས་སོ། །འོན་ཀྱང་དེ་ལ་ཐེ་ཚོམ་ཡོད་ན་དེ་བཞིན་དུ་མི་འགྲུབ་པས།
ཐེ་ཚོམ་ཉོན་མོངས་པའི་གྲས་སུ་བགྲང་དོན་ཡང་གནད་དེ་ལ་ཐུག་པས་
སོ། །འོ་ན་དག་པའི་ཞིང་དུ་དེ་ལྟར་སྐྱེ་སླ་བའི་རྒྱུ་མཚན་ཅི་ཞེ་ན། ཞིང་
དེར་སྐྱེ་བའི་རྒྱུ་སྒྲུབ་སླ་ཞིང་སྐྱེས་པ་ཆེས་མང་དུ་འབྱུང་བ་ནི་འཁོར་ལོས་་་་
བསྒྱུར་བའི་རྒྱལ་བོ་རྩིབས་ཀྱི་མུ་ཁྱུད་ཀྱིས་སྔོན་ཐུགས་བསྐྱེད་པ་དེའི་མཐུ་་་་
ཡིན་པར་གསུངས་པས། འདི་ནི་བྱང་ཆུབ་སེམས་དཔའ་ཐུགས་བསྐྱེད་དང་
སྨོན་ལམ་གྱི་མཐུ་ལ་བརྟེན་ནས་སེམས་ཅན་ལ་ཕན་བདེ་དངོས་སུ་འབྱུང་རྒྱུ་
ཡོད་པའི་མཚན་གཞིར་བཞག་པ་ཡིན་ནོ། །ཕལ་བོ་ཆེའི་མདོ་ལས། འགྲོ་
བའི་སེམས་སོགས་གསུངས་པའི་དོན་ནི་འགྲོ་བ་སེམས་ཅན་ཐམས་ཅད་ཀྱི་
སེམས་ཀྱི་རྒྱུ་བ་ཅི་ལྟ་བུ་དང་དེ་དག་གི་སྤྱོད་པ་ཅི་ལྟ་བུ་ཞིག་བྱས་པ་དེ་་་་་་་
585



དངོས་སུ་ཤེས་ཤིང་མཐོང་ཡང་སྲིད་ལ། ཞིང་རྣམས་ཏེ་འཇིག་རྟེན་གྱི་
ཁམས་ཐམས་ཅད་རྡུལ་ཕྲ་རབ་ཏུ་བསྒྱུར་བའམ་བཏང་ནས་དེའི་རྡུལ་རྡོག་
རེ་རེ་ནས་གྲངས་བགྲང་སྟེ་རྩིས་ནའང་བརྩིས་ཀྱང་སྲིད་པའམ་ནུས་ཏེ་ཀུན་
མ ཁྱེན་ཡེ་ཤེས་ཀྱིས་གཟིགས་ནུས་པ་ཡིན་ལ། བར་སྣང་ནམ་མཁའི་ཚད་ནི་
སྐྲ་ཡི་ཉག་མ་གཅིག་འཇལ་བྱེད་ཀྱི་དངོས་པོ་བྱས་ནས་འཇལ་བར་བྱེད་ཀྱང་
གཞལ་ནུས་ཀྱང་སྲིད་ལ། འོན་ཀྱང་བྱང་ཆུབ་ཀྱི་སེམས་རིན་པོ་ཆེའི་ཕན་
ཡོན་ཀྱི་ཚད་ནི་ཅི་ལྟ་བུ་ཞེ་ན། དེ་ནི་མཐར་ཕྱིན་མི་ནུས་ཏེ་སངས་རྒྱས་
ཀྱིས་ཀྱང་ཚད་བཟུང་བར་མི་སྤོབས་པ་ལྟ་བུ་ཞིག་སྟེ་ཚད་མེད་པ་ཞིག་ཡིན་
ནོ། ཞེས་བྱང་ཆུབ་སེམས་ཀྱི་ཕན་ཡོན་བསྟན། འདིར་ཚིགས་བཅད་དུ་
སྲིད་ཅེས་འབྱུང་བའི་དོན་ནི་སེམས་ཅན་ལ་སྦྱར་ན་བརྟག་པ་མཐའ་བཟུང་
གི་དོན་དུ་འགྱུར་ཏེ་བྱང་སེམས་ས་བཅུ་བ་བས་ཀྱང་མི་སྲིད་མོད། སངས་
རྒྱས་དང་སྦྱར་ན་བརྟག་པ་མཐའ་བཟུང་མིན་ཏེ། ཀུན་མཁྱེན་ཡེ་ཤེས་ཀྱིས་
ནུས་ཤིང་གསལ་བར་གཟིགས་ཐུབ་པའི་ཕྱིར་རོ། །འདི་ལས་དུས་གསུམ་
སངས་རྒྱས་རབ་ཏུ་བྱུང་བ་སྟེ། དུས་གསུམ་གྱི་སངས་རྒྱས་ཐམས་ཅད་རྒྱུ་
གང་ལས་འབྱུང་ཞེ་ན། སྤྱིར་འབྱུང་བའི་རྒྱུ་རྐྱེན་ཆེ་ཕྲ་མང་དུ་ཡོད་ཀྱང་
རྒྱུའི་གཙོ་བོའི་གཙོ་བོ་ནི་བྱང་ཆུབ་ཀྱི་སེམས་རིན་པོ་ཆེ་འདི་ཁོ་ན་ཡིན་པ་་་་
དང་བྱང་ཆུབ་ཀྱི་སེམས་རིན་པོ་ཆེ་འདི་ལས་འཇིག་རྟེན་གྱི་བདེ་བ་མཐའ་་་་
དག་ཀྱང་འབྱུང་ངོ༌། །དེ་ཅི་ལྟར་བྱུང་ཞེ་ན། སངས་རྒྱས་ཀྱིས་བྱང་ཆུབ་ཀྱི་
སེམས་བསྒོམས་པ་ལ་བརྟེན་ནས་རྫོགས་པའི་བྱང་ཆུབ་ཀྱི་གོ་འཕང་ཐོབ་པ་
586



དང་སངས་རྒྱས་ལ་བརྟེན་ནས་སེམས་ཅན་གྱི་བདེ་སྐྱིད་འབྱུང་དགོས་ཏེ་་་་
བདེ་བའི་རྒྱུ་ནི་དགེ་བ་ཡིན་པས་དགེ་བ་དེ་བསྒྲུབ་དགོས་པ་དང་སྡུག་་་་་་
བསྔལ་གྱི་རྒྱུ་མི་དགེ་བ་ཡིན་པས། མི་དགེ་བ་རྣམས་སྤངས་དགོས་ལ། དེ་
དག་གི་ངོ་བོ་དང་སྒྲུབ་ཚུལ་ཇི་ལྟ་བ་བཞིན་དུ་ཤེས་པ་ལ། དེའི་རྣམ་བཞག་
ཕྱིན་ཅི་མ་ལོག་པར་སྟོན་པར་མཁས་པའི་སྟོན་པ་ཞིག་དགོས། སྟོན་པས་
ཇི་སྐད་གསུངས་པ་དེ་བཞིན་དུ་རང་གིས་ལག་ལེན་དུ་བཏབ། ལག་ལེན་
ལ་བཏབ་པ་ལས་འབྲས་བུ་སྡུག་བསྔལ་སྤོང་བ་དང་བདེ་བ་ཐོབ་པ་རྣམས་་་
འབྱུང་བས། འདི་རྣམས་ལས་འབྲས་ཀྱི་གནད་ལ་གཏུགས་ཤིང་། སྐྱེ་བ་
ཤིན་ཏུ་མང་བོ་ལ་སྦྱར་ནས་འོང་དགོས་ལ་སྐྱེ་བ་གཅིག་ཁོ་ནའི་སྟེང་ལ་སྦྱར་
ན་འགྲེལ་ཐབས་མེད་དོ། །དེ་ཡང་ཡིན་ཏེ་འདིར་སངས་རྒྱས་ལས་འབྱུང་
ཞེས་པའི་སངས་རྒྱས་དེ་ནི་ཅི་ལྟ་བུ་ཞིག་ཡིན་སྙམ་ན། དེ་ཡང་ངེས་པར་ང་
ཚོ་རབ་བྱུང་བ་ལྟ་བུ་ཞིག་ནི་ཡིན་མི་དགོས་པར། གང་ལ་གང་འདུལ་དང་
དེ་ལ་དེ་སྟོན་ཞེས་པ་ལྟར་རྒྱལ་བོ་ལྟ་བུ་དང་བློན་པོ་ལྟ་བུ། དམག་དཔོན་
ལྟ་བུ། ཐ་ན་བྱ་རི་དྭགས་ཚུན་ཆད་སོགས་ཀྱི་རྣམ་པར་མཛད་དེ། གང་
བྱས་ན་སེམས་ཅན་གྱི་དོན་ཡོང་བའམ་སེམས་ཅན་ལ་ཕན་པ་འབྱུང་ན་དེ་་་་
ལྟར་དུ་མཛད་པ་སྟོན་པ་ཡིན་ནོ། །ཞེས་འཇིག་རྟེན་ཏེ་སྣོད་ཀྱི་དབང་དུ་
བྱས་ན་ཁམས་གསུམ་དང་བཅུད་ཀྱི་དབང་དུ་བྱས་པས་ཁམས་གསུམ་གྱི་་་་་
སེམས་ཅན་མཐའ་དག་དང་། འཇིག་རྟེན་ལས་འདས་པ་ནི་ངེས་ལེགས་
ཐར་པ་དང་ཐམས་ཅད་མཁྱེན་པའི་གོ་འཕང་ལ་གོ་དགོས་པས་དེ་དག་ལ་་་་
ད་ལ
587



སོགས་པའི་ཕན་བདེ་ཐམས་ཅད་བྱང་ཆུབ་ཀྱི་སེམས་རིན་པོ་ཆེ་འདི་ཁོ་ན་་་་
ལས་འབྱུང་བར་གསུངས། མངོན་པར་རྫོགས་པའི་སངས་རྒྱས་པ་ལ་ཐོག་
མར་ཞིང་འགྲུབ་དགོས་པ་དང་དེ་ནས་སྐུ། མཛད་པ། འཕྲིན་ལས་ལ་
སོགས་པ་རིམ་གྱིས་འགྲུབ་སྟེ་སངས་རྒྱས་རེ་རེ་ལ་ཐུགས་བསྐྱེད་སྨོན་ལམ་གྱི་
དབང་གིས་ཞིང་ཁམས་རེ་རེར་འགྲུབ་དགོས་པས། དེ་མཐའ་དག་གང་
ལས་བྱུང་བའི་གཞི་ནི་བདག་གཞན་མཉམ་བརྗེའམ་བདག་བས་གཞན་་་་་་
གཅེས་པའི་བྱང་ཆུབ་ཀྱི་སེམས་རིན་པོ་ཆེ་འདི་ཁོ་ནའི་མཐུ་ལས་འབྱུང་བ་་་
དང་སྟོན་པ་ཐུགས་རྗེ་ཅན་དེའི་འཁྲུངས་རབས་ཐམས་ཅད་ཀྱང་བདག་་་་་་
བས་གཞན་གཅེས་ཇི་ལྟར་མཛད་པའི་ཚུལ་ཤ་སྟག་ཡིན་པ་ལས་གཞན་ཡལ་
བར་དོར་ནས་རང་གཅེས་པར་འཛིན་པའི་རྣམ་ཐར་ནི་སྤུ་ཙམ་ཡང་མེད་་་་
ཅིང༌། རྒྱལ་སྲས་ཀྱི་སྤྱོད་པ་ལ་མཐའ་ཡས་ཀྱང་དེ་མཐའ་དག་སྡོམ་དུ་
བསྡུས་ན་ཕར་ཕྱིན་དྲུག་ཏུ་འདུས་ལ། བདག་གཞན་མཉམ་བརྗེའི་སེམས་
རིན་པོ་ཆེ་འདི་རྒྱལ་སྲས་ཀྱི་སྤྱོད་པ་ཐམས་ཅད་ཀྱི་གཞི་དང་སྙིང་བོ་དང་་་་
མཆོག་དང་གཞུང་ཤིང་ཡིན་པས། བློ་གྲོས་ཆུང་ངུ་རྣམས་ཀྱིས་ཤིན་ཏུ་
རྟོགས་དཀའ་བའི་གནས་ཡིན་པའི་ཚུལ་ལ་སོགས་པ་ཕལ་བོ་ཆེ་སོགས་ཐེག་
པ་ཆེན་པོའི་མདོ་སྡེ་རྣམས་ཇི་ལྟར་གསུངས་ཚུལ་དང༌། གདམས་ངག་
འདིའི་གཞུང་སྤྱོད་འཇུག་དང་བསླབ་བཏུས་གཉིས་དོགས་གཅོད་དང་་་་་་་
བཅས་ཇི་ལྟར་གསུངས་ཚུལ་ཆེས་ཞིབ་པར་བློ་བཟང་དགོངས་རྒྱན་དུ་་་་་་
གསལ་བས་དེ་ལས་ཤེས་པར་བྱའོ། །གཞན་ཡང་སེམས་རིན་པོ་ཆེ་འདི་
588



ཐུགས་ལ་མངའ་བའི་སྐྱེས་བུ་དམ་པ་གང་ན་བཞུགས་པའི་ས་དེར་ཡང་ལྷ་་་
དང་བཅས་པའི་བསོད་ནམས་ཀྱི་ཞིང་དམ་པར་གསུངས་པ་སྟེ་དེ་ལ་ཕྱག་་་་
འཚལ་བ་དང་མཆོད་པ་ལྟ་བུ་བྱས་ན་ཕན་བདེ་ཆེན་པོ་འབྱུང་ལ། དེའི་
རྐྱེན་གྱིས་ད་ལྟ་ང་ཚོའི་བཤད་སྲོལ་ལ་གནས་འགངས་ཅན་ཡིན་ཞེས་པའང་
དོན་འདི་ལ་ཐུག་པ་ཡིན། ཞིང་དམ་པ་ཡིན་མིན་གྱི་ཁྱད་པར་ནི་གང
ལ་བསོད་ནམས་བསགས་ན་ཕན་ཡོན་རྒྱ་ཆེར་འབྱུང་མི་འབྱུང་གི་སྒོ་ནས་་་་་
འཇོག་སྟེ་གང་ལ་བསོད་ནམས་བསགས་ན་ཕན་བདེ་རྒྱ་ཆེན་པོ་འབྱུང་ལ་་་་་་
ཞིང་དམ་པར་གོ་དགོས་སོ། །ཇི་སྐད་དུ། གནས་བྱིན་རླབས་ཅན་དུ་
འདུག་ནུས་ན། །ལམ་གོང་མ་རྒྱུད་ལ་སྐྱེ་བ་སླ། །ཞེས་པ་ལྟར་སྒྲུབ་པ་
ཉམས་ལེན་བྱེད་མཁན་ཞིག་ལ་མཚོན་ན། གནས་ཕལ་བ་ཞིག་ཏུ་ལོ་གྲངས་
མང་བོའི་བར་དུ་ཉམས་ལེན་བྱས་པ་དང་། བྱང་ཆུབ་ཀྱི་སེམས་རིན་པོ་
ཆེ་རྒྱུད་ལ་མངའ་བའི་སྐྱེས་ཆེན་དམ་པ་བྱིན་རླབས་ཅན་བཞུགས་མྱོང་བའི་
གནས་ནས་ཉམས་ལེན་བྱས་པ་གཉིས་ལ་འབྲས་བུ་ཐོན་མི་ཐོན་གྱི་ཁྱད་པར་
ཆེན་པོ་ཡོད་དེ། གནས་ཕལ་བ་ནས་ལོ་མང་བོར་སྒྲུབ་པ་བྱེད་པ་བས།
གནས་བྱིན་རླབས་ཅན་ནས་ཉིན་ཁ་ཤས་ལ་སྒྲུབ་པ་བྱེད་ན་ཉམས་རྟོགས་སྐྱེ་
བ་ལ་དགོས་པ་ཆེན་པོ་འབྱུང་ཞེས་དམ་པ་གོང་མའི་རྣམ་ཐར་ན་དེ་སྐོར་གྱི་
ཉམས་མྱོང་མང་དུ་གསུངས་སོ། །བྱང་ཆུབ་ཀྱི་སེམས་རིན་པོ་ཆེ་རྒྱུད་
ལ་མངའ་བའི་སེམས་དཔའ་ཆེན་པོ་དེའི་ཞབས་གང་ལ་རེག་པ་སྟེ་བཅགས་
པའི་སའི་རྡུལ་ཡང་འགྲོ་བ་ལྷ་དང་བཅས་པའི་མཆོད་པའི་ཞིང་དུ་འགྱུར་ན་
589



གཞན་ལྟ་ཅི་སྨོས། དེའི་རྒྱུ་མཚན་གྱིས་ང་ཚོས་ཡོངས་གྲགས་ལ་རྟེན་སྐལ་
ཞེས་བརྗོད་པའི་སྐུའི་ན་བཟའ་དང་དབུ་ལོ་ལྟ་བུ་ཡང་དོན་འདི་དང་འབྲེལ་
བ་ཡིན་ནོ། །དེར་མ་ཟད་རང་གཅིག་བུ་འཁོར་བ་ལས་ཐར་བའི་ཕྱིར་ལམ་
སྒོམ་པའི་ཉན་རང་རྣམས་བྱང་ཆུབ་སེམས་དཔའ་ལས་དམན་ཡང་འགྲོ་་་་་
བའི་བསོད་ནམས་ཀྱི་ཞིང་དུ་གསུངས་ཤིང༌། ཉན་རང་དགྲ་བཅོམ་པ་
རྣམས་ལ་མཆོད་པའི་དངོས་པོ་ཅུང་ཟད་རེ་ཕུལ་བས་ཀྱང་བསོད་ནམས་་་་་
དཔག་ཏུ་མེད་པ་འཐོབ་པར་གསུངས་ན། སེམས་དཔའ་ཆེན་པོ་རྣམས་
ལ་མཆོད་པ་ལ་བསོད་ནམས་དཔག་ཏུ་མེད་པ་འབྱུང་བ་སྨོས་ཅི་དགོས།
སེམས་དཔའ་ཆེན་པོ་རྣམས་ཀྱིས་མཚན་ཙམ་བརྗོད་པས་ཀྱང་ཉེར་འཚེ་ཞི་
ཞིང་འདོད་པའི་དོན་འགྲུབ་པར་གསུངས་ན། གསོལ་བ་བཏབ་ན་ལྟ་ཅི་
སྨོས། དེ་ཡང་སྤྱོད་འཇུག་ལས། དེ་བས་མགོན་པོ་སྤྱན་རས་གཟིགས། །
ཐུགས་རྗེ་ཆེན་པོས་འགྲོ་བ་ཡི། །འཁོར་བའི་འཇིགས་པའང་བསལ་བའི་
ཕྱིར། །རང་གི་མཚན་ཡང་བྱིན་གྱིས་བརླབས། །ཞེས་གསུངས་པ་ལྟར།
འཕགས་པ་སྤྱན་རས་གཟིགས་ཀྱི་མཚན་ལན་གསུམ་བརྗོད་ན་འཁོར་གྱི་་་་་
ནང་དུ་བག་ཚ་བའམ་སྐྱི་གཡའ་བའི་འཇིགས་པ་དང་བྲལ་བར་གསུངས་་་་་
ཤིང་། དེ་བཞིན་དུ་གསང་བའི་བདག་པོ་ཕྱག་ན་རྡོ་རྗེའི་མཚན་ལན་རེ་
བརྗོད་པས་ཀྱང་གདོན་བགེགས་ཀྱི་གནོད་པ་ཞི་བ་སོགས་སངས་རྒྱས་བྱང་
སེམས་རྣམས་ཀྱི་སྐུ་མཐོང་བ་དང་མཚན་ཐོས་པ་དང་། ཐ་ན་མཚན་
ཡི་གེར་བྲིས་ཏེ་ལུས་ལ་བཅངས་ནའང་བར་ཆད་ཞི་ཞིང་འདོད་པའི་དོན་་་་་
590



འགྲུབ་པར་གསུངས་སོ། །གོང་དུ་གསུངས་པ་འདི་དག་ནི་བྱང་ཆུབ་ཀྱི་
སེམས་རིན་པོ་ཆེ་ལས་འཇིག་རྟེན་དང་འཇིག་རྟེན་ལས་འདས་པའི་ཕན་་་་་་
ཡོན་ཐམས་ཅད་འབྱུང་ཚུལ་ངོ་སྤྲོད་གནང་ལ། ང་ཚོས་ཞིང་དམ་པར་
མཆོད་པ་བྱེད་ནའང་མཆོད་པའི་ཕན་ཡོན་ནི་སོ་སྐྱེས་ཕལ་བ་ལ་མཆོད་པ།
དེ་བས་ཐེག་དམན་སོ་སྐྱེས་ལ་མཆོད་པ། དེ་བས་ཐེག་དམན་འཕགས་པ་
ལ་མཆོད་པ། ཐེག་དམན་དགྲ་བཅོམ་པ་ལ་མཆོད་པ། བྱང་ཆུབ་སེམས་
དཔའ་ལ་མཆོད་པ། དེ་བས་སངས་རྒྱས་ལ་མཆོད་པ་རྣམས་ཀྱི་ཕན་ཡོན་
ནི་ཕྱི་མ་ཕྱི་མ་སྔ་མ་སྔ་མ་ལས་ཆེ་བ་ཡིན་ལ། དེ་ཐམས་ཅད་མཆོད་པ་ལས་
ཀྱང་བསོད་ནམས་ཆེ་ཤིན་ཏུ་ཆེ་བ་དེ་གང་ཡིན་ཞེ་ན། རང་རང་གི་རྩ་བའི་
བླ་མ་འམ་སློབ་དཔོན་མཆོད་པ་དེ་ཡིན། དེ་ནི་དཔེར་ན། ཞིང་འདེབས་པ་
ལ་མཚོན་ན་ས་ཞིང་གི་བཟང་ངན་ལས་ལོ་ཏོག་གི་འབྲས་བུ་ཡང་མང་ཉུང་
དང་བཟང་ངན་འབྱུང་བའི་ཁྱད་པར་ཡོད་པ་ལྟར་རོ། །དེ་བཞིན་དུ་སྤྱན་
རས་གཟིགས་ཀྱི་མཚན་ལན་གསུམ་བརྗོད་པས་བག་ཚ་བའི་འཇིགས་པ་་་་་
ཐམས་ཅད་བྲལ་བར་གསུངས་པ་འདི་ཡང་ངེས་དོན་དུ་བཟུང་ནས་དེ་ལ་་་་
ཡིད་ཆེས་བརྟན་པོ་ཡོད་ན། མཚན་ལན་གསུམ་བརྗོད་པ་ཙམ་གྱིས་
འཇིགས་པ་གང་བྱུང་མཐའ་དག་བྲལ་བར་འགྱུར་ངེས་ལ། འོན་ཀྱང་དེ་
ལ་ཡིད་ཆེས་མེད་པར་ཐེ་ཚོམ་གྱིས་ངང་ནས་མཚན་དུང་ཕྱུར་གསུམ་བཏོན་
ཡང་འཇིགས་པ་དང་བྲལ་བ་འབྱུང་མི་སྲིད་དོ། །དེའི་རྐྱེན་གྱིས་ཐེ་ཚོམ་
ནི་ཉོན་མོངས་ལས་ཆེས་སྡིག་ཤས་ཡིན་པར་གསུངས་པའང་གནད་འདི་ལ་
591



ཐུག་གོ དེས་ན་བྱང་ཆུབ་ཀྱི་སེམས་རིན་པོ་ཆེ་ལས་འཇིག་རྟེན་དང་འཇིག་
རྟེན་ལས་འདས་པའི་ཕན་བདེ་ཐམས་ཅད་འབྱུང་བའི་ཚུལ་ལ་ངེས་པ་་་་་་
བརྟན་པོ་རྙེད་པར་བྱ་སྟེ༔ འདི་ལ་སྟེ་བདག་གཞན་མཉམ་བརྗེ་བྱང་ཆུབ་ཀྱི་
སེམས་རིན་པོ་ཆེ་འདི་ལ་ངེས་པ་གཏིང་ཚུགས་པ་ཞིག་རྙེད་པ་ཐེག་པ་ཆེན་
པོའི་ལམ་འབྲས་བུ་དང་བཅས་པ་བྱང་ཆུབ་ཀྱི་སེམས་རིན་པོ་ཆེ་འདི་ཁོ་ན་
ལ་བརྟེན་ནས་འབྱུང་བ་ཡིན་པའི་ངང་ཚུལ་ལ་ཡིད་ཆེས་བཅོས་མ་མ་ཡིན་
པ་ཞིག་བསྐྱེད་པ་དང་བསྐྱེད་ནས་དེ་རྒྱུད་ལ་སྐྱེས་པ་ཞིག་གལ་ཆེ། གལ་ཏེ་
དེ་ལྟ་བུའི་ངེས་པ་ཞིག་མ་རྙེད་ན་ཐེག་པ་ཆེན་པོའི་ལམ་གྱི་རྩ་བ་ཆད་པ་སྟེ་
དཔེར་ན། བསོད་ནམས་ཀྱི་ཚོགས་རྒྱ་ཆེན་པོ་སྟོང་གསུམ་གྱི་སྟོང་ཆེན་པོའི་
འཇིག་རྟེན་གྱི་ཁམས་ན་རིན་པོ་ཆེ་སྣ་ཚོགས་ཀྱིས་གང་ནས་བསྐལ་པའི་བར་
དུ་སྦྱིན་པ་བཏང་ནའང་ཐེག་པ་ཆེན་པོའི་ལམ་དུ་མི་འགྱུར་ལ་བདག་གཞན་
མཉམ་བརྗེ་བྱང་ཆུབ་ཀྱི་སེམས་འདིས་ཀུན་ནས་བསླངས་ཏེ་དུད་འགྲོ་ལ་་་་་
རྩམ་པ་ཆངས་བུ་གཅིག་གིས་སྦྱིན་པ་བཏང་ནའང༌། ཐེག་པ་ཆེན་པོའི་ཆོས་
སུ་འགྱུར་བ་དང་རྒྱལ་སྲས་ཀྱི་སྤྱོད་པར་འགྱུར་བ་དང༌། སྦྱིན་པའི་ཕར་
ཕྱིན་གྱི་ཉམས་ལེན་དུ་འགྲོ་བ་ཡིན། དོན་འདི་ལ་དགོངས་ནས་རྗེ་ཐམས་
ཅད་མཁྱེན་པས་ཆོས་ཐེག་པ་ཆེན་པོའི་ཆོས་ཡིན་པས་མི་ཆོག་གི། གང་
ཟག་ཐེག་པ་ཆེན་པོར་ཆུད་པ་ཞིག་གལ་ཆེ་ཞེས་ཡང་ཡང་གསུངས་པ་ལྟར།
ཆོས་རྩ་ཆེ་བ་ཁོ་ནས་མི་ཆོག་གི ཆོས་དེ་ལག་ཏུ་ལེན་པ་པོའི་གང་ཟག་ལ་
ནུས་པ་དེ་འཛོམས་པ་གལ་ཆེ། དཔེར་ན་ང་རང་ལྟ་བུར་མཚོན་ན། ད་ལྟ་
592



ཞི་རྒྱས་དབང་དྲག་གི་ལས་གང་བསྒྲུབས་ཀྱང་དེའི་འབྲས་བུ་ཇི་ལྟ་བ་བཞིན་
མིག་མཐོང་ལག་ཟིན་དུ་འབྱུང་དཀའ་བའི་རྩ་བ་ནི། གཙོ་བོ་སྒྲུབ་པ་པོ་
རང་ལ་ནུས་པ་མ་ཚང་བ་ཡིན། ནུས་པ་གང་མ་ལྡན་པ་ཡིན་ཞེ་ན།
ནུས་པའི་གཙོ་བོ་བྱང་ཆུབ་ཀྱི་སེམས་རིན་པོ་ཆེའི་རྒྱུ་རྐྱེན་འདི་མ་ཚང་བའི་
དབང་གིས་ལན་པ་རེད། དེ་བཞིན་དུ་བྱང་ཆུབ་ཀྱི་སེམས་རིན་པོ་ཆེ་འདི་
རྒྱུད་ལ་མ་སྐྱེས་ཕྱིན་ཆད་དུ་མདོ་སྔགས་ཀྱི་གསུང་རབ་རབ་འབྱམས་ཏེ་་་་་་
བཀའ་བསྟན་ཡོངས་རྫོགས་འདི་ཚིག་དོན་གཉིས་ཀ་བློ་ཐོག་ནས་འགྲོ་བ་་་་་
ཞིག་ཡིན་ཀྱང་། ཐེག་པ་ཆེན་པོའི་ལམ་གྱི་གནད་ཟིན་པ་ལྟ་ཞོག ལམ་
སྣེ་ཙམ་ཡང་ཟིན་པར་མི་འགྱུར་ཅིང་རྒྱལ་བ་དགྱེས་པ་ནི་རྒྱལ་བའི་གདུང་་་
འཚོབ་དང་དོན་གཅིག་པ་སྟེ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་སྐྱེས་པ་
ན་ཕྱོགས་བཅུའི་རྒྱལ་བ་ཐམས་ཅད་ཀྱི་གདུང་འཚོབ་པ་ཞིག་བྱུང་སོང་་་་་་་
དགོངས་ཏེ་ཐུགས་དགྱེས་པ་ཆེན་པོ་སྐྱེས་པ་ནི་དཔེར་ན་རྒྱལ་བོ་ཆེན་པོ་་་་་
ཞིག་ལ་བུ་ཞིག་སྐྱེས་པ་ན་རྒྱལ་བོ་དེས་རང་གི་རྒྱལ་སྲིད་འཛིན་མཁན་སྐྱེས་
སོང་སྙམ་དུ་དགྱེས་པ་ཆེན་པོ་སྐྱེས་པ་དང་མཚུངས་ལ། གལ་ཏེ་བྱང་
ཆུབ་ཀྱི་སེམས་དང་བྲལ་ན་ནི་རྒྱལ་བ་དགྱེས་པའི་ལམ་ལ་ངེས་པ་རྙེད་པ་མི་
འོངས་པས་དམ་པའི་བཤེས་ཏེ་དམ་པའི་བཤེས་གཉེན་གྱི་ཚད་ནི་མ་ཐའང་
ཚེ་འདི་ལས་ཕྱི་མ་གལ་ཆེ་ཟེར་མཁན་ཞིག་དགོས་པས་དེ་ལྟ་བུའི་དམ་པའི་
བཤེས་གཉེན་དམ་པའི་གྲོགས་ལ་བརྟེན་ཅིང་འགལ་རྐྱེན་སྡིག་ལྟུང་སྦྱོང་།
མཐུན་རྐྱེན་གྱི་ཚོགས་སྒོ་དུ་མ་ནས་གསོག་པ་ལ་འབད་དགོས། གལ་ཏེ་
593



ཚོགས་གསོག་སྒྲིབ་སྦྱོང་ལ་མ་འབད་པར་བྱང་ཆུབ་ཀྱི་སེམས་ཇི་ལྟར་་་་་་་་་་
བསྒོམས་ཀྱང་འབྱུང་དཀའ་བས་འགལ་རྐྱེན་སྡིག་པ་སྦྱོང་བ་དང་ལྟུང་བ་་་་
སྦྱོང་བ་སྟེ་དཔེར་ན། ཞིང་འདེབས་པ་ལ་ཞིང་ཐོག་གི་རྡོ་ཟེགས་དང་ཚེར་
མ་ལ་སོགས་པ་རྣམས་ཞིང་མ་བཏབ་པའི་སྔོན་དུ་བསལ་དགོས་པ་དང་། དེ་
ནས་ཞིང་ལ་ལུད་འཇོག་པ་དང་ཆུ་འདྲེན་པ་སོགས་དང་མཚུངས་པར་ལམ་
སྒོམ་པའི་མཐུན་རྐྱེན་ཚོགས་སྒོ་དུ་མ་ནས་གསོག་དགོས་སོ། །འདིར་སྡིག་པ་
སྦྱོང་བ་དང་ལྟུང་བ་སྦྱོང་བ་གཉིས་ལའང་ཁྱད་པར་ཡོད་དེ་སྡིག་པ་ཡིན་ན་
ལྟུང་བ་ཡིན་པས་ཁྱབ་ཀྱང་ལྟུང་བ་ཡིན་ན་སྡིག་པ་ཡིན་པའི་ཁྱབ་པ་མེད་
དོ། །འདུལ་བའི་ནང་དུ་བཅས་རྐྱང་གི་སྐོར་ཞིག་ཡོད་དེ། རང་བཞིན་གྱི་ཁ་
ན་མ་ཐོ་བ་རྣམས་སྡིག་པ་དང་བཅས་པའི་ཁ་ན་མ་ཐོ་བ་རྣམས་ནི་བཅས་པ་
རྐྱང་བ་ཡིན་ལ་དཔེར་ན། ཕྱི་དྲོའི་ཁ་ཟས་ཟ་བ་ལྟ་བུ་ཚོགས་བསགས་པའི་
སྒོ་ནི་མང་དུ་ཡོད་ནའང་། ཚོགས་བསགས་པའི་ཐབས་ཚུལ་མཆོག་ཏུ་གྱུར་
པ་ནི་མནྡལ་ཡིན་པ་དང་སྡིག་ལྟུང་སྦྱོང་བའི་ཐབས་མང་དུ་ཡོད་ནའང་རྡོ་
རྗེ་སེམས་དཔའི་སྒོམ་བཟླས་དང་འབྲེལ་བའི་སྒོ་ནས་ཡིག་བརྒྱ་བཟླས་པ་ནི་
སྡིག་ལྟུང་སྦྱོང་བྱེད་ཀྱི་ཐབས་མཆོག་ཏུ་གྱུར་པར་གསུངས། དེའི་རྐྱེན་གྱིས་
ང་ཚོ་དགེ་ལྡན་པས་སྔོན་འགྲོའི་ཁྲིད་ཆེན་བཞི་རྩི་ཚུལ་ཡོད་པ་དང་གྲུབ་་་་་་
མཐའ་གཞན་ལའང་མིང་གིས་འདོགས་ལུགས་མི་འདྲ་བ་མ་གཏོགས་དེ་་་་་
དང་དོན་གཅིག་པ་མང་ངོ༌། །ལྷ་དང་བླ་མ་ལ་གསོལ་བ་ཤུགས་དྲག་བཏབ་
པ་སྟེ་འདིར་ལྷ་དང་བླ་མ་ཞེས་སོ་སོ་བར་མི་ཕྱེ་བར་རང་གང་ལ་དད་པའི་
594



ཡི་དམ་གྱི་ལྷ་གང་ཡིན་པ་དེའི་ངོ་བོ་རང་གི་བླ་མ་དམ་པ་དེ་ཡིན་པ་ལ་རྣམ་
པ་ཡི་དམ་གྱི་ལྷ་དེ་ཡིན་པར་གསོལ་བ་བཏབ་ན་རང་་ལ་བླ་མ་ལྷག་པའི་ལྷའི་
བྱིན་རླབས་འཇུག་ཚུལ་ཚེ་བར་གསུངས་པས་དེ་ལྟར་གསོལ་བ་བཏབ་སྟེ་་་་་
ཐེག་པ་ཆེན་པོའི་རིགས་ཀྱི་ནུས་པ་མ་སྐྱེ་བ་སྐྱེས། སྐྱེས་པ་གོང་ནས་གོང་དུ་
ཆེས་ཆེར་རྒྱས་པར་བྱ་དགོས་པ་ཡིན་ནོ་ཞེས་གཞན་དོན་དོན་གཉེར་གྱི་བློ་་་
སྦྱོང་བའི་ཚུལ་ནི་བཤད་ཟིན་ཏོ། །
གཉིས་པ་བྱང་ཆུབ་དོན་གཉེར་གྱི་བློ་སྦྱོང་ཚུལ་ལ་བདག་གཞན་མཉམ་
བརྗེའི་སྒོ་ནས་བྱང་ཆུབ་ཀྱི་སེམས་སྦྱོང་བ་ནི་གཞུང་འདིའི་བརྗོད་བྱའི་སྙིང་
བོ་ཡིན་པས་བྱང་ཆུབ་ཀྱི་སེམས་སྐྱེ་བ་ལ་གཞན་དོན་དོན་གཉེར་གྱི་བློ་དང་
བྱང་ཆུབ་དོན་གཉེར་གྱི་བློ་གཉིས་གང་ཡིན་ཡང་བྱང་ཆུབ་ཀྱི་སེམས་སྒྲུབ་པ་
ཡིན་པས་བྱང་ཆུབ་ཀྱི་སེམས་ཞེས་པ་ནི། སེམས་བསྐྱེད་པ་ནི་གཞན་དོན་
ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་གསུངས་པ་ལྟར་
སེམས་བསྐྱེད་པ་ཞེས་པས་མཚོན་བྱ་སེམས་བསྐྱེད་བསྟན། གཞན་དོན་
ཕྱིར། །ཡང་དག་རྫོགས་པའི་བྱང་ཆུབ་འདོད། །ཅེས་པས་མཚན་ཉིད་
བསྟན་པ་སྟེ། ཆེད་དུ་བྱ་བ་གཞན་དོན་དང་དམིགས་ཡུལ་རྫོགས་པའི་བྱང་
ཆུབ་ཉིས་ཚོགས་ཤིག་ལ་བྱང་ཆུབ་ཀྱི་སེམས་ཞེས་བརྗོད་པས་བྱང་ཆུབ་ཀྱི་་་་
སེམས་ལ་འདིར་དངོས་པོ་འདི་གཉིས་ཀ་ཚང་དགོས་པས། འདིས་གོང་དུ་
གཞན་དོན་དོན་གཉེར་གྱི་བློ་བསྐྱེད་དགོས་ཚུལ་དང༌། ཇི་ལྟར་བསྐྱེད་ཚུལ།
བློ་དེ་བསྐྱེད་པའི་ཕན་ཡོན། མ་བསྐྱེད་པའི་ཉེས་དམིགས་རྣམས་རྒྱས་པར་
595



གསུངས་པའི་སྐབས་སུ་བཤད་ཟིན་ཏོ། །འདི་རྣམས་གསུངས་པ་ཙམ་གྱིས་
ཆོག་གམ་ཞེ་ན། འདི་ཙམ་གྱིས་མི་ཆོག་པར། ངེས་པར་བྱང་ཆུབ་དོན་
གཉེར་གྱི་བློ་སྦྱངས་ཏེ་སྐྱེས་ད་གོས་པ་ཡིན་པས། འདིར་དེ་མ་ཐག་བྱང་
ཆུབ་དོན་གཉེར་གྱི་བློ་སྦྱོང་ཚུལ་གསུངས། འོ་ན་བྱང་ཆུབ་དོན་གཉེར་གྱི་
བློ་འདི་གང་གི་ཆེད་དུ་གཉེར་ཞེ་ན། འདི་ཡང་སེམས་ཅན་གཞན་གྱི་དོན་
དུ་གཉེར་བ་ཡིན། རང་གི་དོན་དུ་བྱང་ཆུབ་དོན་དུ་གཉེར་བའི་བློ་དེ་བྱང་
ཆུབ་ཀྱི་སེམས་མིན་ཏེ། དེ་ལྟ་བུའི་བསམ་པ་ཐེག་དམན་གང་ཟག་གི་རྒྱུད་
ནའང་ཡོད་ལ། དེ་ལྟ་བུའི་བསམ་པས་བྱང་ཆུབ་ནམ་ཡང་འགྲུབ་མི་སྲིད་
དོ། །ངེས་འབྱུང་གི་བསམ་པས་རྒྱུད་ཟིན་ན་ཐེག་དམན་དགྲ་བཅོམ་པའི་གོ་
འཕང་ཙམ་འགྲུབ་སྲིད་ཀྱང་། དེ་མ་ཡིན་པའི་ཚེ་འདིའི་སྣང་ཞེན་གྱིས་
བཅིངས་ན་བྱང་ཆུབ་ཀྱི་གོ་འཕང་ཕར་ཞོག བདེ་འགྲོ་ཙམ་ཡང་མི་ཐོབ་
པར། ངན་སོང་གི་རྒྱུར་འགྱུར་བ་ཡིན་ནོ། །དེའི་རྒྱུ་མཚན་གྱིས་བློ་སྦྱོང་རྩ་
ཚིག་ལས། སངས་རྒྱས་བསྒྲུབ་སྙམ་པ་སོགས་སྨོན་པའི་སེམས་ལེགས་པར་
སྒོམ་པ་མཐར་ཕྱིན་བྱ་གསུངས་ཏེ་སེམས་ཅན་གཞན་གྱི་དོན་དུ་རྫོགས་པའི་
སངས་རྒྱས་ཀྱི་གོ་འཕང་རང་གིས་བསྒྲུབ་པར་བྱ་སྙམ་པའི་བསམ་པ་ལ་བྱང་
ཆུབ་ཀྱི་སེམས་ཞེས་པ་དང་དེ་ལའང་སྨོན་པའི་སེམས་དང་འཇུག་པའི་་་་་་་
སེམས་གཉིས། སྨོན་སེམས་ལའང་སྨོན་སེམས་ཙམ་དང་སྨོན་སེམས་དམ་
བཅའ་ཅན་གཉིས། སྨོན་འཇུག་གཉིས་ཀྱི་ཁྱད་པར་ནི་གཞན་དུ་གསུང་
ཚུལ་མང་ཡང་། སྤྱོད་འཇུག་ལས། འགྲོ་བར་འདོད་དང་འགྲོ་བ་ཡི། །བྱེ་
596



བྲག་ཇི་ལྟར་ཤེས་པ་ལྟར། །དེ་བཞིན་མཁས་པས་འདི་གཉིས་ཀྱི། །བྱེ་བྲག་
རིམ་བཞིན་ཤེས་པར་བྱ། །ཞེས་གསུངས་ཏེ་དོན་ནི་དཔེར་ན། གྲོང་ཁྱེར་
ཞིག་ལ་འགྲོ་བའི་དབང་དུ་བྱས་ན། གྲོང་ཁྱེར་དེར་འགྲོ་བར་བྱའོ་སྙམ་པའི་
བསམ་པ་དེ་སྨོན་པའི་སེམས་ལྟ་བུ་དང་། དེ་ནས་གོམ་པ་འདེགས་འཇོག་
གི་བྱ་བས་ཟིན་པ་དེ་འཇུག་པ་བྱང་ཆུབ་ཀྱི་སེམས་ལྟ་བུའོ། །དེ་བཞིན་
དུ་རྒྱལ་སྲས་ཀྱི་སྤྱོད་པ་ཕ་རོལ་ཏུ་ཕྱིན་པ་དྲུག་གི་ཉམས་ལེན་ལ་དངོས་སུ་་་
བརྩོན་པ་ལག་ཏུ་ལེན་པ་འཇུག་པ་སེམས་བསྐྱེད་ཅེས་བརྗོད། ཕྱིན་དྲུག་
ཉམས་ལེན་གྱི་བྱ་བས་དངོས་སུ་མ་ཟིན་པ་ལ་སྨོན་པ་སེམས་བསྐྱེད་ཅེས་་་་་
ཟེར། རྫོགས་པའི་བྱང་ཆུབ་ཏུ་སྨོན་པའི་བློ་ཁྱད་པར་དུ་འཕགས་པ་དེ་
ནི་བཅོས་མ་མ་ཡིན་པའམ་རྩོལ་མེད་ཀྱི་མྱོང་བ་ཐོན་པ་ནས་འཇོག་དགོས།
དེས་ན་རྩ་ཚིག་འདིས་ནི་སྨོན་པ་སེམས་བསྐྱེད་དང་འཇུག་པ་སེམས་བསྐྱེད་
གཉིས་ཀ་བསྟན་པ་སྟེ་སྨོན་པ་སེམས་བསྐྱེད་དངོས་སུ་བསྟན་པ་དང་འཇུག་
པ་སེམས་བསྐྱེད་དོན་གྱིས་བསྟན་པ་ཡིན་ལ། ལེགས་པར་གོམས་པ་སྟེ་དང་
བོ་བྱང་ཆུབ་ཀྱི་སེམས་འདི་ལ་སྦྱང་དགོས། དེ་ཡང་བདག་གཞན་མཉམ་
བརྗེ་ལ་བརྟེན་ནས་སྦྱངས་པ་ཙམ་གྱིས་མི་ཆོག་པར་སེམས་དེ་རྒྱུད་ལ་སྐྱེ་་་་
གང་ཐུབ་བྱ། དེ་བསྐྱེད་པ་ཙམ་གྱིས་ཆོག་གམ་ཞེ་ན། དེས་ཀྱང་མི་ཆོག་
པར་ལེགས་པར་གོམས་པ་བྱེད་ཅིང་གོམས་པ་མཐར་ཕྱིན་ཞིག་བྱ་དགོས།
དེ་ལྟར་གོམས་པ་མཐར་ཕྱིན་པ་ཞིག་བྱུང་བ་ན། གཟོད་རྣམ་མཁྱེན་དུ་
གྱུར་པ་ཡིན་ནོ། །ཐེག་ཆེན་སེམས་བསྐྱེད་ཀྱི་ས་མཚམས་ནི་ཐེག་ཆེན་ཚོགས་
597



ལམ་ཆུང་ངུ་ནས་སངས་རྒྱས་ཀྱི་སའི་བར་དུ་འཇོག་པས། སངས་རྒྱས་
འཕགས་པའི་རྒྱུད་ཀྱི་སེམས་བསྐྱེད་དེ་ནི་རྣམ་པ་ཐམས་ཅད་མཁྱེན་པའི་ཡེ་
ཤེས་ཏེ་རྣམ་མཁྱེན་དང་དོན་གཅིག་ཡིན། དེ་ཡང་ལས་དང་བོ་བའི་སྐབས་
ཀྱི་བྱང་ཆུབ་ཀྱི་སེམས་དེ་རིམ་བཞིན་ཇེ་བཟང་གོང་འཕེལ་དུ་སོང་ལུ་ ས་་་་་་
གོམས་པ་རབ་ཀྱི་མཐར་ཕྱིན་པ་རྣམ་མཁྱེན་དུ་འགྱུར་བ་ཡིན་པ་ལས་གཞན་
གློ་བུར་བ་ཞིག་གཏན་ནས་ཡོང་ཐབས་མེད་དོ། །འོ་ན་རྫོགས་པའི་སངས་
རྒྱས་ཀྱི་གོ་འཕང་ཐོབ་ན་ཕན་པ་དང་དགོས་པ་ནུས་པ་ཇི་ལྟ་བུ་ཞིག་ཡོད་ཅེ་
ན། འདི་ལ་སངས་རྒྱས་ཀྱི་སྐུ་གསུང་ཐུགས་ཡོན་ཏན་རྣམས་རིམ་པ་གསུམ་
དུ་ཕྱེ་ནས་ཤེས་པར་བྱའོ། །དེས་ན་གཞན་དོན་ཁུར་འཁྱེར་གྱི་སྙིང་རྗེ་ཆེན་
པོ་འདི་བསྐྱེད་ཚུལ་ཇི་ལྟ་བུ་དང་དེ་གང་ལ་བརྟེན་ནས་སྐྱེ་ཞེ་ན། གོང་ནས་
སོང་ཟིན་པ་ལྟར་དམིགས་རྣམ་མ་སྦྱང་བར་བསྐྱེད་མི་སྲིད་པས་བྱམས་སྙིང་
རྗེའི་དམིགས་རྣམ་སྦྱོང་བའི་སྒོ་ནས་བསྐྱེད་དགོས་ལ། དེ་ཡང་བྱང་ཆུབ་ཀྱི་
སེམས་རིན་པོ་ཆེ་སྐྱེ་བ་ལ་དེ་ལྟ་བུའི་གཞན་དོན་ཁུར་འཁྱེར་གྱི་སྙིང་རྗེ་ཆེན་
པོ་ཡོད་ཀྱང་བྱང་ཆུབ་དོན་གཉེར་མེད་ན་བྱང་ཆུབ་ཀྱི་སེམས་མཚན་ཉིད་མ་
རྫོགས་པའམ་ཆ་མ་ཚང་བས། བྱང་ཆུབ་ཀྱི་སེམས་མཚན་ཉིད་ཚང་བ་ཞིག་
སྐྱེ་བ་ལ་གཞན་དོན་དོན་གཉེར་དང་བྱང་ཆུབ་དོན་གཉེར་གཉིས་ཀ་དགོས་
སོ། །འདིར་བྱང་ཆུབ་ཀྱི་སེམས་མཚན་ཉིད་ཚང་བ་དང་སེམས་མཚན་ཉིད་
པ་གཉིས་ལ་ཁྱད་པར་ཡོད་དེ། བྱང་ཆུབ་ཀྱི་སེམས་མཚན་ཉིད་ཚང་བ་རྒྱུད་
ལ་སྐྱེས་ན་སེམས་མཚན་ཉིད་པ་རྒྱུད་ལ་སྐྱེས་པའི་ངེས་པ་མེད། །སེམས་
599



བསྐྱེད་མཚན་ཉིད་པ་ཞེས་པ་ནི་བྱང་ཆུབ་ཀྱི་སེམས་དངོས་གནས་པ་ལ་གོ་་་
དགོས་པ་དང་མཚན་ཉིད་ཚང་བ་ཞེས་པ་ནི་རང་གི་གྲོགས་སུ་གྱུར་པའི་་་་་་
གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་འདུན་པ་དང་་་་་་་་་་
མཚུངས་ལྡན་དུ་བྱུང་ཞིང་ཐེག་ཆེན་ལམ་གྱི་འཇུག་སྒོར་གྱུར་པའི་ལམ་གྱི་་་་
རིགས་སུ་གནས་པའི་རབ་ཏུ་ཕྱེ་བའི་ཐེག་ཆེན་གཙོ་བོ་ཡིད་ཀྱི་རྣམ་རིག་་་་
ཁྱད་པར་ཅན་དེ་ཐེག་ཆེན་སེམས་བསྐྱེད་ཀྱི་མཚན་ཉིད་དམ་ངོ་བོ་སྟེ་འདི་་་
ཚང་མི་ཚང་ལ་གོ་དགོས་པས་འདི་ལྟ་བུའི་མཚན་ཉིད་ཚང་བ་ཞིག་ལམ་མ་
ཞུགས་པའི་གང་ཟག་གི་རྒྱུད་ནའང་ཡོད་སྲིད་དེ། དཔེར་ན། ང་རང་ལྟ་བུ་
ཞིག་གིས་ཀྱང་སེམས་ཅན་ཐམས་ཅད་ཀྱི་དོན་དུ་རྫོགས་པའི་སངས་རྒྱས་ཀྱི་
གོ་འཕང་ཐོབ་པར་གྱུར་ཅིག་ཅེས་པའི་དོན་ཙམ་སེམས་ལ་དྲན་པ་ཙམ་ཞིག་
ཡོད་ཆོག་པ་དང་། བདག་གིས་སྦྱིན་སོགས་བགྱིས་པ་འདི་དག་གིས། །
འགྲོ་བ་ཕན་ཕྱིར་སངས་རྒྱས་འགྲུབ་པར་ཤོག །ཅེས་པའི་དོན་དྲན་པ་ཙམ་
ཞིག་སོ་སྐྱེ་ཐ་མལ་བའི་རྒྱུད་ལའང་ཡོད་ཆོག་པས། འདི་ནི་སེམས་བསྐྱེད་
མཚན་ཉིད་ཚང་བ་ཡིན་ཡང་། སེམས་བསྐྱེད་མཚན་ཉིད་པ་མིན་ཏེ།
སེམས་བསྐྱེད་དངོས་གནས་པ་མ་ཡིན་པའི་ཕྱིར་རོ། །སེམས་བསྐྱེད་དངོས་
གནས་པ་ཡིན་མིན་གྱི་ཁྱད་པར་ནི་རྩོལ་མེད་ཀྱི་མྱོང་བ་ཐོན་མ་ཐོན་གྱི་སྒོ་་་་
ནས་འཇོག་སྟེ། རྩོལ་མེད་ཀྱི་མྱོང་བ་ཐོན་པ་ལ་སེམས་བསྐྱེད་དངོས་གནས་
པ་ཞེས་བརྗོད་དོ། །དེ་ཡང་དང་བོ་བྱང་ཆུབ་ཀྱི་སེམས་ལ་སྦྱངས་པ་སྟེ་བློ་
སྦྱངས་པ་དང་། དེ་ནས་སེམས་དེ་བསྐྱེད། དེ་བསྐྱེད་ཚུལ་ནི་བྱམས་སྙིང་
599



རྗེའི་དམིགས་རྣམ་སྐྱོང་སྟེ་མར་ཤེས་ནས་བཟུང་བ་སྟེ་རིམ་པ་བཞིན་གོང་་་
ནས་གསུངས་ཟིན་པ་ལྟར་སྦྱངས་ནས་རྒྱུད་ལ་སྐྱེད། དེ་ཡང་བ སྐྱེད་པ་ཙམ་
གྱིས་མི་ཆོག་པར་སེམས་བསྐྱེད་པ་མི་གཙོ་སྐྱེས་པ་གཙོ་ཞེས་གསུངས་པ་ལྟར།
སེམས་དེ་ཡང་དང་ཡང་དུ་བསྐྱེད་པ་ལ་བརྟེན་ནས་སེམས་དངོས་གནས་དེ་
སྐྱེས། འོ་ན་དེ་ལྟ་བུའི་སེམས་དངོས་གནས་པ་དེ་སྐྱེ་བའི་ཐབས་སམ་
མན་ངག་ཡོད་དམ་ཞེ་ན། འགལ་རྐྱེན་སྡིག་ལྟུང་སྦྱོང་བ་དང་། མཐུན་
རྐྱེན་གྱི་ཚོགས་སྒོ་དུ་མ་ནས་གསོག་པ། བླ་མ་དང་ལྷག་པའི་ལྷ་ལ་གསོལ་བ་
ཤུགས་དྲག་ཏུ་འདེབས་པ་འདི་མན་ངག་གི་མཆོག་ཡིན་ནོ། །བྱང་ཆུབ་ཀྱི་
སེམས་མཚན་ཉིད་པ་རྒྱུད་ལ་སྐྱེས་པའི་ཚད་ནི་དེ་ལ་རྩོལ་མེད་ཀྱི་མྱོང་བ་་་་
ཐོན་པ་ཞིག་འཇོག་དགོས་པས་ན། རྩོལ་མེད་ཀྱི་མྱོང་བ་དེ་ཡང་གློ་བུར་
ཉིད་དུ་ཐོན་པ་མ་ཡིན་པར་སེམས་དེ་བསྐྱེད་པ་ན་དང་བོ་རྩོལ་བས་ཡང་་་་་
དང་ཡང་དུ་སྦྱངས་ཤིང་གོམས་པ་སྟེ་བྱང་ཆུབ་པ་ན། དེ་ལ་ཆེད་དུ་འབད་
བརྩོན་མ་བྱས་ཀྱང་ངང་གིས་རྒྱུད་ལ་སྐྱེས་པ་ཞིག་འབྱུང་། དེས་ན་རྩོལ་
མེད་ཀྱི་མྱོང་བའི་ཚད་ནི་དཔེར་ན། རྒྱུ་ནོམ་པར་ཧ་ཅང་དགའ་མཁན་གྱི་
ཚོང་བ་ཞིག་ལ་མཚོན་ན། ཉལ་བ་དང་ལངས་པ། ཟས་ཟ་བ་དང་ལམ་དུ་
འགྲོ་བ་གང་གི་སྐབས་སུའང་ཆེད་དུ་སྒོམ་མི་དགོས་པར་ཚོང་ལས་དེ་དྲན་་་
བཞིན་འདུག་པ་དང་། ཡང་རྒྱུ་ནོར་ལ་སྲེད་ཞེན་ཧ་ཅང་ཆེ་བ་ཅན་ཞིག་
ཡིན་ན་མཐོང་ཚད་ལ་སྲེད་པ་ངང་གིས་སྐྱེ་ཡོང་བ་དང་ཀུན་ནས་མཚུངས། །
ཡང་ང་རང་ལྟ་བུ་ལ་མཚོན་ན་མི་དགེ་བ་གོམས་ཆེ་བའི་དབང་གིས་མི་དགེ་
600



བའི་ཕྱོགས་ལ་རྩོལ་མེད་ཀྱི་མྱོང་བ་ཐོན་བཞིན་དུ་ཡོད་པ་ལྟ་བུའོ། །དེ་
བཞིན་དུ་ངེས་འབྱུང་གི་བསམ་པ། བྱང་ཆུབ་ཀྱི་སེམས། སྟོང་ཉིད་རྟོགས་
པའི་ལྟ་བ་གང་ཡིན་ཡང་མཚན་ཉིད་པ་རྒྱུད་ལ་སྐྱེས་པ་དེ་ནི་རྩོལ་མེད་ཀྱི་་་་
མྱོང་བ་ཐོན་མ་ཐོན་གྱི་སྒོ་ནས་འཇོག་དགོས་པ་ཡིན། དེས་ན་བྱང་ཆུབ་
ཀྱི་སེམས་མཚན་ཉིད་ཚང་བ་ཞིག་སྐྱེ་བ་ལ་ཡང་གཞན་དོན་དོན་གཉེར་དང་
བྱང་ཆུབ་དོན་གཉེར་གཉིས་ཀ་ཚང་དགོས་ཏེ། དེ་ཡང་གཞན་དོན་དོན་
གཉེར་མེད་ན་བྱང་ཆུབ་ཀྱི་སེམས་སུ་མི་འགྱུར་ཞིང་ཐེག་པ་ཆེན་པོའི་ལམ་
དུ་མི་འགྱུར་བ་སྔར་མང་དུ་བཤད་ཟིན་ཅིང་། མ་རྒན་སེམས་ཅན་རྣམས་
སྒྲོལ་འདོད་མེད་ན་ཐེག་པ་ཆེན་པོའི་ཕྱོགས་ཙམ་ནའང་མེད་པར་རིགས་་་་
པས་ཀྱང་འགྲུབ་སླའོ། །དེ་ཡང་ཡིན་ཏེ་སྤྱིར་ཐེག་པ་ཆེ་ཆུང་ངམ་མཆོག་
དམན་གྱི་ཁྱད་པར་ནི་སེམས་ཅན་གྱི་དོན་ཁུར་དུ་འཁྱེར་མི་འཁྱེར་གྱི་སྒོ་་་་
ནས་བཞག་ལ། སེམས་ཅན་གཞན་གྱི་དོན་ཁུར་དུ་འཁྱེར་བ་ལ་ཐེག་པ་ཆེན་
པོ་བ་དང༌། དེ་ལྟ་མ་ཡིན་པར་རང་རང་གཅིག་པུ་གཅེས་པར་འཛིན་པའི་
བློ་ལ་ཐེག་དམན་པ་ཞེས་བརྗོད་དོ། །བྱང་ཆུབ་དོན་གཉེར་མེད་ན་ཡང་
བྱང་ཆུབ་ཀྱི་སེམས་ཀྱི་མཚན་ཉིད་མ་རྫོགས་ཏེ། བྱང་ཆུབ་ཀྱི་སེམས་ཞེས་པ་
ནི་གཞན་དོན་བླ་ན་མེད་པའི་བྱང་ཆུབ་ཐོབ་འདོད་ཀྱི་འདུན་པ་དང་ལྡན་་་་
པའི་སེམས་ཤིག་ལ་བརྗོད་པ་ཡིན་ན། འདིར་གཞན་དོན་ཞེས་པས་
རང་ལས་གཞན་པའི་མ་རྒན་སེམས་ཅན་ཐམས་ཅད་གཅིག་ཀྱང་མ་ལུས་པ་
བསྟན་པ་དང་། བླ་མེད་བྱང་ཆུབ་ཅེས་པའི་བླ་ན་མེད་པ་ནི་གོང་ན་མེད་
601



པའི་དོན་ཏེ་རྫོགས་པའི་སངས་རྒྱས་ཀྱི་གོ་འཕང་དེའི་གོང་ན་གཞན་པའི་་་་
ཐོབ་བྱ་ཞིག་མེད་ཅིང་སངས་རྒྱས་ཀྱི་གོ་འཕང་ནི་ཐོབ་བྱ་མཐར་ཐུག་པ་་་་་
ཡིན་པས་ན་བླ་ན་མེད་པའི་བྱང་ཆུབ་ཅེས་བརྗོད་དོ། །བྱང་ཆུབ་ཀྱི་དོན་
ཡང་བྱང་ཞེས་པས་སྤངས་པའི་ཡོན་ཏན་སྟོན་པ་དང་ཆུབ་ཅེས་པས་རྟོགས་
པའི་ཡོན་ཏན་སྟོན་པས། བྱང་ཆུབ་ཀྱི་སེམས་ནི་འདུན་པ་གཉིས་ལྡན་
གྱི་གཙོ་སེམས་ཤིག་ལ་གོ་དགོས་པས་བྱང་ཆུབ་ཀྱི་སེམས་ཀྱི་ངོ་བོ་སྟེ་རང་་་་་་
བཞིན་ནམ་མཚན་ཉིད་ཇི་ལྟ་བ་བཞིན་ཤེས་ན་བྱང་ཆུབ་དོན་གཉེར་ངེས་་་་
པར་དགོས་པ་ཤེས་པར་འགྱུར་ཏེ། དེས་ན་བྱང་ཆུབ་དོན་གཉེར་གྱི་བློ་སྦྱོང་
ཚུལ་ནི་དེ་ཡང་འདིར་ནི་ཉམས་ལེན་གྱི་སྐབས་ཡིན་པས་སྤྱི་བོར་བླ་མ་ལྷ་་་་
སྒོམ་བཞིན་པའི་ངང་ནས་འདི་ལྟར་བསམ་སྟེ། དཔྱད་འཇོག་གཉིས་ལས་
དཔྱད་སྒོམ་བྱེད་པའི་སྐབས་འདིར་བདུད་རྩི་འབེབ་སྦྱོང་གི་དམིགས་རྣམ་་་་
སྐྱོང་དགོས། སྤྱི་བོར་བླ་མ་ལྷ་སྒོམ་བཞིན་ཞེས་པས་ཀུན་འདུས་ནོར་བུའི་
ལུགས་གཙོ་བོར་སྟོན་ལ། དཔེར་ན། ལྷག་པའི་ལྷ་སྤྱན་རས་གཟིགས་ལྟ་བུ་
སྒོམ་ན། འདི་ལྟར་བསམ་སྟེ་ངོ་བོ་རང་གི་རྩ་བའི་བླ་མ་ཡིན་པ་ལ་རྣམ་པ་
འཕགས་མཆོག་སྤྱན་རས་གཟིགས་དངོས་ཡིན་པར་སྒོམ་ཞིང་། དེ་ཡང་
སྐྱབས་གནས་མ་ལུས་པ་འདུས་པའི་བདག་ཉིད་ཡིན་སྙམ་པའི་འདུ་ཤེས་་་་་
བསྟེན་པར་བྱའོ། །འདིར་མ་ཟད་ཚན་པ་རེ་རེའི་མཇུག་ཏུ་གསོལ་བ་ཤུགས་
དྲག་ཏུ་གདབ་བོ་ཞེས་གསུངས་པའི་དོན་ཡང་། གསོལ་བ་ཤུགས་དྲག་ཏུ་
བཏབ་པ་ལ་བརྟེན་ནས་སྤྱི་བོའི་བླ་མ་ལྷའི་སྐུའི་ཆ་ལས་བདུད་རྩི་འོད་ཟེར་
602



དང་བཅས་པའི་རྒྱུན་བབས། རང་དང་སེམས་ཅན་ཐམས་ཅད་ཀྱི་ལུས་
སེམས་ལ་ཞུགས། ཐོག་མེད་ནས་བསང༌།ས་པའི་སྡིག་སྒྲིབ་མ་ལུས་པ་བྱང་
ཞིང་དག ལུས་དྭངས་གསལ་འོད་ཀྱི་རང་བཞིན་ཅན་དུ་གྱུར། ཚེ་དང་
བསོད་ནམས་ལུང་རྟོགས་ཀྱི་ཡོན་ཏན་འཕེལ་ཞིང་རྒྱས། ཁྱད་པར་དུ་
སྐབས་སུ་བབ་པའི་ལམ་གྱི་དམིགས་རྣམ་སྟེ་དཔེར་ན་བྱང་ཆུབ་ཀྱི་སེམས་་་
རིན་པོ་ཆེ་སྦྱོང་བའི་སྐབས་འདིར་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་་་་་
སྐྱེས་པའི་སྐལ་བ་ཅན་དུ་བྱས་སོང་སྙམ་པའི་མོས་པ་བརྟན་པོ་རེ་ཡང་དང་
ཡང་དུ་བྱེད་པ་ཤིན་ཏུ་གལ་ཆེ་སྟེ་འདི་ནི་རྒྱུད་སྨིན་བྱེད་ཀྱི་ཐབས་ཡིན་པས།
བདུད་རྩི་འབེབ་སྦྱོང་གི་དམིགས་རྣམ་འདི་རྣམ་པ་ཀུན་ཏུ་ངེས་པར་དགོས་
སོ། །དེས་ན་གཞན་དོན་དོན་གཉེར་དང་བྱང་ཆུབ་དོན་གཉེར་གྱི་
བློ་སྦྱོར་བའི་སྐབས་གང་ཡིན་ཡང་སྨིན་བྱེད་ཀྱི་ཐབས་སྦྱོང་བའི་ཆོས་དྲུག་་་་
སྔོན་དུ་བཏང་ནས་སྐབས་སུ་བབ་པའི་དམིགས་རྣམ་སྐྱོང་བ་སྟེ་ཉམས་ལེན་
གྱི་སྐབས་འདིར་ལམ་རྒྱུད་ལ་སྐྱེ་རྒྱུ་དེ་གཙོ་བོར་བྱེད་དགོས་པས། ལམ་གྱི་
རྟོགས་པ་རྒྱུད་ལ་སྐྱེ་བ་ལ་མཐུན་རྐྱེན་ཚོགས་གསོག་པ་དང༌། འགལ་རྐྱེན་
སྒྲིབ་པ་སྦྱོང་བ་བླ་མ་དང་ལྷག་པའི་ལྷའི་བྱིན་རླབས་ལེན་པ་གསུམ་པོ་ངེས་
པར་ཚང་དགོས་ལ། དེ་གསུམ་མ་ཚང་བར་རྒྱུད་ལ་སྐྱེ་མི་སྲིད་ཅིང་སྐྱེ་བའི་
ཐབས་ཀྱང་མེད་པ་ཡིན་ཏེ། དཔེར་ན། རྡོ་ལེབ་སྐམ་པོ་ཞིག་གི་སྟེང་དུ་གྲོ་
ནས་ཀྱི་ས་བོན་བཏབ་ནས་ལོ་དུ་མའི་རིང་ལ་བཞག་ཀྱང་མྱུ་གུ་སྔོན་པོ་སྐྱེ་མི་
སྲིད་དེ། དེ་ལ་རླན་གཤེར་དང་དྲོད་སོགས་ཀྱི་ལྷན་ཅིག་བྱེད་རྐྱེན་མ་ཚང་
603



བའི་ཕྱིར་རོ། །ཡང་དགུན་དུས་སུ་རྩི་ཤིང་ལ་མེ་ཏོག་བཞད་མི་སྲིད་པ་ཡང་།
དྲོད་ལ་སོགས་པའི་རྐྱེན་མ་འཛོམ ས་པའི་སྟབས་ཀྱིས་སོ། །རྒྱུ་རྐྱེན་དེ་དག་
འཛོམས་ན་འབྲས་བུ་འབྱུང་བ་ཆོས་ཉིད་ཡིན་ཏེ། དཔེར་ན། དཔྱིད་དུས་
སུ་དྲོད་བབས་པ་ན་རྩྭ་ལྡུམ་དང་མྱུ་གུ་སོགས་དབང་མེད་དུ་སྐྱེས་ནས་ཐོན་
པ་ལྟ་བུའོ། །དེ་བཞིན་དུ་ལམ་གང་དང་གང་སྒོམ་ནའང་དང་བོ་དེ་ལ་ཐོས་
པ་བྱས། དཔེར་ན། བྱང་ཆུབ་ཀྱི་སེམས་སྒོམ་པའི་སྐབས་འདི་ལ་མཚོན་ན།
བྱང་ཆུབ་སེམས་ཀྱི་ངོ་བོ་ཇི་ལྟ་བུ་ཞིག་ཡིན་པ་དེ་བློ་ལ་ངེས་ངེས་ཏག་ཏག་
ཅིག་ཤེས། དེ་ལྟར་ཤེས་པ་ཡང་དང་བོ་སློབ་དཔོན་གྱི་མདུན་ནས་ཐོས་པ་
བྱས་ཤིང་སྦྱངས་པ་ལ་བརྟེན་ནས་ཤེས་དགོས་ཏེ། དེའི་དོན་ངོ་མ་ཤེས་པར་
གང་སྒོམ་པའི་བསྒོམ་བྱ་ཤེས་མེད་པས་རྐུན་མ་ནགས་ལ་སོང་བའི་རྗེས་སྤང་
ལ་རྩད་གཅོད་པ་དང༌། འདྲེ་ཤར་སྒོར་གནོད་པ་ལ་གླུད་ནུབ་སྒོར་གཏོང་
བ་ལྟ་བུ་དང་འོ་མ་བཞོ་བར་འདོད་ནས་རྭ་ལ་འཐེན་པ་བཞིན་ནོ། །དེས་
ན་ཐོག་མར་བསྒོམ་བྱ་དེ་ཐོས་པ་ལ་བརྟེན་ནས་ངེས་ངེས་ཏག་ཏག་ཅིག་ངོ་
ཤེས་པར་བྱས། དེ་ཡང་ངོ་ཤེས་པ་ཙམ་དུ་མ་བཞག་པར་ཡང་དང་ཡང་དུ་
རང་རྒྱུད་ལ་གོམས་འདྲིས་གཏོང་བ་སྟེ་འདི་ལ་དཔྱད་སྒོམ་ཟེར། སྒོམ་ཞེས་
པ་ནི་གོམས་པའི་དོན་ཏེ་མཐོང་ལམ་སྒོམ་ལམ་གྱི་སྒོམ་དང་ཐོས་བསམ་སྒོམ་
གསུམ་གྱི་སྒོམ་གང་ཡིན་ཡང་ཡིད་ལ་གོམས་འདྲིས་བཏང་བའི་དོན་ཏེ།
ཡང་དང་ཡང་དུ་གོམས་པ་དང་། །འཇལ་དང་ངེས་རྟོགས་སྒོམ་པའི་
ལམ། །ཞེས་པ་ལྟར་རོ། །དེ་སྒོམ་པ་ཙམ་གྱིས་ཀྱང་མི་ཆོག་པར་དེའི་ཡན་
_604



ལག་རྣམས་ཚང་དགོས། ཡན་ལག་གི་གཙོ་བོ་ནི་སྐབས་སུ་བབ་པའི་ལམ་གྱི་
དམིགས་པ་དེ་རྒྱུད་ལ་སྐྱེ་བའི་སླད་དུ་ལྷ་དང་བླ་མ་ངོ་བོ་དབྱེར་མེད་དུ་མོས་
ནས་གསོལ་བ་ཡང་དང་ཡང་དུ་འདེབས། གསོལ་བ་འདེབས་ཞེས་པ་ནི་
ཡོངས་གྲགས་ལ་ཞུ་བ་འབུལ་བའམ་ནན་ཞུས་བྱས་ཞེས་པའི་དོན་ནོ། །ཞུ་
བ་གང་འབུལ་ན་སྐབས་འདིར་བྱང་ཆུབ་དོན་གཉེར་གྱི་བློ་བདག་གི་རྒྱུད་ལ་
ད་ལྟ་ཉིད་དུ་སྐྱེ་བར་མཛད་དུ་གསོལ། སྐྱེ་བར་མཛོད་ཅིག་ཅེས་ཡང་དང་
ཡང་དུ་གསོལ་བ་འདེབས་པ་དེའོ། །དེ་ནས་དེ་རྒྱུད་ལ་སྐྱེ་བའི་གེགས་
འགལ་རྐྱེན་སྡིག་སྒྲིབ་སེལ་དགོས་པ་དང་། མཐུན་རྐྱེན་ཚོགས་སྒོ་དུ་མ་ནས་
གསོག་དགོས་ལ། འདིར་ཚོགས་སྒོ་དུ་མ་ནས་བསགས་ཚུལ་ནི་མཆོད་ཡོན།
ཞབས་བསིལ། མེ་ཏོག གདུག་སྤོས། སྣང་གསལ། དྲི་ཆབ། ཞལ་ཟས།
རོལ་མོ་བཅས་འབུལ་དགོས། རྒྱུ་རྐྱེན་དེ་དག་འཛོམས་ན་འབྲས་བུ་འབྱུང་
བ་ཆོས་ཉིད་ཡིན་པས། དེ་ལ་ཐོག་མར་ཐོས་པ་གལ་ཆེ་ལ། དེ་ནས་ཐོས་
པའི་དོན་ཡང་ཡང་དུ་ཡིད་ལ་བསམ་དགོས། དེ་བསམ་ཚུལ་ཡང་གཞན་
ཅིག་གིས་འདི་བཤད་ན་ངས་ལན་འདི་འདེབས། ཅིག་གིས་ཁས་ལེན་འདི་
བཟུང་ན། ངས་གནོད་བྱེད་འདི་འཕངས་ན་ཕ་རོལ་བོ་དེ་ཐུབ་ངེས་པ་ཡིན་
ལྟ་བུར་བསམས་ན་ཐོས་པ་དེ་ཁ་ཕྱིན་ཅི་ལོག་གམ་དོན་མེད་དུ་སོང་བས་ན་
ཤིན་ཏུ་མི་རུང་བས་གཟབ་དགོས་པའི་གནས་ཤིག་གོ །ཇི་སྐད་དུ། ལྷ་
བདུད་དུ་བབས་པ་དང་ཆོས་དེ་ཉིད་ཉོན་མོངས་པའི་གྲོགས་སུ་འགྲོ་བ་ཆེས་
མང་བར་སྣང་བ། ཞེས་གསུངས་པ་ལྟར། སྤྱིར་ལྷ་དེ་རང་རང་གི་མགོན་
605



སྐྱབས་དང་དཔུང་གཉེན་ལ་བསྟེན་པ་ཡིན་ཡང་། དེ་རང་གི་སྲོག་གཅོད་
པའི་བདུད་དམ་གཤེད་མར་གྱུར་པ་དང་མཚུངས་སོ། །དེའི་རྐྱེན་གྱིས་
ཐེག་པ་ཆེན་པོའི་བློ་སྦྱོང་གི་སྐབས་འདིར་ཉམས་ལེན་དེ་གཙོ་བོ་ཡིན་ཙ་ན།
དང་བོ་དཔྱད་སྒོམ་བྱ་དགོས་ལ། དཔེར་ན། བརྒྱ་ཆའི་བརྒྱད་ཅུ་དཔྱད་
སྒོམ་བྱེད་པ་དང་བརྒྱ་ཆའི་ཉི་ཤུ་ཙམ་འཇོག་སྒོམ་བྱ། འཇོག་སྒོམ་དངོས་
གནས་པ་ཞིག་ཡོང་བ་ལ་ཞི་གནས་ལ་མྱོང་བ་ཐོན་དགོས་ཏེ། ཞི་གནས་ལ་
མྱོང་བ་མ་ཐོན་པར་སེམས་དམིགས་པ་གཅིག་ལ་ཟུག་པའི་ཏིང་ངེ་འཛིན་དེ་
ཡོང་ཐབས་མེད། དེ་ལྟ་བུའི་མྱོང་བ་ཐོན་པ་ལ་བླ་མ་ལྷས་བྱིན་རླབས་
འཇུག་དགོས་པས་ན་ཆོས་སྐོར་རེ་རེའི་མགོར་སྤྱི་བོར་བླ་མ་ལྷ་སྒོམ་བཞིན་་་་
པའི་ངང་ནས་གསོལ་བ་འདེབས་དགོས་པར་གསུངས་པའི་རྒྱུ་མཚན་ཡང་་་་
འདི་ཡིན་ནོ། །དཔེར་ན། འདི་ལ་མཚན་གཞི་ཞིག་བརྗོད་ན་རྗེ་བཙུན་བླ་
མ་ཙོང་ཁ་བ་ཆེན་པོས། ཟབ་མོའི་ལྟ་བ་ལ་དཔྱད་པ་རྫོགས་པའི་ཚུལ་ནམ་
མཛད་ཅེ་ན། ཁོང་གིས་དགོང་ལོ་བཞི་བཅུ་བཞེས་ཐོག་ལྟ་བའི་དཔྱད་པ་
རྫོགས་པའི་ཚུལ་མཛད། དེ་ཡང་དང་བོ་ཁོང་གིས་ཐོས་པ་རྒྱ་ཆེར་མཛད་
མོད། ཐོས་པ་བྱས་པ་ཙམ་ཞིག་གིས་རྒྱུད་ལ་རྟོགས་པ་སྐྱེ་མི་ཐུབ་པ་དེ་
མཚོན་པའི་ཆེད་དུ་འཁོར་དག་པ་རྣམ་བརྒྱད་ཕྱག་ཞུ་ལ་ཁྲིད་དེ་ཁོང་འོལ་
ཁ་ཆོས་གླིང་དུ་ཕེབས་ནས་རྡོའི་མཎྜལ་ལ་ཕྱག་རྡོལ་རག་བར་དུ་མཎྜལ་ཕུལ་
བ་དང༌། ཞབས་རྡོལ་རག་བར་དུ་སྐོར་བ་མཛད། ལྟུང་བཤགས་དང་
སྦྲགས་པའི་ཕྱག་གང་མང་འཚལ། བླ་མ་དང་གཉིས་སུ་མེད་པའི་རྗེ་བཙུན་
606



འཇམ་པའི་དབྱངས་ལ་གསོལ་བ་ཤུགས་དྲག་ཏུ་བཏབ་པ་སོགས་ཀྱི་མཛད་
པ་ཕལ་བ་རྣམས་ཀྱི་བློ་ཡུལ་ལ་མི་ཤོང་བ་དེ་ལྟ་བུ་མཛད་དེ་ཟབ་མོ་དབུ་་་་་
མའི་ལྟ་བ་ཐུགས་ལ་འཁྲུངས་པའི་ཚུལ་མཛད་པའོ། །མཛད་པ་འདི་དག་གི་
མན་ངག་དེ་རྗེ་བཙུན་འཇམ་པའི་དབྱངས་ཀྱིས་རྗེ་བླ་མར་གསུངས་ཏེ། བླ་
མ་དང་ལྷག་པའི་ལྷ་དབྱེར་མེད་དུ་གསོལ་བ་འདེབས་པ། བསགས་སྦྱང་ལ་
འབད་པ། གཞུང་ཆེན་མོ་ལ་དཔྱོད་པ་བྱེད་པ་རྣམས་སུམ་སྒྲིལ་དུ་ཉམས་སུ་
ལོངས་ལ་རིང་བོར་མི་ཐོགས་པར་གོ་བར་འགྱུར་རོ། །ཞེས་ལུང་བསྟན་
གནང་བ་ལ་བརྟེན་ནས་དེ་ལྟར་དུ་སྒྲུབ་པ་མཛད། དེ་བཞིན་དུ་ང་ཚོའི་
ནང་བའི་གྲུབ་མཐའ་གཞན་རྣམས་ལའང་འདི་ལྟར་ཡིན་སྙམ་སྟེ། ནང་
བའི་གྲུབ་མཐའ་ཚང་མ་སྟོན་པ་བཅོམ་ལྡན་འདས་ཉག་གཅིག་པུའི་རྗེས་་་་་
འཇུག་ཡིན་པས་སོ། །འོན་ཀྱང་ཆ་ཤས་རེ་རེ་ནས་གོ་བ་ལེན་སྟངས་མི་འདྲ་
བ་རེ་ཡོད་སྲིད་ལ། དཔེར་ན། ང་ཚོ་དགེ་ལྡན་པ་གཅིག་པུར་མཚོན་
ནའང་། ཡིག་ཆ་མང་བོ་བཞུགས་ཏེ། རྗེ་བཙུན་ཡིག་ཆ། མཁས་གྲུབ་
བསྟན་དར་བའི་ཡིག་ཆ། རྒྱལ་དབང་ལྔ་བའི་ཡིག་ཆ། པཎ་ཆེན་བསོད་
གྲགས་ཀྱི་ཡིག་ཆ། ཀུན་མཁྱེན་ཡིག་ཆ་སོགས་མང་དུ་ཡོད་པ་རྣམས་ཀྱི་
བཞེད་པ་མི་མཐུན་ས་རེ་གཉིས་ཡོད་མོད། དེ་ནི་རང་རང་གི་ཆོས་ཀྱི་སྐལ་
བ་མི་འདྲ་བ་དང་རང་རང་གི་རིགས་པའི་འཆར་སྒོ་མི་འདྲ་བ་རེ་ཡོད་པ་་་་
ལས་བྱུང་། དེ་བཞིན་དུ་སྤྱི་བོར་བླ་མ་ལྷ་སྒོམ་ཚུལ་དང་ཕན་ཡོན་ནམ་དགེ་
བ་རྣམས་ཤེས་པར་བྱས་ནས་བླ་མ་ལྷ་སྒོམ་བཞིན་པའི་ངང་ནས་འདི་ལྟར་་་་
607



བསམ་སྟེ། སྔར་བཤད་པ་ལྟར་དང་བོ་བྱམས་པ་བསྒོམ། དེ་ལ་མྱོང་བ་ཅུང་
ཟད་ཐོན་པ་ན། དེ་ནས་སྙིང་རྗེ་བསྒོམས་ཏེ་དེ་ལ་མྱོང་བ་ཅུང་ཟད་ཐོན་པ་
ན་བྱམས་སྙིང་རྗེ་ཟུང་འབྲེལ་དུ་བསྒོམས་ཤིང་བདག་གཞན་མཉམ་བརྗེའི་
སྒོ་ནས་གཏོང་ལེན་རླུང་ལ་བསྐྱོན་པའི་འཕྲུལ་འདེགས་ཞེས་པ་ལྟར་རླུང་་་་
འགྲོ་འོང་ལ་བརྟེན་ནས་དམིགས་རྣམ་སྐྱོང་ཚུལ་དེ་ལ་འབད། རླུང་གི་
འགྲོ་འོང་ལ་བརྟེན་ནས་དམིགས་རྣམ་སྐྱོང་ཚུལ་དེ་ནི་བདག་གཞན་མཉམ་
བརྗེའི་བློ་འདི་རང་རྒྱུད་ལ་འབྱུང་བའམ་སྐྱེ་བའི་ཐབས་དམ་པ་ཞིག་ཡིན་
ནོ། །གཏོང་ལེན་བྱ་ཚུལ་ཡང་གོང་དུ་གསུངས་པ་ལྟར། མར་གྱུར་སེམས་
ཅན་རྣམས་ཀྱི་སྡིག་སྡུག་རང་སྟེང་དུ་ལེན་པ་དང་དེ་བླངས་ནས་རང་རྒྱུད་
ཀྱི་བདག་གཅེས་འཛིན་འཇོམས་པ། རང་གི་བདེ་དགེ་ཐམས་ཅད་མ་རྒན་
སེམས་ཅན་རྣམས་ལ་གཏོང་བ་དང་དེ་བཏང་བ་ལ་བརྟེན་ནས་མ་རྒན་་
སེམས་ཅན་རྣམས་ལ་གཏན་གྱི་བདེ་བ་ཐོབ་པར་མོས་ནས་དེ་ལྟ་བུའི་གཏོང་
ལེན་ལ་འབད་དོ། །མ་རྒན་སེམས་ཅན་ཐམས་ཅད་སྡུག་བསྔལ་གྱིས་མནར་
བ་ལ་མ་བཟོད་ནས། མ་རྒན་སེམས་ཅན་རྣམས་ཀྱི་སྡུག་བསྔལ་ཐམས་ཅད།
དཔེར་ན་རང་སྟེང་ལ་ལེན་སུ་ཞིག་ཡོད་རྒྱུ་ན་དེ་ཐམས་ཅད་རང་སྟེང་ལ་
བླངས་ནས་སེམས་ཅན་ཐམས་ཅད་འཁོར་བའི་གནས་ནས་བཏོན། སྡུག་
བསྔལ་ཐམས་ཅད་རང་གཅིག་པུས་མྱོང་དགོས་ནའང་དེ་མྱོང་བ་ལ་དགའ་
སྤྲོ་ཆེན་པོ་སྐྱེས་པ་འདི་ལྟ་བུའི་བསམ་པ་ཞིག་སྐྱེ་དགོས། དེ་ལྟར་སྦྱངས་ན་
འདི་ལྟ་བུའི་བསམ་པ་དངོས་གནས་པ་ཞིག་སྐྱེ་ཡང་སྲིད་པར་གསུངས་སོ། །
6 08



འོ་ན་དེ་ལྟར་སྦྱངས་དགོས་པའི་རྒྱུ་མཚན་ཅི་ཞེ་ན། དེ་ལྟར་སྦྱངས་ན་རང་
གི་སྒྲིབ་བ་སྤོང་བ་ལ་ནུས་པ་ཐོན་ཞིང་རྫོགས་པའི་བྱང་ཆུབ་འཐོབ་པའི་་་་་
ཐབས་ཁྱད་པར་ཅན་ཞིག་ཏུ་འགྱུར་བས་སོ། །སེམས་ཅན་རེ་རེའི་ཆེད་
དུ་ཡུན་ཚད་བསྐལ་བའི་བར་དུ་དམྱལ་བ་མནར་མེད་ཀྱི་མེ་ནང་དུ་གནས་་་
དགོས་ཀྱང་སྐྱོ་བ་སྤུ་ཙམ་ཡང་མེད་པའི་སྙིང་སྟོབས་ཆེན་པོ་བསྐྱེད་པ་སྟེ་གོ་
ཆའི་བརྩོན་འགྲུས་བསྐྱེད་ནས། མ་རྒན་སེམས་ཅན་འདི་དག་ཇི་ལྟར་
བྱས་ན་སྟེ་ཐབས་གང་དག་ལ་བརྟེན་ན་སྡུག་བསྔལ་འདི་དག་ལས་ཐར་པར་
འགྱུར། ཇི་ལྟར་བྱས་ན་མྱུར་བ་མྱུར་དུ་བླ་ན་མེད་པའི་བྱང་ཆུབ་འཐོབ་
པར་འགྱུར་སྙམ་དུ་བསམས་ན་བྱང་ཆུབ་དོན་གཉེར་གྱི་བློ་འབྱུང་ངེས་སོ། །
བློ་འདི་སྦྱོང་བའི་རྩ་བའང་གོང་ནས་བཤད་ཟིན་པ་ལྟར་གྱི་མར་ཤེས། དྲིན་
དྲན། དྲིན་གཟོ། ཡིད་འོང་གི་བྱམས་པ། སྙིང་རྗེ་ཆེན་པོ་ལྷག་བསམ་རྣམ་
དག བདག་གཞན་མཉམ་བརྗེ་རྣམས་གོ་རིམ་བཞིན་དུ་གཅིག་ལ་གཅིག་
བརྟེན་གྱི་སྒོ་ནས་སྐྱེ་དགོས་པ་ལས་སྔ་མ་རྣམས་ཀྱི་ཤུགས་ཡལ་ཏེ་ཕྱི་མ་་་་་
འབད་ན་བློ་ཕྱི་མ་སྐྱེ་བའི་གནས་མེད་པས་གཅིག་ལ་གཅིག་བརྟེན་གྱི་ཐབས་
ལ་བརྟེན་པ་གལ་ཆེ། དེ་ཡང་འདི་ཐམས་ཅད་ཀྱི་རྩ་བ་ནི་སེམས་ཅན་
ཐམས་ཅད་རང་གི་མར་ཡང་དང་ཡང་དུ་གྱུར་པའི་ཚུལ་ཤེས་པ་འདི་ཤིན་
ཏུ་གལ་ཆེ་སྟབས། སེམས་ཅན་ཐམས་ཅད་རང་གི་མར་གྱུར་པ་ཇི་ལྟར་ཤེས་
ཤེ་ན། རང་གི་སྐྱེ་བའི་ཡ་མཐའ་ལ་ཐུག་པ་མེད་པ་འདི་ལ་བརྟེན་ནས་ཤེས།
དེ་ཡང་རིགས་པས་སྐྱེ་བའི་ཡ་མཐའ་ཐུག་མེད་དུ་བསྒྲུབས་པ་དང་སྒྲུབ་བྱེད་
609



ཀྱི་རིགས་པ་དེ་དག་གི་རྩ་བའང་རྒྱལ་བའི་བཀའ་ཚད་མ་ལ་གཏུགས་དགོས་
ཏེ། ལས་འབྲས་ཕྲ་མོའི་གནད་ལ་ཐུག་པའི་དབང་གིས་ལུང་ཚད་མ་
ལ་མ་བརྟེན་པར་རིགས་པ་རྐྱང་བས་སྒྲུབ་མི་ནུས་ཏེ། ལས་འབྲས་ཕྲ་ཞིང་
ཕྲ་བའི་གནས་རྣམས་ནི་ཐམས་ཅད་མཁྱེན་པའི་ཡེ་ཤེས་ཁོ་ནའི་མངོན་སུམ་
གྱི་སྤྱོད་ཡུལ་ཡིན་པའི་ཕྱིར་ན། ངེས་པར་རྒྱལ་བའི་བཀའ་ཚད་མ་ལ་བརྟེན་
དགོས། རྒྱལ་བའི་བཀའ་ལ་བརྟེན་དགོས་ན་སྟོན་པ་སངས་རྒྱས་དེ་ཚད་
མའི་སྐྱེས་བུ་མཐར་ཐུག་ཏུ་ཡིད་ཆེས་ཀྱི་ངེས་པ་རྙེད་དགོས་སོ། །དེ་ལྟར་
སེམས་ཅན་རྣམས་བླ་ན་མེད་པའི་བྱང་ཆུབ་ཐོབ་པར་བྱ་སྙམ་དུ་བསམས་པ་
ན། ད་ལྟ་རང་ལ་སེམས་ཅན་ཐམས་ཅད་ལྟ་ཞོག སེམས་ཅན་གཅིག་ཀྱང་
འཁོར་བའི་གནས་ནས་དངོས་སུ་སྒྲོལ་བའི་ནུས་པའང་མི་འདུག ཉན་རང་
དགྲ་བཅོམ་གྱི་གོ་འཕང་ཐོབ་ཀྱང་སེམས་ཅན་ཉུང་ཟད་རེའི་གནས་སྐབས་
ཀྱི་དོན་ཙམ་མ་གཏོགས་མཐར་ཐུག་གི་དོན་སྒྲུབ་མི་ནུས་ཏེ། ཁོང་རང་
རྣམས་ཀྱང་འཇིགས་པ་ཐམས་ཅད་ལས་གྲོལ་བ་མ་ཡིན་ཏེ། ཤེས་སྒྲིབ་
ཀྱི་འཇིགས་པ་དང་བཅས་པའི་ཞི་མཐའ་ལ་ལྷུང་བའི་ཕྱིར་ན་སེམས་ཅན་་་་་
ཐམས་ཅད་བླ་ན་མེད་པའི་བྱང་ཆུབ་ལ་འགོད་པར་བྱ་བ་ག་ལ་ནུས།
སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་ངེས་པར་འགོད་དགོས་
པས། དེ་རྣམས་གཏན་གྱི་བདེ་བ་ལ་འགོད་པའི་ཁུར་དེ་རང་ལ་བབས་
འདུག དེ་ཅི་ལྟར་བབས་ཡོད་ཅེ་ན། སེམས་ཅན་རྣམས་ཡང་དང་ཡང་དུ་
རང་གི་མར་གྱུར་པ་དང་རང་ལ་དྲིན་ཆེ་བའི་དབང་གིས་སོ། །འོ་ན་མ་རྒན་
610



པས་
སེམས་ཅན་རྣམས་གཏན་གྱི་བདེ་བ་ལ་འགོད་པའི་ནུས་པ ་དེ་ སུ་ལ་ཡོད་ཅེ་
ན། ཡང་དག་པར་རྫོགས་པའི་སངས་རྒྱས་ཁོ་ན་ལ་ཡོད་དོ། །འོ་ན་རྫོགས་
པའི་སངས་རྒྱས་ཀྱི་ས་བོན་དེ་ཇི་ལྟ་བུ་ཞིག་ཡིན་ཞེ་ན༑ སང ས་རྒྱས་གཞན་
དུ་མ་འཚོལ། ཞེས་གསུངས་པ་ལྟར། རང་གི་སེམས་ལ་ཐུག་ཡོད་པས་རང་
བཞིན་གནས་རིགས་དང་རྒྱས་འགྱུར་གྱི་རིགས་ཏེ། སེམས་ཀྱི་རང་བཞིན་
འོད་གསལ་བ་དེ་ནི་སངས་རྒྱས་ཀྱི་ས་བོན་ཡིན་ཡང་། དེ་ལ་གློ་བུར་གྱི་དྲི་
མ་སྒྲིབ་གཉིས་ཀྱིས་བསྒྲིབས་ཡོད་པས། སྒྲིབ་གཉིས་དེ་རིམ་གྱིས་སྦྱངས་
ན་སེམས་ཀྱི་རང་མདངས་དེ་གསལ་བར་ཤར་ཡོང་བས་དཔེར་ན་སེམས་ཀྱི་
ངོ་བོ་ཆུ་ཤེལ་དཀར་པོ་དྲི་མ་མེད་པ་ལྟ་བུ་ཞིག་ཡིན་པ་དེ་ལ་རྡུལ་གྱི་དྲི་མ་་་་
བཙོག་པ་མང་བོ་མཐུག་པོར་ཆགས་པ་རྣམས་རིམ་གྱིས་ཆུ་སོགས་ཀྱིས་་་་་་་
བཀྲུས་ནས་དྲི་མ་མ་ལུས་པ་ཟད་པར་སྦྱངས་ན་ཤེལ་གྱི་རང་མདངས་གསལ་
ལེར་ཤར་ཡོང་བ་དང་མཚུངས་པར། སྒྲིབ་གཉིས་ཀྱི་དྲི་མ་ཡོངས་སུ་དག་
པའི་སེམས་ཀྱི་རང་མདངས་གསལ་བ་དེ་ལ་སངས་རྒྱས་ཞེས་བྱའོ། །དེའི་རྒྱུ་
མཚན་གྱིས་སེམས་ཅན་ཡིན་ན་སངས་རྒྱས་ཀྱི་རིགས་ཅན་ཡིན་པས་ཁྱབ་པ་
ཡིན་ནོ། །དེ་བཞིན་དུ་སངས་རྒྱས་འཕགས་པའི་རྒྱུད་ཀྱི་རྣམ་མཁྱེན་ཏེ་རྣམ་
པ་ཐམས་ཅད་མཁྱེན་པའི་ཡེ་ཤེས་ཀྱང་རང་གི་ད་ལྟའི་ཤེས་རབ་འདི་ཉིད་་་་་
རིམ་གྱིས་ཇེ་བཟང་ལ་སོང་སྟེ་རྣམ་མཁྱེན་དུ་འགྱུར་དགོས་པ་ཡིན་པ་ལས།
འདི་སངས་རྒྱས་ཀྱི་རྣམ་མཁྱེན་ཡིན་ཞེས་གཞན་ཞིག་ནས་ཁྱེར་ཡོང་སྟེ་སྟེར་
རྒྱུ་དང་བྱིན་ནས་ཐོབ་པ་ལྟ་བུ་ཞིག་གཏན་ནས་མ་ཡིན་ནོ། །དེ་ལྟར་སྒྲིབ་
] 1



གཉིས་མ་ལུས་པ་ཟད་པར་སྤང ས་ཚར་བ་ན་སྐུ་གསུང་ཐུགས་ཀྱི་ཡོན་ཏན་་་་
བསམ་གྱིས་མི་ཁྱབ་པ་རང་དབང་མེད་པར་འབྱུང་བར་འགྱུར་རོ། །དེས་ན་
སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་འགོད་པར་མཛད་ནུས་
པའི་ཡང་དག་པར་རྫོགས་པའི་སངས་རྒྱས་ནི་སྐུ་མཚན་བཟང་བོ་སོ་གཉིས་
དང་དཔེ་བྱད་བཟང་བོ་བརྒྱད་ཅུས་སྤྲས་པ། འོད་ཀྱི་རང་བཞིན་ཅན་ལྟ་
བས་ཆོག་མི་ཤེས་པ་སྟེ་ངོམས་པ་མེད་པ། སེམས་ཅན་སུས་མཐོང་ནའང་མི་
མཐུན་པ་མེད་པ་སྟེ་མཛེས་པ་ཁོ་ན་མ་གཏོགས་མི་མཛེས་པ་གཏན་མི་སྲིད་
པ། འགྲོ་བ་སུས་མཐོང་ཡང་མཐོང་བའི་མོད་ལ་སྟེ་མཐོང་བ་ཙམ་གྱིས་ཡིད་
ཀྱི་སྡུག་བསྔལ་དང་གདུང་བ་མཐའ་དག་ཞི་ཞིང་མཐོ་རིས་དང་ཐར་པའི་ས་
བོན་ངེས་པར་འཐོབ་པར་འགྱུར་བ། སངས་རྒྱས་ཀྱི་ཡོན་ཏན་འདི་རྣམས་
ནི་བསམ་གྱིས་མི་ཁྱབ་པའི་གནས་ཡིན་ཙ་ན། རྒྱལ་བའི་བཀའ་ལས་ཇི་ལྟར་
འབྱུང་བ་བཞིན་ང་ཚོས་ཡིད་ཆེས་བྱེད་པ་ལས་ང་ཚོའི་རྟོག་གེའི་རིགས་པས་
གཞལ་ནས་མངོན་སུམ་དུ་རྟོགས་པའི་གནས་མེད་དོ། །ཇི་སྐད་དུ། སངས་
རྒྱས་ཡོན་ཏན་བསམ་མི་ཁྱབ། །དམ་པའི་ཆོས་ཀྱང་བསམ་མི་ཁྱབ། །
འཕགས་པའི་དགེ་འདུན་བསམ་མི་ཁྱབ། །བསམ་མི་ཁྱབ་ལ་དད་བྱས་
པས། །རྣམ་པར་སྨིན་པའང་བསམ་མི་ཁྱབ། །ཅེས་བསམ་གྱིས་མི་ཁྱབ་པ་
བཞི་ཡོད་པའི་ནང་གི་གཅིག་གོ །མཁའ་ཁྱབ་ཀྱི་སེམས་ཅན་ཐམས་ཅད་ལ་
གང་འདུལ་གྱི་སྤྲུལ་བའི་བཀོད་པས་ཁྱབ་པར་མཛད་པ་སྟེ། གང་ལ་གང་
འདུལ་འདི་ཧ་ཅང་བསམ་གྱིས་མི་ཁྱབ་སྟེ་དཔེར་ན། ང་ཚོ་དཔེ་ཁྲིད་བྱེད་
612



པའི་དགེ་རྒན་ཞིག་ལ་མཚོན་ན། སློབ་མའི་བློ་ཁ་དང་བསྟུན་པ་གལ་ཆེ་
སྟེ། སློབ་མའི་ཡོན་ཚད་དམའ་བ་ཞིག་ཡིན་ན་དེ་དང་རན་པ་ཞིག་ཁྲིད།
འབྲིང་ལ་དེ་དང་རན་པར་བྱ། ཡོན་ཚད་མཐོ་བ་ཞིག་ཡིན་ན་དེ་དང་རན་
པ་ཞིག་བྱས་ན་ཕན་པ་འབྱུང་ལ། དེ་ལྟར་མ་ཡིན་པར་ཡོན་ཚད་ཤིན་ཏུ་
དམའ་བ་ཞིག་ལ་ཡོན་ཚད་ཤིན་ཏུ་མཐོ་བ་ལ་རན་པའི་དཔེ་ཁྲིད་བྱས་ན་་་་་
ཕན་པ་མི་འབྱུང་ཞིང་དེ་བཞིན་ཡོན་ཚད་ཤིན་ཏུ་མཐོ་བ་ཞིག་ལ། ཡོན་
ཚད་ཤིན་ཏུ་དམའ་བ་དང་རན་པའི་དཔེ་ཁྲིད་བྱས་ན་དུས་ཚོད་སྟོང་ཟད་
དུ་བཏང་བ་ཙམ་ལས་ཕན་པ་ཅི་ཡང་མི་ཡོང་བ་བཞིན་ནོ། །སྟོན་པ་བཅོམ་
ལྡན་འདས་ཀྱིས་ཆོས་གསུང་ཚུལ་ཡང་དེ་དང་འདྲ་སྟེ། ཆོས་ལ་ཐེག་ཆེན་གྱི་
ཆོས་དང་ཐེག་དམན་གྱི་ཆོས། དྲང་དོན་གྱི་ཆོས། ངེས་དོན་གྱི་ཆོས་སོགས་
མང་བོ་གསུངས་ཡོད་པ་རྣམས་སྟོན་པས་ཐུན་མོང་ལ་དེ་ལྟར་གསུངས་པ་་་་
མིན་པར་གདུལ་བྱའི་གཞན་དབང་གིས་གསུངས་པ་ཡིན་པ་ནི་དཔེར་ན་་་་་
སྨན་པས་སྨན་གཏོང་བ་དེ་ཡང་སྨན་གང་གཏོང་སྨན་པའི་རང་དབང་མ་་་་
ཡིན་པར་ནད་པའི་ནད་ཀྱི་དབང་སྟེ་ནད་པ་མཁྲིས་ནད་ཀྱིས་ཟིན་པ་ཞིག་་་་
ཡིན་ན། མཁྲིས་ནད་ཀྱི་སྨན་གཏོང་དགོས་པ་དང༌། རླུང་ནད་ཀྱིས་ཟིན་པ་
ལ་རླུང་ནད་སེལ་བའི་སྨན་གཏོང་བ་ལས་དེ་ལས་སྨན་གཞན་བཏང་བས་མི་
ཕན་པ་བཞིན་ནོ། །སྟོན་པའི་སྐྱེས་རབས་སུ་དཔེར་ན། སྤྲེའུར་འཁྲུངས་པ་
དང་མ་ཧེའི་སྐྱེ་བ་བཞེས་པ། བྱ་ཡི་སྐྱེ་བ་བཞེས་པ་སོགས་མང་བོ་ཡོད་པ་
རྣམས་ནི་གང་ལ་གང་འདུལ་གྱི་སྤྲུལ་བའི་བཀོད་པས་ཁྱབ་པར་མཛད་པ་་་་
613



“ིན་ནོ། །དེ་ཡང་འཛམ་བུ་གླིང་འདིར་མཛད་པ་བཅུ་གཉིས་ཀྱི་ཚུལ་སྟོན་
་་ དང་དུས་གཅིག་ཏུ་འཇིག་རྟེན་གྱི་ཁམས་གཅིག་མ་ཡིན་པར་གྲངས་མེད་
པ་་གཞན་དག་ཏུ་ཡང་མཛད་པ་བཅུ་གཉིས་ཀྱི་ཚུལ་ཅིག་ཅར་དུ་སྟོན་པ་སྟེ།
མཛད་པ་བཅུ་གཉིས་ནི་རྒྱུད་བླ་མ་ལས། དགའ་ལྡན་གནས་ནས་འཕོ་བ་
དང་། །ལྷུམས་སུ་འཇུག་དང་བལྟམས་པ་དང་། །བཟོ་ཡི་གནས་ལ་མཁས་
པ་དང་། །བཙུན་མོའི་འཁོར་དགྱེས་རོལ་བ་དང༌། །ངེས་འབྱུང་དཀའ་བ་
སྤྱོད་པ་དང་། །བྱང་ཆུབ་ཆོས་ཀྱི་འཁོར་ལོ་དང་། །མྱ་ངན་འདས་པར་
གཤེགས་མཛད་རྣམས། །ཡོངས་སུ་མ་དག་ཞིང་རྣམས་སུ། །སྲིད་པ་ཇི་སྲིད་
གནས་པར་སྟོན། །ཞེས་གསུངས་པ་ལྟར་དང་། ཞིང་གཅིག་ཏུ་སྐུ་བལྟམས་
པའི་ཚུལ་སྟོན་པ་ན་ཞིང་ལ་ལར་ཆོས་འཁོར་སྐོར་བ། ལ་ལར་མྱ་ངན་ལས་
འདས་པ། ལ་ལར་དགའ་ལྡན་གནས་ནས་འབབ་པའི་ཚུལ་སྟོན་པ། ཞིང་
གཅིག་ཏུ་ཡང་མཛད་པ་བཅུ་གཉིས་ཀྱི་ཚུལ་སྣ་ཚོགས་དུས་གཅིག་ཏུ་སྟོན་པ།
སྟོན་པས་མཛད་པ་མཛད་ཚུལ་རྣམས་ང་ཚོ་སོ་སོ་སྐྱེ་བོས་འདི་ལྟར་ཡིན་རྒྱུ་
རེད་སྙམ་པའི་ཚད་གཟུང་བར་མི་ནུས་ཏེ། དཔེར་ན། དེང་དུས་ཀྱི་རྫས་ཀྱི་
ནུས་པ་རྣམས་བློ་ངོར་མི་ཤོང་བ་ལྟར། རྫས་སྣ་ཚང་ཞིང་དེ་སྤྱོད་ཤེས་ན་ནི་
འབྲས་བུ་བློ་ཡུལ་ལས་འགོངས་པ་སྣ་ཚོགས་འབྱུང་བ་བཞིན་ནོ། །དེར་
མ་ཟད་འཁོར་གྱི་དཀྱིལ་འཁོར་སྟེ་ཚོགས་པ་གཅིག་གི་ནང་དུའང་སོ་སོའི་་་་
ཁམས་དང་འདུལ་བའི་དབང་གིས་ལ་ལས་དགའ་ལྡན་ནས་འབབ་པར་་་་་
མཐོང་། ལ་ལས་ཆོས་འཁོར་སྐོར་བར་མཐོང་། ལ་ལས་སྤྲུལ་སྐུའི་ཆ་བྱད་དུ་
6 1 4



མཐོང་། ལ་ལས་འཁོར་ལོས་བསྒྱུར་རྒྱལ་དུ་མཐོང༌། ལ་ལས་ཉན་ཐོས་ཀྱི་
ཆ་བྱད་དུ་མཐོང་། ལ་ལས་རང་དང་སྐལ་བ་མཉམ་པའི་ཐ་མལ་བར་
མཐོང་བ་སོགས་མཁའ་ཁྱབ་སྟེ་ནམ་མཁའི་མཐའ་དང་མཉམ་པའི་སེམས་་་
ཅན་ཐམས་ཅད་ལ་རང་རང་གི་དབང་བོ་ལྔ་དང་ཁམས་ཏེ་ཟས་ལ་སོགས་
པ་ལ་གང་ལ་དགའ་བའི་ཕྱོགས་དང་དགའ་བ་དང་འཚམ་པ་སྟེ་སྐལ་བ་་་་་
གང་གིས་འདུལ་ཐུབ་པ་དང་། ནད་ཅིག་ལ་མཚོན་ན་སྨན་གང་གིས་ཕན་
ཐོགས་པ་ལྟར་དེ་དང་དེའི་སྐལ་བ་དང་རན་པར་བྱས་ནས་སྐུའི་བཀོད་པ་
སྣ་ཚོགས་སྟོན། དེས་ན་ང་ཚོ་ཐ་མལ་བ་རྣམས་ཀྱིས་སངས་རྒྱས་ཀྱི་སྤྲུལ་བ་
འདི་རེད་དང་འདི་མ་རེད་ཅེས་ཐག་གཅོད་མི་ནུས་ཏེ་དཔེར་ན། རྐུན་མ་
ལྟ་བུ་ཞིག་ཡིན་ནའང་དེ་ཐ་མལ་བ་ཞིག་རེད། ཅེས་ཁོ་ཐག་གཅོད་མི་ནུས་
པས་བྱང་ཆུབ་སེམས་དཔའི་སྡོམ་པ་ལས། སེམས་ཅན་ཐམས་ཅད་ལ་སྟོན་
པའི་འདུ་ཤེས་བསྐྱེད་དགོས་པར་གསུངས་སོ། །རང་རང་གི་སྐལ་བ་དང་
འཚམ་པར་བསྟན་པའི་སྤྲུལ་བ་དེ་དག་གིས་སོ་སོའི་དོན་བྱེད་པ་ལ་ཆེད་དུ་
འབད་རྩོལ་དང་འདི་ལ་འདི་ལྟར་བྱ་ལྟ་བུའི་རྣམ་རྟོག་གང་ཡང་མི་མངའ་་་་
བར་མཛད་པ་དེའི་ཚུལ་ནི་ཇི་ལྟ་བུ་ཞེ་ན། དཔེར་ན། ནམ་མཁའི་
ཟླ་བ་གཅིག་པོ་དེ་ཉིད་འཛམ་བུ་གླིང་གི་ཆུ་ཀླུང་ཐམས་ཅད་དུ་གཟུགས་་་་་
བརྙན་འཆར་ཡང་ཟླ་བ་ལ་བདག་གིས་གཟུགས་བརྙན་དེ་དག་འབད་པས་
བསྒྲུབས་ཏེ་ཆེད་དུ་གཏོང་སྙམ་པའི་རྣམ་རྟོག་གང་ཡང་མེད་བཞིན་དུ་ཆུ་་་་
ཀླུང་དང་ཆུ་སྣོད་ཇི་སྙེད་ཅིག་ཡོད་པ་དེ་རེ་རེ་ཡི་ནང་དུ་ཟླ་གཟུགས་འབད་
615



མེད་ལྷུན་གྲུབ་ཏུ་ཅིག་ཅར་ཤར་བ་དང་། སངས་རྒྱས་ཀྱི་མཛད་པ་ལ་
མཐའ་ཡས་པ་ཡོད་ཀྱང་དེ་དག་སྡོམ་དུ་བསྡུས་ན་འཕྲིན་ལས་ཉེར་བདུན་དུ་
འདུས། དེ་ཡང་བྱ་བ་ཡུལ་ལ་ཡོད་པའི་འཕྲིན་ལས་དང༌། བྱེད་པ་པོ་ལ་
ཡོད་པའི་འཕྲིན་ལས་གཉིས། དང་བོ་ནི་བསྒྲུབ་བྱའི་ཡུལ་གྱི་དགེ་བ་ལྟ་བུ་
སྟེ་སེམས་རྒྱུད་ཀྱི་དགེ་བ་ཡིན་ན་སངས་རྒྱས་ཀྱི་འཕྲིན་ལས་ཡིན་པས་ཁྱབ་
སྟེ་སེམས་ཅན་གྱི་རྒྱུད་ལ་དགེ་བ་ཞིག་བྱའོ་སྙམ་པའི་བསམ་པ་ཙམ་སྐྱེས་་་་་
པའང་སངས་རྒྱས་ཀྱི་འཕྲིན་ལས་ལ་འཇོག་དགོས་སོ། །སྤྱོད་འཇུག་ལས།
ཇི་ལྟར་མཚན་མོ་མུན་ནག་སྤྲིན་རུམ་ནས། །གློག་འགྱུ་སྐད་ཅིག་རབ་སྣང་
སྟོན་པ་ལྟར། །དེ་བཞིན་སངས་རྒྱས་མཐུ་ཡིས་བརྒྱ་ལམ་ན། །འཇིག་རྟེན་
བསོད་ནམས་བློ་གྲོས་ཐེངས་འགའ་འབྱུང༌། །ཞེས་གསུངས་པ་ལྟར། བྱེད་
པ་པོ་ལ་ཡོད་པའི་འཕྲིན་ལས་ལྷུན་གྱིས་གྲུབ་པ་དང་རྒྱུན་མི་ཆད་པ་གཉིས་
སུ་འདུས། སྐུའི་བ་སྤུའི་ཁུང་བུ་གཅིག་ཏུ་ཡང་སྔོན་ཐུགས་བསྐྱེད་པ་ནས་
སངས་རྒྱས་པའི་བར་གྱི་མཛད་པ་ཐམས་ཅད་སོ་སོའི་རྣམ་པར་ཇི་ལྟ་བར་་་
ཅིག་ཅར་ཏུ་སྟོན་པ་སྟེ། འདི་ལྟ་བུའི་མཛད་པ་རྣམས་ང་ཚོས་རྒྱལ་བའི་
བཀའ་ལས་གསུངས་པ་བཞིན་དུ་ཡིད་ཆེས་འཛིན་རྒྱུ་མ་གཏོགས་ཕལ་ཆེར་
འདི་ལྟ་བུ་ཞིག་ཡིན་སྙམ་པ་ལྟ་བུའི་སྒྲ་སྤྱི་དང་དོན་སྤྱི་དོན་མཐུན་ཙམ་ཡང་
བློ་ངོར་འཆར་མི་ཐུབ་པས། སངས་རྒྱས་ཀྱི་ཡོན་ཏན་བསམ་གྱིས་མི་ཁྱབ་
ཅེས་པའི་དོན་གྱི་གནད་ཀྱང་འདི་ལ་ཐུག་པ་ཡིན། དེར་མ་ཟད་ཕྱོགས་
བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་མཛད་པ་ཐམས་ཅད་ཀྱང་
616



ན
བ་སྤུའི་ཁུང་བུ་རེ་རེར་གསལ་བར་སྟོན་པ་དང་འཇིག་རྟེན་གྱི་ཁམས་མཐའ་
ཡས་མུ་མེད་པ་དག་ཀྱང་བ་སྤུའི་ཁུང་བུ་རེར་སྟོན་པ་དང་། ཡུངས་འབྲུ་
ཙམ་རེའི་ནང་དུའང་ཡུངས་འབྲུ་དེ་ཆེར་མ་སོང་། འཇིག་རྟེན་གྱི་ཁམས་
རྣམས་ཆུང་དུ་མ་སོང་བར་འཇིག་རྟེན་གྱི་ཁམས་ཡང་མུ་མེད་པ་དེ་བཀོད་
པ་སྟོན་པར་མཛད་པ་དང་། དཔེར་ན། རྗེ་བཙུན་མི་ལའི་རྣམ་ཐར་དུ་
གསལ་བ་ལྟར། རྗེ་བཙུན་གཡག་རྭའི་ནང་དུ་འཛུལ་བ་ན་གཡག་རྭ་ཆེ་རུ་
མ་སོང་། རྗེ་བཙུན་གྱི་སྐུ་ཆུང་དུ་མ་སོང་བ་ལྟ་བུའོ། །རྗེ་བཙུན་མི་ལས་རྫུ་
འཕྲུལ་གྱི་མཛད་པ་སྟོན་པའི་གཡག་རྭ་དེ་སྔོན་ཆད་ལྷ་སའི་ཇོ་ཁང་ནང་དུ་
བཞུགས་ཡོད་པར་ཐོས་མྱོང་མོད། ད་ལྟ་བཞུགས་མིན་མི་གསལ། དེ་
བཞིན་དུ་བ་སྤུའི་ཁུང་བུ་གཅིག་གི་འོད་ཀྱིས་ཀྱང་འཇིག་རྟེན་གྱི་ཁམས་་་་་་
ཐམས་ཅད་སྣང་བར་མཛད་ཅིང་ཐ་མལ་བའི་སྣང་ངོར་འོད་འདོམ་གང་་་་
ཙམ་དུ་ཡང་སྟོན་པ་དང་། སྐུའི་འོད་དེ་དག་ནི་རི་རབ་ལ་སོགས་པ་གང་
གིས་ཀྱང་མི་སྒྲིབ་པར་སྣང་བར་བྱེད་པ་དང་། འོད་དེས་རེག་པའི་སེམས་
ཅན་ཐམས་ཅད་ལུས་སེམས་ཀྱི་གདུང་བ་ཞི་བར་བྱེད་པ་དང་ཁྱད་པར་་་་་་་
གདུལ་བྱ་ལུང་སྟོན་པར་བཞེད་པ་ན་འཛུམ་པའི་ཞལ་སྒོ་ནས་འོད་ཟེར་ཁ་་་
དོག་སྣ་ལྔ་བ་བྱུང་སྟེ་འཇིག་རྟེན་གྱི་ཁམས་ཐམས་ཅད་དུ་འཕྲོས་ནས་འོ་་་་
ཟེར་གྱི་སྣེ་ལ་སྤྲུལ་བའི་བཀོད་པ་བསམ་གྱིས་མི་ཁྱབ་པ་སྟོན། དམྱལ་བ་པ་
རྣམས་ཀྱི་ཚ་གྲང་གི་སྡུག་བསྔལ་དང་གནོད་པ་ཐམས་ཅད་ཞི་བར་བྱས་ཏེ་་་
སྨིན་གྲོལ་ལ་འགོད་པར་མཛད་པ་ནས་འོག་མིན་གྱི་ལྷའི་བར་རིགས་དྲུག་སོ་
6 17



སོར་གང་ལ་གང་འདུལ་གྱི་སྤྲུལ་བས་རང་རང་གི་སྡུག་བསྔལ་རྣམས་ཞི་བར་
མཛད་ནས་འོད་ཟེར་དེ་དག་སླར་འོང་སྟེ་སངས་རྒྱས་ཉིད་ཀྱི་སྐུ་ལ་ལ་་་་་་
གསུམ་བསྐོར་བ་བྱས་ནས་སྐུ་ལ་ནུབ་པར་གྱུར་ཅིང་། དེ་ཡང་སྡིག་ཅན་
དམྱལ་བར་སྐྱེ་བ་ཞིག་ལུང་སྟོན་པར་བཞེད་ན་འོད་ཟེར་དེ་ཞབས་ཀྱི་མཐིལ་
དུ་ནུབ་པ་དང༌། ཡི་དྭགས་སུ་སྐྱེ་བ་ཞིག་ལུང་སྟོན་པར་བཞེད་ན་ཞབས་ཀྱི་
མཐེ་བོང་དུ་ནུབ་པ་དང༌། དུད་འགྲོར་སྐྱེ་བ་ཞིག་ལུང་སྟོན་པར་བཞེད་ན་
ཞབས་ཀྱི་རྟིང་བར་ནུབ་པ་དང་། མིར་སྐྱེ་བར་ལུང་སྟོན་པར་བཞེད་པ་ན་
ཞབས་ཀྱི་པུས་མོར་ནུབ་པ་དང་། སྟོབས་ཀྱི་འཁོར་ལོས་བསྒྱུར་བའི་
རྒྱལ་བོར་ལུང་སྟོན་པར་བཞེད་ན་ཕྱག་གཡོན་པའི་མཐིལ་དུ་ནུབ་པ་དང་།
འཁོར་ལོས་བསྒྱུར་བའི་རྒྱལ་བོར་ལུང་སྟོན་པར་བཞེད་ན་ཕྱག་གཡས་ཀྱི་་་་་
མཐིལ་དུ་ནུབ་པ་དང་། ལྷར་སྐྱེ་བར་ལུང་སྟོན་པར་བཞེད་ན་ལྟེ་བར་ནུབ་
པ་དང་། ཉན་ཐོས་ཀྱི་བྱང་ཆུབ་ཏུ་ལུང་སྟོན་པར་བཞེད་ན་ཞལ་གྱི་ནང་དུ་
ནུབ་པ་དང༌། རང་སངས་རྒྱས་ཀྱི་བྱང་ཆུབ་ཏུ་ལུང་སྟོན་པར་བཞེད་ན་
མཛོད་སྤུར་ནུབ་པ་དང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་
ཏུ་ལུང་སྟོན་པར་བཞེད་ན་དབུའི་གཙུག་ཏུ་ནུབ་པར་སྟོན་པ་དང་། མཚན་
དཔེས་སྤྲས་པའི་སྐུ་དེ་མཐོང་བ་དང་རེག་པ་དང་ཡིད་ལ་དྲན་པ་ཐམས་་་་་
ཅད་ཀྱང་ལུས་སེམས་ཀྱི་གདུང་བ་ཞི་ཞིང་མཐོ་རིས་དང་ཐར་པའི་ས་བོན་་་་
ངེས་པར་ཐེབས་པ་དང་བསོད་ནམས་བརྒྱ་ཕྲག་དུ་མ་ལས་བསྒྲུབས་པའི་་་་་
ཕྱག་གཡས་པ་གླང་བོའི་རྒྱལ་བོའི་སྣ་ལྟར་རིང་ཞིང་མཛེས་པ། འཁོར་ལོ་
618



དང་དུང་གཡས་སུ་འཁྱིལ་བ་དང་གཡུང་དྲུང་ལ་སོགས་པའི་བཀྲ་ཤིས་ཀྱི་རི་
མོ་དུ་མས་མཚན་པ། ངང་བའི་རྒྱལ་བོའི་ལག་པ་ལྟར་དྲ་བས་འབྲེལ་བ་
སེམས་ཅན་སུའི་མགོ་ལ་རེག་ཀྱང་རེག་མ་ཐག་ཏུ་ལུས་སེམས་ཀྱི་གདུང་བ་་་
ཐམས་ཅད་ཀྱང་བྱང་ཆུབ་ཀྱི་ལམ་ལ་འགོད་པར་མཛད་པ། ཞབས་མཐིལ་
གཉིས་ས་ལ་གཤེགས་པ་ན་སོར་བཞི་ཙམ་གྱིས་ས་ལ་མི་རེག་པར་གཤེགས་་་
ཤིང༌། འོན་ཀྱང་གང་དང་གང་དུ་གཤེགས་པ་དེར་ཞབས་ཀྱི་རྗེས་པདྨ་ལྟ་
བུ་ཤིན་ཏུ་ཡིད་དུ་འོང་བ་འབྱུང་བ་ནི་དཔེ་ལ་བསྟོད་པ་ལས། ཐུབ་ཁྱོད་
གཤེགས་པར་གྱུར་པའི་ཚེ། །ཞབས་གཉིས་དཔལ་གྱི་པདྨ་འདྲས། །ས་གཞི་
འདི་ནི་བྲིས་གྱུར་པ། །པདྨ་ཅན་གྱིས་ཇི་ལྟར་མཛེས། །ཞེས་གསུངས། དེ་
ལྟ་བུའི་ཞབས་ཀྱི་རྗེས་དེ་ལ་སྲོག་ཆགས་སུས་རེག་ཀྱང་རེག་མ་ཐག་ཏུ་ལུས་
སེམས་ཀྱི་གདུང་བ་ཞི་ཞིང་ཕྱི་མ་ངན་སོང་དུ་མི་ལྟུང་བར་བདེ་འགྲོའི་རྟེན་
ཐོབ་པར་མཛད་པ། སངས་རྒྱས་ཀྱི་སྐུ་ལ་ཆོས་གོས་གསོལ་ཡང་སོར་བཞི་
ཙམ་གྱིས་སྐུ་ལ་མི་རེག་པ་གདུལ་བྱ་རྣམས་ཀྱིས་བལྟས་ན། ན་བཟའ་གསོལ་
བར་མཐོང་བ། སྐུའི་ན་བཟའ་ཆོས་གོས་དེ་ཁོར་ཡུག་ཆེན་པོའི་ཕ་རོལ་གྱི་
འཐོར་རླུང་དྲག་པོ་དང་འཕྲད་ཀྱང་ཆོས་གོས་ཀྱི་གྲྭ་ཙམ་ཡང་བསྒུལ་བར་མི་
ནུས་པ། སྐུ་ལ་ཁྲུས་གསོལ་བའི་ཚེ་ཆུས་སྐུ་ལ་མི་རེག་ཅིང་གདུལ་བྱའི་སྣང་
ངོར་ཁྲུས་གསོལ་བར་སྣང་བ། གདུལ་བྱ་ཐུན་མོང་བའི་སྣང་ངོར་སྟོན་
པ་རང་ཉིད་ཀྱི་སྐུ་ཁྲུ་བཅུ་དྲུག་པ་ད་ལྟའི་ཁང་བ་ཉིས་བརྩེགས་ཀྱི་མཐོ་ཚད་
ཡོད་པར་བསྟན་ཀྱང་དབུའི་གཙུག་ཏོར་གྱི་རྩེ་མོ་རི་རབ་ལྷུན་པོའི་རྩེར་ཕྱིན་
619



ནས་བལྟས་ཀྱང་མི་མཐོང་བ། ཐུན་མོང་བའི་སྣང་ངོར་སོར་བཞི་ཙམ་
བསྟན་པ། དེར་མ་ཟད་སྟེང་ཕྱོགས་སུ་ཅི་ཙམ་འཕགས་ཏེ་ཕྱིན་ཡང་གཙུག་
ཏོར་གྱི་རྩེ་མོ་མི་མཐོང་ཞིང་། འགྲོ་བ་ལྷ་དང་བཅས་པའི་ནང་ན་དེ་བཞིན་
གཤེགས་པའི་དབུའི་གཙུག་ཏོར་གྱི་རྩེ་མོ་མཐོང་བར་ནུས་པ་སུ་ཡང་མེད་་་་
པས་སྤྱི་གཙུག་ལྟར་མི་མངོན་པ་ཞེས་བྱ། དེ་བཞིན་དུ་མཚན་བཟང་སུམ་ཅུ་
དང་དཔེ་བྱད་བརྒྱད་ཅུ་རེ་རེ་ནས་ཡོན་ཏན་བསམ་གྱིས་མི་ཁྱབ། བརྗོད་
ཀྱིས་མི་ལང་བ་གང་ལྡན་པ་མཚན་དེ་དག་རེ་རེ་ནས་མཁའ་དང་མཉམ་་་་་
པའི་བསོད་ནམས་མཐའ་ཡས་པས་བསྒྲུབས་པ་སྟེ། འདི་རྣམས་ནི་མདོ་
ལས་ཇི་ལྟར་གསུངས་པ་བཞིན་འདིར་བཀོད་པ་ཡིན་པས་དེ་ལྟར་དུ་ཡིད་་་་
ཆེས་བྱེད་པ་ཤིན་ཏུ་གལ། ནམ་མཁའི་མཐའ་ཀླས་པའི་སེམས་ཅན་ཐམས་
ཅད་ཀྱི་བསོད་ནམས་ཅི་ཡོད་བསྡོམས་ཀྱང་དེ་བཞིན་གཤེགས་པའི་མཚན་་་་
བཟང་གཅིག་གི་རྒྱུའི་བསོད་ནམས་ཀྱི་ཆ་ཙམ་ཡང་མི་ཆོག་པ་དང་། མཚན་
བཟང་གཞན་ཐམས་ཅད་ཀྱི་བསོད་ནམས་སྟོང་འགྱུར་གྱིས་མཛོད་སྤུ་འགྲུབ་
པ་དང་། མཛོད་སྤུའི་བསོད་ནམས་སྟོང་འགྱུར་གྱིས་དབུའི་གཙུག་ཏོར་
འགྲུབ་པ་དང་གཙུག་ཏོར་འགྲུབ་པའི་བསོད་ནམས་སྟོང་འགྱུར་གྱིས་སངས་
རྒྱས་ཀྱི་མགྲིན་པའི་ཆོས་དུང་སྟེ་གསུང་དབྱངས་འབྱུང་བའི་སྒོ་འགྲུབ། །
དེའི་ཕྱིར་སྟོན་པའི་སྐུ་འདྲ་བཞེངས་ན་མགྲིན་པར་དུང་དཀར་འཇོག་པ་་་་་
དང་ལྟེ་བར་ཐོད་པ་དང་ཐུགས་གར་རལ་གྲི་དང་རྡོ་རྗེ། ཡང་ན། མགྲིན་
པ་ལ་དྲིལ་བུ་དང་ཐུགས་ཀ་རྡོ་རྗེ་ལྟེ་བར་ཐོད་པ་འཇོག་པའི་ཕྱག་ལེན་ཡོད་
620



པ་ཡིན་ནོ། །སངས་རྒྱས་ཀྱི་སྐུ་དེ་ལ་ཤ་ཁྲག་དང་རྩ་མདུད་དང་ཁོང་སྟོང་
དང་མཆིལ་སྣབས་སོགས་མི་གཙང་བའི་རིགས་རྡུལ་ཕྲ་མོ་ཙམ་ཡང་མེད་་་་་་
ཅིང་ཡེ་ཤེས་ཀྱི་རང་བཞིན་ཡིན་པས་གདུལ་བྱའི་སྣང་ངོར་ཞལ་ཟས་གསོལ་
བར་སྣང་བ། འོད་ཀྱི་རང་བཞིན་ཅན་ཡིན་ཡང་ཤིན་ཏུ་མཁྲེགས་པ། བ་
སྤུའི་རྩེ་མོ་གཅིག་གིས་རི་རབ་ཀྱང་ཐལ་བར་བརླག་ནུས་པ། ས་ཐ་མལ་
བས་སྐུའི་གཟི་བརྗིད་མི་ཐེག་པ་སྟེ་བྱང་ཆུབ་ཀྱི་སྙིང་བོར་བཞུགས་པའི་ཚེ་
ས་འདིའི་སྐུའི་གཟི་བརྗིད་མ་ཐེག་པར་རྣམ་པ་སྟོང་དུ་ཞིག་ཏུ་ཉེ་བ་ན་་་་་་་
ཕྱོགས་བཅུའི་རྒྱལ་བ་རྣམས་ཀྱིས་ས་དེ་རྡོ་རྗེའི་རང་བཞིན་ཅན་དུ་བྱིན་གྱིས་
རླབས་པས་གནས་དེ་ལ་རྡོ་རྗེ་གདན་ཞེས་གྲགས། འདི་ཡན་གྱིས་སངས་
རྒྱས་བཅོམ་ལྡན་འདས་ཀྱི་སྐུའི་ཡོན་ཏན་བསྟན་པའོ། །སངས་རྒྱས་ཀྱི་
གསུང་གི་ཡོན་ཏན་ནི་གསུང་གཅིག་ཉིད་ལ་གསུང་དབྱངས་ཡན་ལག་དྲུག་
ཅུ་དང་ལྡན་པའི་ཚངས་པའི་དབྱངས་ནམ་ཡང་འགག་པ་མེད་པའི་ཡོན་་་་་
ཏན་ཚང་བ་སྟེ། གསུང་གི་དབྱངས་དེའི་སྐད་རེ་རེ་ཡང་ནམ་མཁའི་མཐས་
ཁྱབ་པའི་སེམས་ཅན་ཐམས་ཅད་ལ་རང་རང་གི་སྐད་དུ་ཆོས་སྟོན་པར་ནུས་
པ། དེ་ཡང་ལྷ་རྣམས་ལ་ལྷའི་སྐད་དང་ཀླུ་རྣམས་ལ་ཀླུའི་སྐད་མི་རྣམས་ལ་
མིའི་སྐད་ལ་སོགས་པ་སེམས་ཅན་རང་རང་གི་སྐད་དུ་གོ་བ། ཞེས་གསུངས་
པའི་ཡོན་ཏན་འདི་དག་རྣམས་ནི་མདོ་རྒྱུད་བསྟན་བཅོས་རྣམས་སུ་་
གསུངས་པའི་སློབ་དཔོན་དམ་པའི་མདུན་ནས་ཁྲིད་དེ་ང་རང་ཚོའི་སེམས་
ལ་འཛིན་རྒྱུ་མ་གཏོགས། ང་ཚོའི་བློ་འདིས་དཔྱད་པ་བཏང་བས་སེམས་ལ་
，
，
.
.
.
621



ཤོང་ནུས་པ་ཞིག་ནི་གཏན་མ་ཡིན་ཏེ། དཔེར་ན། སངས་རྒྱས་ཀྱི་གསུང་གི་
ཨ་ཞེས་པའི་གདངས་ཁོ་ན་ལའང་གསུང་དབྱངས་ཡན་ལག་དྲུག་ཅུ་ཚང་་་་་་
བར་གསུངས་ལ། ཇི་སྐད་དུ། དེ་ལྟར་བཞི་ཡིས་ལྷག་པའི་དྲུག་བཅུའི་
དབྱངས། །གསུང་གཅིག་ཉིད་ལ་མ་ཚང་མེད་པར་ནི། །ཞེས་གསུངས་པ་
ལྟར་རོ། །སེམས་ཅན་སོ་སོའི་ཁམས་དང་དབང་བོ་དང་། བག་ལ་ཉལ་བ་
ཇི་ལྟར་ཡོད་པ་དང་མཐུན་པར་སྟོན་པ་སྟེ། འདི་ནི་གསུང་གི་མཛད་པའི་
གཙོ་བོ་ཡིན་པས་ལམ་རིམ་ཆེན་མོ་སོགས་གཞུང་གཞན་རྣམས་སུ་ལུང་་་་་་་
འདྲེན་བྱེད་སྐབས་སུའང་། འདི་ལྟར་སེམས་ཅན་ཀུན་གྱི་ངེས་པའི་ཚིག །
མང་བོ་དག་གིས་དུས་གཅིག་ཞུས་བྱས་ན། །སེམས་ཀྱིས་སྐད་ཅིག་གཅིག་ལ་
ཐུགས་ཆུད་ནས། །གསུང་དབྱངས་གཅིག་གིས་ལན་ཡང་སོ་སོར་
འདེབས། །ཞེས་གསུངས་པ་འདི་གསུང་གི་ཡོན་ཏན་སྟོན་པའི་དོན་གཙོ་
བོར་བཞག་སྟེ་ལུང་འདྲེན་མཛད་པ་ཡིན་ནོ། །ཆོས་འཁོར་གསུམ་ཅིག་ཅར་
དུ་སྐོར། ཆོས་ཀྱི་ཕུང་བོ་བརྒྱད་ཁྲི་བཞི་སྟོང་རྣམས་ཅིག་ཅར་དུ་གསུངས་
ཞེས་པའང་གནད་འདི་ལ་དགོངས་ནས་གསུངས་སོ། །མི་རྟག་པ་བསྟན་
པས་འདུལ་བར་འོས་པ་རྣམས་ལ་མི་རྟག་པ་དང་། སྡུག་བསྔལ་བསྟན་པས་
འདུལ་བར་འོས་པ་རྣམས་ལ་སྡུག་བསྔལ། བདག་མེད་བསྟན་པས་འདུལ་
བར་འོས་པ་རྣམས་ལ་བདག་མེད། བྱམས་སྙིང་རྗེ་བསྟན་པས་འདུལ་བར་
འོས་པ་རྣམས་ལ་བྱམས་སྙིང་རྗེའི་ཚིགས་བཅད་བྱུང་སྟེ་འབད་རྩོལ་དང་་་་་
རྣམ་རྟོག་གང་ཡང་མེད་པར་གསུང་གི་གདངས་གཅིག་ལས་རང་རང་གི་་་་་
622



སྐལ་བ་དང་འཚམ་པར་ཆོས་ཀྱི་དབྱངས་འབྱུང་བ། ནམ་མཁའི་དབྱིངས་
ཡོངས་སུ་གང་བའི་འཁོར་གྱི་དཀྱིལ་འཁོར་ཆེན་པོའི་དབུས་སུ་ཆོས་སྟོན་་་་
པར་མཛད་པ་ན། སྐུ་དང་ཉེ་བ་རྣམས་ལ་གསུང་ཧ་ཅང་ཆེ་བར་མི་སྣང་
རྒྱང་རིང་བ་རྣམས་ལ་ཆུང་བར་མི་སྣང་། འཁོར་གྱི་དཀྱིལ་དུ་གནས་པ་
ཐམས་ཅད་ཀྱིས་མཉམ་པར་ཐོས་ཤིང་། དེར་མ་ཟད་སངས་རྒྱས་ཀྱི་
གསུང་ཚངས་པའི་དབྱངས་ལ་མཐའ་མེད་པས་གདུལ་བྱ་རང་གི་ངོས་ནས་
གསུང་ཐོས་པའི་སྐལ་བ་ཡོད་པ་ནི་ནམ་མཁའི་མཐའ་ཐམས་ཅད་གསུང་གི་
དབྱངས་གཅིག་གིས་ཁྱབ་པ། གསུང་གི་དབྱངས་དེ་ཡང་ཞལ་གྱི་སྒོ་གཅིག་
པུ་མ་ཡིན་པར་མཛོད་སྤུ་དང་དབུའི་གཙུག་ཏོར་སོགས་སྐུའི་ཆ་ཐམས་ཅད་
ལས་འབྱུང་བ་སྟེ་དཔེར་ན། གདུགས་དཀར་མཆོག་གྲུབ་མ་ལྟ་བུ་ནི་དབུའི་
གཙུག་ཏོར་ནས་བྱུང་བས་སོ། །ཡོངས་སུ་བརྟག་པ་བཟུང་སྟེ་ནམ་མཁའི་
མཐས་ཁྱབ་པའི་སེམས་ཅན་ཐམས་ཅད་ཀྱིས་དུས་གཅིག་ཏུ་དྲི་བ་མི་འདྲ་བ་
རེ་རེ་ཞུས་ན། དེ་ཐམས་ཅད་ཀྱི་ལན་གསུང་གི་གདངས་གཅིག་གིས་སོ་སོའི་
ཐེ་ཚོམ་ཐམས་ཅད་གཅོད་པར་མཛད་པ་སྟེ། འདི་ནི་གསུང་གི་ཡོན་ཏན་གྱི་
གཙོ་བོ་ཡིན་ལ། གསུང་གི་གསང་བ་སྟེ་གསུང་གི་ཡོན་ཏན་སེམས་ཅན་གྱི་
བློའི་མངོན་སུམ་གྱི་སྤྱོད་ཡུལ་ལས་འདས་པ་དང་བསམ་གྱིས་མི་ཁྱབ་པ་ནི་་་་
སེམས་ཅན་གྱི་སེམས་ལ་མི་ཤོང་བའམ་བློ་ཡུལ་ལས་འགོངས་པ་སྟེ་ཐ་ན་་་་་
བྱང་སེམས་རྒྱུན་མཐའ་བས་ཀྱང་མཐའ་མི་འཁྱོལ་བས་དེ་ལྟ་བུའི་ཡོན་ཏན་
བསམ་གྱིས་མི་ཁྱབ་པ་དང་ལྡན་པ་ཡིན་ནོ། །
623



སངས་རྒྱས་ཀྱི་ཐུགས་ཀྱི་ཡོན་ཏན་ལ་མཁྱེན་པའི་ཡོན་ཏན་དང་བརྩེ་་་
བའི་ཡོན་ཏན་གཉིས་ཡོད་པ་ལས། མཁྱེན་པའི་ཡོན་ཏན་ནི་ཤེས་བྱའི་གནས་
ཐམས་ཅད་དུས་གཅིག་ཏུ་མངོན་སུམ་དུ་མཁྱེན་པ་སྟེ་དེ་ཡང་ནམ་མཁའི་་་་
མཐས་ཀླས་པའི་སེམས་ཅན་ཐམས་ཅད་ཀྱི་སེམས་ཀྱི་རྒྱུ་བ་ཕྲ་མོ་ཚུན་ཆད་་་་
དུས་གཅིག་ཏུ་གསལ་བར་གཟི ག༽ས་ཤིང༌། དེར་མ་ཟད་སེམས་ཅན་ཐམས་
ཅད་ཀྱི་སྔོན་འདས་པའི་དུས་སུ་ཡུལ་ཕྱོགས་གང་དུ་སྐྱེས་པ་དང༌། དེ་དང་
དེར་སྒོ་གསུམ་གྱི་སྤྱོད་པ་ཅི་དང་ཅི་བྱས་པ་ཐམས་ཅད་དང༌། མ་འོངས་པ་
ན་རང་རང་གི་ལས་ཀྱིས་གང་དང་གང་དུ་སྐྱེ་བར་འགྱུར་བ་དང་། དེ་དང་
དེར་བདེ་སྡུག་ཇི་ལྟར་མྱོང་བ་སོགས་དུས་གསུམ་གྱི་ཤེས་བྱའི་གནས་ཐམས་
ཅད་ལག་མཐིལ་གྱི་སྐྱུ་རུ་ར་ལྟར་དུས་གཅིག་ཏུ་མངོན་སུམ་དུ་གསལ་བར་་་་་
གཟིགས་པ། ནམ་མཁའི་མཐས་ཀླས་པའི་འཇིག་རྟེན་གྱི་ཁམས་རྣམས་
སུ་སའི་རྡུལ་ཕྲ་མོ་ཙམ་ཞིག་ཡན་ཆད་དངོས་པོ་ཇི་སྙེད་ཅིག་ཡོད་པ་ཐམས་
ཅད་ཀྱང་དུས་གཅིག་ཏུ་མངོན་སུམ་དུ་གཟིགས་ཤིང་། ཡོངས་སུ་བརྟག་པ་
བཟུང་སྟེ། འཛམ་བུ་གླིང་འདིའི་རྩི་ཤིང་ནགས་ཚལ་ཐམས་ཅད་བསྡུས་ཏེ་
མེར་བསྲེགས་ནས་ཐལ་བ་རྣམས་རྒྱ་མཚོ་ཆེན་པོར་དོར་ཏེ་ལོ་སྟོང་གི་བར་
དུ་དཀྲུགས་ནས་དེ་བཞིན་གཤེགས་པ་ལ་ཐལ་བ་འདི་རྣམས་ཡུལ་ཕྱོགས་་་་་
གང་དང་གང་གི་ཡིན་ཞེས་ཞུས་པ་ན། འབད་རྩོལ་དང་རྣམ་རྟོག་མེད་པར་
སྐད་ཅིག་ལ་རྒྱ་མཚོ་ཆེན་པོ་འདིའི་ནང་ནས་ཐལ་བའི་རྡུལ་ཕྲ་མོ་རྣམས་རེ་
རེ་ནས་འདི་ཡུལ་ཕྱོགས་འདི་བྱ་བའི་རྩྭའམ། ཤིང་འདི་ཞེས་བྱ་བའི་ཡལ་
624



གའམ་ལོ་མ་འདི་འདྲ་ཞིག་གི་རྡུལ་ལོ་ཞེས་རེ་རེ་ནས་སྟོན་པ་ལ་ཐོགས་པ་མི་
མངའ་ཞིང་རྡུལ་དེ་ཐམས་ཅད་དུས་གཅིག་ལ་འདི་དང་འདིའོ་ཞེས་སྟོན་་་་་་
ནུས་པ་དང་། དེ་ལྟར་ཀུན་རྫོབ་ཀྱི་ཆོས་ཐམས་ཅད་མངོན་སུམ་དུ་གསལ་
ང་བུར་གཟིགས་བཞིན་དུ་ཆོས་ཐམས་ཅད་ཀྱི་དེ་བཞིན་ཉིད་ལ་ཐུགས་ཆུ་ལ་ཆུ་
བཞག་བཞིན་དུ་རོ་གཅིག་ཏུ་ཞུགས་ཏེ་མཉམ་པར་བཞག་པ་ལས་ནམ་ཡང་
ལྡང་བ་མེད་པ་སྟེ། དེ་ལྟར་ཆོས་ཐམས་ཅད་ཀྱི་གནས་ལུགས་ལ་རྩེ་བ་ཅིག་
མངོན་སུམ་དུ་སྙོམས་པར་བཞུགས་བཞིན་དུ་ཀུན་རྫོབ་ཀྱི་ཆོས་ཐམས་ཅད་
མ་འདྲེས་པར་གསལ་བར་གཟིགས་པ་འདི་ནི་ཐུགས་ཀྱི་གསང་བ་བསམ་་་་་
གྱིས་མི་ཁྱབ་པའོ། །དེ་ཡང་གཞི་གྲུབ་ན་ཀུན་རྫོབ་བདེན་པ་དང་དོན་དམ་
བདེན་པ་གང་རུང་ཡིན་པས་ཁྱབ་སྟེ། དེ་གཉིས་གང་རུང་དུ་མ་གྲུབ་པའི་
གཞི་གྲུབ་ཀྱི་ཆོས་མེད་པའི་ཕྱིར། ཀུན་རྫོབ་བདེན་པ་དང་དོན་དམ་བདེན་
པ་ཞེས་པའི་དོན་ཅི་ཞེ་ན། འདི་ནི་གཞི་གཅིག་གི་སྟེང་ནས་སྟོན་དགོས་ཏེ།
ཀུན་རྫོབ་བདེན་པ་འདི་ཡིན་དང་དོན་དམ་བདེན་པ་དེ་རེད་ལྟ་བུ་སོ་སོར་
འཇོག་ཏུ་མེད། དཔེར་ན། མདུན་གྱི་ཅོག་ཙེ་འདི་ནི་ཀུན་རྫོབ་བདེན་པ་
དང་ཅོག་ཙེ་འདི་རང་བཞིན་གྱིས་སྟོང་བ་ནི་དོན་དམ་བདེན་པ་ཡིན། ཅོག་
ཙེ་འདི་རང་བཞིན་གྱིས་སྟོང་བ་དེ་ཅོག་ཙེའི་གནས་ལུགས་མཐར་ཐུག་ཡིན་
པ་དང་ཀུན་རྫོབ་ཏུ་སྣང་བ་སྟེ་བྱ་བ་བྱེད་པ་འདི་གནས་ལུགས་ཡིན་ཡང་་་་
གནས་ལུགས་མཐར་ཐུག་མ་ཡིན་ནོ། །འོ་ན་དེ་ལ་རང་བཞིན་གྱིས་སྟོང་བ་
དང་། དེ་རང་བཞིན་གྱིས་མེད་པའི་རྒྱུ་མཚན་ཅི་ལྟར་ཤེས་ཤེ་ན། ཅོག་ཙེ་
625



ཆོས་ཅན། རང་བཞིན་གྱིས་མེད་དེ། རྟེན་འབྲེལ་ཡིན་པའི་ཕྱིར། དཔེར་
ན་བུམ་པ་བཞིན། ཞེས་རང་བཞིན་མེད་པའི་ལྟ་བ་གཏན་ལ་འབེབས་པའི་
རིགས་པ་དབུ་ཚད་ཀྱི་གཞུང་ན་ཇི་སྙེད་ཅིག་ཡོད་པ་ཐམས་ཅད་ལས་རྒྱལ་
བོ་ལྟ་བུའམ་ཆུ་འགོ་ལྟ་བུ་ནི་རྟེན་འབྲེལ་གྱི་གཏན་ཚིགས་འདི་ཉིད་ཡིན་
ནོ། །ཆོས་ཐམས་ཅད་ཀྱི་དེ་བཞིན་ཉིད་ཅེས་པ་དང་ཆོས་ཉིད་དང་ཆོས་
དབྱིངས། གནས་ལུགས་མཐར་ཐུག སྟོང་ཉིད་ཅེས་པ་རྣམས་དོན་གཅིག་
མིང་གི་རྣམ་གྲངས་སོ། །དོན་གྱི་གནས་ལུགས་ངོ་མ་མཐར་ཐུག་པ་དེ་
དེ་ལྟར་ཡིན་པའམ་དེའི་ཕར་ལ་འདའ་ས་མེད་པ་ཞིག་ལ་གོ་བ་ལས་གཏན་
མེད་ཀྱི་སྟོང་བ་ཞིག་ལ་གཏན་ནས་གོ་མི་རུང་སྟེ། དེ་ལྟ་བུ་ཞིག་ལ་གོ་ན་
གསོ་མི་རུང་བའི་ལྟ་བ་སྟེ། སྟོང་ཉིད་གཏན་མེད་དུ་ལྟ་བ་སོགས་སུ་འགྱུར་
བས་ཤིན་ཏུ་མི་རུང་ངོ་། །བརྩེ་བའི་ཡོན་ཏན་ནི། བརྩེ་བ་ནི་སྙིང་རྗེ་ཆེན་པོ་
སྟེ་སློབ་དཔོན་དཔའ་བོའི་བསྟོད་པ་བརྒྱ་ལྔ་བཅུ་བ་ལས། འགྲོ་བ་འདི་དག་
ཐམས་ཅད་ནི། །ཁྱད་མེད་ཉོན་མོངས་རྣམས་ཀྱིས་བཅིངས། །ཁྱོད་ནི་འགྲོ་
བའི་ཉོན་མོངས་དག །དགྲོལ་སླད་ཡུན་རིང་ཐུགས་རྗེས་བསྡམས། །དང་
བོ་ཁྱོད་ལ་ཕྱག་བགྱི་འམ། །འོན་ཏེ་གང་གིས་འཁོར་བར་ཁྱོད། །སྐྱོན་
མཁྱེན་ཡུན་རིང་དེ་ལྟ་བུར། །བཞུགས་མཛད་ཐུགས་རྗེ་ཆེ་ལ་བགྱི། །ཞེས་
གསུངས་པ་སྟེ་འགྲོ་བ་རང་ག་བ་འདི་མཐའ་དག་ཁྱད་པར་མེད་པར་ཚང་
མ་ཉོན་མོངས་དུག་གསུམ་གྱིས་བཅིངས་པ་འདྲ་བས་སྟོན་པ་བཅོམ་ལྡན་་་་་
འདས་ཁྱོད་ཀྱིས་ནི་འགྲོ་བ་སེམས་ཅན་ཉོན་མོངས་ཀྱིས་བཅིངས་པ་རྣམས་
_626



དགྲོལ་བའི་སླད་དུ་ཡུན་རིང་བོ་ནས་ཐུགས་རྗེ་ཆེན་པོས་བསྡམས་པར་བྱས་
ངས། དང་བོར་ཏེ་ལེགས་ཚོགས་ཀྱི་རྩ་བ་སྟོན་པ་བཅོམ་ལྡན་འདས་ཁྱེད་ལ་
ཕྱག་འཚལ་ལོ། །ཞེས་གསུངས་པ་ལྟར་འགྲོ་བ་རྣམས་ལས་ཉོན་གྱིས་རང་
དབང་མེད་པར་བཅིངས་པ་བཞིན་དུ་དེ་བཞིན་གཤེགས་པ་གདུལ་བྱ་ལ་་་་་
ཐུགས་བརྩེ་བའི་དབང་གིས་བཞུགས། ནམ་མཁའི་མཐས་ཀླས་པའི་སེམས་
ཅན་འདི་ཐམས་ཅད་ལ་མ་བུ་གཅིག་པ་ལ་བརྩེ་བ་ལྟར་ཐུགས་རྗེ་ཆེན་པོས་
འདུལ་བའི་དུས་ལས་སྐད་ཅིག་ཀྱང་མི་འདའ་བ་སྟེ་ནམ་མཁའི་མཐས་ཁྱབ་
པའི་སེམས་ཅན་འདི་ཐམས་ཅད་ལ་དོན་དུ་འགྱུར་ན་དེའི་དོན་མཛད། འོ་
ན་ད་ལྟ་ལས་ཉོན་གྱི་གཞན་དབང་དུ་སོང་བའི་སེམས་ཅན་བགྲང་ལས་་་་་་་
འདས་པ་ཡོད་པ་རྣམས་སངས་རྒྱས་ཀྱིས་རྗེས་སུ་མ་བཟུང་བ་ཡིན་ནམ་ཞེ་
ན། དེ་རྣམས་རྗེས་སུ་མ་བཟུང་བ་མ་ཡིན་པར་རྗེས་སུ་བཟུང་ཡང་དོན་དུ་
མ་གྱུར་པ་ཡིན་ཏེ། སངས་རྒྱས་ཀྱི་འཕྲིན་ལས་དང་སེམས་ཅན་གཉིས་ནི་
སྣོད་བཅུད་དུ་སྦྱོར་དགོས་པས། སྣོད་དང་རན་པ་བྱས་ནས་བཅུད་འབྱུང་
བ་སྟེ་སྣོད་ཆེན་པོ་ལ་བཅུད་ཀྱང་ཆེན་པོ་དང་སྣོད་ཆུང་བ་ལ་བཅུད་ཀྱང་་་་་་
ཆུང་ངུར་མ་གཏོགས་མི་འབྱུང་བ་དང་སྣོད་ཁ་སྦུབ་པ་ལྟ་བུའི་ནང་དུ་་་་་་
བཅུད་འཛིན་པའི་གནས་མེད་པ་ལྟར། ནམ་མཁའི་མཐས་ཁྱབ་པའི་སེམས་
ཅན་རྣམས་ལ་དོན་དུ་གྱུར་པའམ་ཕན་ཐོགས་ན་དེའི་དོན་མཛད་མི་མཛད་
ལ་ཐེ་ཚོམ་མེད་པ་སྟེ་བསྙེལ་བའམ་བརྗེད་པ་དང་དུས་ལས་ཡོལ་བ་ནི་ནམ་
ཡང་མི་སྲིད་དོ། །སངས་རྒྱས་གྲངས་མེད་བྱོན་ཡང་ལས་ཉོན་གྱིས་བཅིངས་
627



པའི་སེམས་ཅན་ད་དུང་བགྲང་ལས་འདས་པ་ཡོད་པ་རྣམས་ནི་སངས་རྒྱས་
ཀྱིས་རྗེས་སུ་མ་བཟུང་བ་མིན་ཡང་། དོན་དུ་མ་གྱུར་པ་སྟེ་སངས་རྒྱས་ཀྱིས་
འཕྲིན་ལས་མཛད་ཀྱང་ཕན་མ་ཐོགས་པ་ཡིན་ནོ། །དེའི་རྐྱེན་གྱིས་བླ་མ་
མཆོད་པ་ལས། སངས་རྒྱས་གྲངས་མེད་བྱོན་པས་མ་ཐུལ་པས། ཞེས་པ་སྟེ་
འདི་ལ་མ་ཐུབ་པས་ཞེས་རྗེས་འཇུག་བ་སྦྱར་ནས་འདོན་མཁན་ཡོད་ཀྱང་དེ་
ལྟར་ན་མ་དག་པ་ཁོ་ན་སྟེ་མ་ ཐུབ་པའི་ སེམས་ཅན་དེ་རྣམས་ལ་ གོ་ བས་
སོ། །ལུང་ལས། ཆུ་སྲིན་གནས་ཀྱི་དུག་ཅན་པ། དུས་ལས་འདའ་བར་
འགྱུར་སྲིད་ཀྱི། །སངས་རྒྱས་གདུལ་ལ་བྱམས་པ་ནི། །དུས་ལས་འདའ་བར་
མི་འགྱུར་རོ། །སོགས་གསུངས་པའི་དོན་ནི་ཆུ་སྲིན་གྱི་གནས་དུག་ཅན་
པ་སྟེ་རྒྱ་མཚོ་ཆེན་པོའི་རླབས་ནི་དུས་ལས་འདའ་བར་འགྱུར་སྲིད་ཀྱང་།
སངས་རྒྱས་ཀྱིས་གདུལ་བྱ་ལ་བྱམས་པ་ནི་ནམ་ཡང་དུས་ལས་འདའ་བར་་་་་
འགྱུར་མི་སྲིད་དོ། །འཕྲིན་ལས་ཏེ་མཛད་པའམ་བྱ་བ་ལ་ཆེད་དུ་འབད་རྩོལ་
བྱེད་མི་དགོས་པར་ལྷུན་གྱིས་འགྲུབ་ཅིང་། འཁོར་བ་མ་སྟོངས་ཀྱི་བར་དུ་
ནམ་ཡང་རྒྱུན་མི་འཆད་པ་སྟེ། ནམ་མཁའི་མཐས་ཁྱབ་པའི་སེམས་ཅན་
འདི་ཐམས་ཅད་ལ་གནས་སྐབས་མངོན་མཐོ་ལྷ་མིའི་གོ་འཕང་དང་མཐར་
ཐུག་ངེས་ལེགས་ཐར་པ་དང་ཐམས་ཅད་མཁྱེན་པའི་གོ་འཕང་ལ་འགོད་པ་
སོགས་འདོད་པའི་དོན་ཕྲ་རགས་གང་ཡིན་ཡང་འབད་རྩོལ་དང་རྣམ་རྟོག་
མེད་པར་སྩོལ་བ་སྟེ་སྦྱིན་པར་མཛད་དོ། །ཁྱོད་ཀྱི་གང་ལས་འགྲོ་བ་དག །
མ་དྲངས་རྒུད་པ་དེ་གང་ཞིག །གང་དང་འཇིག་རྟེན་མ་སྤྲད་པའི། །ཕུན་
628



ཚོགས་དེ་ཡང་གང་ཞིག་མཆིས། །ཞེས་གསུངས་པ་སྟེ། འགྲོ་བའི་བདེ་བ་ཕྲ་
མོ་ཡན་ཆད་ཀྱང་སངས་རྒྱས་ཀྱི་ཐུགས་རྗེ་དང་བསྟན་པ་ཁོ་ན་ལས་འབྱུང་
བ་ཡིན་ཞེས་གསུངས་པའི་རྒྱུ་མཚན་གང་ལ་ཐུག་ཅེ་ན། འདི་ཡང་ལས་
འབྲས་ཀྱི་གནད་ལ་གཏུགས་དགོས་ཏེ། འབྲས་བུ་བདེ་བ་ཡིན་ན་དེའི་རྒྱུ་
དགེ་བ་ལས་བྱུང་བས་ཁྱབ། རྒྱུ་མི་དགེ་བ་ཡིན་ན་འབྲས་བུ་སྡུག་བསྔལ་
ཡིན་པས་ཁྱབ་པས་དགེ་སྡིག་གི་རྣམ་བཞག་དེ་མ་འཕྱུགས་མ་ནོར་བར་སྟོན་
པའི་སྟོན་པ་པོ་ཞིག་ལ་བརྟེན་ནས་བྱུང་བས་ཁྱབ་བོ། །དེ་ལྟར་ཡིན་ཏེ་རང་
ག་བ་ཞིག་གིས་ལས་འབྲས་ཕྲ་མོའི་གནད་ཕར་ཞོག ཐ་ན་རྩམ་པ་བརྫི་
ཚུལ་ལས་དཀའ་བ་ཞིག་མ་ཡིན་ཡང་དང་པོ་མ་བསླབས་པར་མི་ཤེས་པ་་་་་
དང༌། དེ་བཞིན་དུ་ཐུར་མ་འཛིན་པ་ལ་མ་གོམས་པ་ཞིག་གིས་ཐུར་མས་
ཟས་ལེན་མི་ཤེས་པ་དེ་བཞིན་ནོ། །དེས་ན་སེམས་ཅན་གྱི་ཕན་བདེའི་
འབྱུང་བའི་གནས་གཅིག་པུ་ནི་སངས་རྒྱས་ཀྱི་བསྟན་པ་རིན་པོ་ཆེ་འདི་ཉིད་
ཡིན་པའང་གནད་འདི་ལ་ཐུག་ཡོད་པར་གོ་དགོས་པ་ལས། སྐྱེ་བ་གཅིག་
ཙམ་ལ་སྦྱར་ན་འདིའི་གནད་མ་གོ་བ་ཡིན་པས་སྐྱེ་བ་གྲངས་མེད་ལ་སྦྱར་ཏེ་
ལས་འབྲས་ལ་བསམ་བློ་གཏོང་དགོས་པ་ཡིན་ནོ། །མདོར་ན་སྐྱོན་གྱི་རིགས་
མཐའ་ཡས་པ་ཞིག་ཡོད་ཀྱང་སྡོམ་དུ་བསྡུས་ན་སྒྲིབ་པ་གཉིས་གང་རུང་དུ་་་་
འདུས་ཤིང་ཡོན་ཏན་གྱི་ཕྱོགས་མཐའ་ཀླས་པ་རྣམས་མདོར་བསྡུས་ན་སྐུ་་་་་
གསུང་ཐུགས་གསུམ་དུ་འདུས་པས་ན། སྐྱོན་ཀུན་ཟད་དང་ཡོན་ཏན་ཀུན་
རྫོགས་པ་ནི་སངས་རྒྱས་ཉག་གཅིག་ཡིན་པས། རང་གཞན་གཉིས་ཀའི་
629



དོན་མཐར་ཕྱིན་པ་ཞིག་བྱེད་ན་དེ་ལྟ་བུའི་སངས་རྒྱས་ཀྱི་གོ་འཕང་ཞིག་་་་་་
རང་གིས་ཐོབ་པར་བྱ་དགོས་པར་འདུག་པས་བདག་གིས་མ་སེམས་ཅན་་་་་་
ཐམས་ཅད་ཀྱི་དོན་དུ་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་་་་
རིན་པོ་ཆེ་ཅི་ནས་ཀྱང་ཐོབ་པར་བྱའོ་སྙམ་དུ་བྱང་ཆུབ་ཀྱི་སེམས་ཤུགས་་་་་
དྲག་ཏུ་བསྐྱེད། དེ་ལྟའི་བྱང་ཆུབ་ཀྱི་སེམས་རིན་པོ་ཆེ་དེ་མྱུར་དུ་རྒྱུད་ལ་
སྐྱེ་བར་བླ་མ་ལྷས་བྱིན་གྱིས་བརླབ་ཏུ་གསོལ་ཞེས་གསོལ་བ་ཤུགས་དྲག་ད་་་་
གདབ་བོ། །འདིར་བླ་མ་ལྷར་གསོལ་བ་ཤུགས་དྲག་ཏུ་གདབ་ཅེས་པ་
ནི་བྱང་ཆུབ་ཀྱི་སེམས་སྦྱོང་བའི་ཉམས་ལེན་གྱི་སྐབས་འདིར་བྱང་ཆུབ་ཀྱི་་་་
སེམས་བསྒོམས་ནས་ནུས་པ་འབྱིན་བྱེད་དམ་རྒྱུད་ལ་སྐྱེད་བྱེད་ཀྱི་རྒྱུ་གཙོ་བོ་
ནི་ཚོགས་བསགས་སྒྲིབ་སྦྱོང་གཉིས་ཏེ། བྱང་ཆུབ་སེམས་དཔའི་སྡོམ་པ་
སློབ་དཔོན་ལས་ཐོབ་དགོས་པ་དང་བསྙེན་རྫོགས་ཀྱི་སྡོམ་པ་དགེ་འདུན་་་་
ལས་ཐོབ་པ། དེ་བཞིན་བྱང་ཆུབ་ཀྱི་སེམས་ནི་ཚོགས་གསོག་སྒྲིབ་སྦྱོང་ལས་
སྐྱེ་དགོས་པའི་གནད་ཀྱིས་སོ། ། །
གསུམ་པ་མཇུག་ཏུ་ཇི་ལྟར་བྱ་ཚུལ་ཏེ་བསྔོ་སྨོན་རྣམ་དག་གི་རྒྱུས་་་་་་་
འདེབས་པའི་ཚུལ་ནི་སྔར་བཞིན་ཡིན། ང་ཚོས་དགེ་བ་གང་བྱས་ཀྱང་ཆོག་
གི །དང་བོ་ཀུན་སློང་འཆོས་པ་དང་གཅིག མཇུག་ཏུ་བསྔོ་སྨོན་རྣམ་དག་
གི་རྒྱས་འདེབས་པ་དང་གཉིས་ཏེ། འདི་གཉིས་ཀ་ངེས་པར་དུ་ཚང་དགོས།
དེ་ཚང་ན་ནི་དགེ་བ་ཆེན་པོ་འབྱུང་ངེས་པ་ཡིན་ལ། དེ་ཡང་དགེ་བ་ཆེ་
ཆུང་དང་དགེ་བ་དེའི་ས་ཆོད་ཆེ་ཆུང་སྐྱེས་བུ་ཆུང་འབྲིང་ཆེ་གསུམ་གང་གི་
630



ལམ་དུ་འགྱུར་བ་དང་། ཡང་དེ་ལས་ལྡོག་སྟེ་འཁོར་བར་འཆིང་བྱེད་དུ་
འགྲོ་བ་སོགས་ནི་གཙོ་བོར་དང་བོ་ཀུན་སློང་བཅའ་ཚུལ་གྱི་སྒོ་ནས་འཇོག་་་་
པས། དགེ་བ་གང་བྱེད་ཀྱི་ཐོག་མར་ཀུན་སློང་འཆོས་པ་ནི་ཤིན་ཏུ་གལ་
ཆེའོ། །དེ་ཙམ་གྱིས་ཆོག་པར་མི་བྱ་བར་དགེ་བ་གང་བྱས་ཀྱི་མཇུག་ཏུ་སྨོན་
ལམ་རྣམ་དག་གི་རྒྱས་འདེབས་དགོས་ཏེ་དཔེར་ན། ཐམས་ཅན་རྫོགས་
པའི་བྱང་ཆུབ་ཆེན་པོར་བསྔོ། །གསུངས་པ་ལྟར། ཐ་ན་མར་མེ་གཅིག་ཕུལ་
བའི་དགེ་བ་དང༌། ཕྱག་གཅིག་འཚལ་བའི་དགེ་བ། མ་ཎི་གཅིག་བཏོན་
པའི་དགེ་བ་ཙམ་ཡིན་ཡང་རྫོགས་པའི་སངས་རྒྱས་འཐོབ་པའི་རྒྱུར་བསྔོ་་་་
དགོས་ཏེ། དེར་བསྔོས་ན་དགེ་བ་བྱང་ཆུབ་མ་ཐོབ་ཀྱི་བར་དུ་འཛད་པ་མེད་
ཅིང་ཁོང་ཁྲོ་དང་ལོག་ལྟ་སོགས་ཀྱིས་དགེ་རྩ་འཇོམས་མི་ནུས་པས་སོ། །
དེ་ལྟར་མིན་ན་ནི་དགེ་བ་ཆེན་པོ་བསྒྲུབས་ཀྱང་ཁོང་ཁྲོ་དང་ལོག་ལྟ་སོགས་
ཀྱིས་དགེ་བ་མཐའ་དག་འཇོམས་པར། ཚད་མ་རྣམ་འགྲེལ་ནས་གསུངས་
པ་ལྟར་རོ། །གཉིས་པ་བྱང་ཆུབ་ཀྱི་སེམས་རིན་པོ་ཆེ་སྦྱོང་ཚུལ་དངོས་ལས་
ཐུན་མཚམས་སུ་ཇི་ལྟར་བྱ་བའི་ཚུལ་ནི། དེ་ལས། བྱམས་སྙིང་རྗེ་བྱང་
ཆུབ་ཀྱི་སེམས་རིན་པོ་ཆེ་ཞེས་པ་ནས་ཐ་ན་ཚིག་ཏུ་བརྗོད་པ་ཙམ་གྱིས་ཀྱང་
གོམས་དགོས་ཞེས་གསུངས་པ་ལྟར་རོ་ཞེས་པའི་བར་གསུངས་ཏེ། དེ་ཡང་
ཆོས་སྐོར་སོ་སོའི་སྐབས་བབ་ཀྱི་ཉམས་ལེན་གང་ཡིན་པ་དེའི་སྐོར་གྱི་གསུང་
རབ་དགོངས་འགྲེལ་ལ་བལྟ་དགོས་པ་ལྟར། སྐབས་འདིར་བྱམས་སྙིང་
རྗེ་བྱང་ཆུབ་ཀྱི་སེམས་རིན་པོ་ཆེ་ཇི་ལྟར་བསྐྱེད་ཚུལ་སྟོན་པའི་གསུང་རབ་་་
631



དགོངས་འགྲེལ་སྤྱི་དང་། ཁྱད་པར་དུ་མདོ་སྡེ་ཕལ་བོ་ཆེ་དང་གདམས་
ངག་འདིའི་རྩ་བའི་གཞུང་བྱང་ཆུབ་སེམས་དཔའི་སྤྱོད་པ་ལ་འཇུག་པ་དང་
བསླབ་པ་ཀུན་ལས་བཏུས་པ་གཉིས་དང་བྱང་ཆུབ་ལམ་རིམ་ཆེ་ཆུང་རྣམས་
ལ་ཡང་ཡང་བལྟ་ཞིང་དྲན་ཤེས་དང་ལྡན་པའི་སྐབས་སུ་བབ་པའི་དམིགས་
རྣམ་མི་བརྗེད་པར་དྲན པ་དང་། དྲན་པ་དེ་ལ་ལྟ་རྟོག་བྱེད་མཁན་གྱི་བློ་
ཤེས་བཞིན་ཏེ། སྤྱོད་འཇུག་ལས། ལུས་དང་སེམས་ཀྱི་གནས་སྐབས་ལ། །
ཡང་དང་ཡང་དུ་བརྟག་བྱ་བ། །དེ་ཉིད་ཁོ་ན་མདོར་ན་ནི། །ཤེས་བཞིན་
སྲུང་བའི་མཚན་ཉིད་དོ། །ཞེས་གསུངས་པ་ལྟར་དྲན་པ་དང་ཤེས་བཞིན་
གཉིས་ལྡན་གྱི་སྒོ་ནས་དབང་བོའི་སྒོ་ལྔ་བོ་ལོག་པའི་ཡུལ་ལ་གཡེང་་་་་་་་
འགོག་པའམ་སྡོམ་པ་སོགས་གཞན་རྣམས་སྔར་བཤད་པ་ལྟར་དང་དེ་དག་
ཐམས་ཅད་ཀྱང་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་
ཆེ་མ་སྐྱེ་བ་བསྐྱེད་པ་དང་། སྐྱེས་པ་གོང་ནས་གོང་འཕེལ་དུ་འགྱུར་བའི་
ཐབས་སུ་ཅི་འགྱུར་བྱ་བ་སྟེ་ཐམས་ཅད་རང་གི་རྒྱུད་ལ་བྱང་ཆུབ་ཀྱི་སེམས་
སྐྱེ་བའི་ཆེད་དུ་བསྔོ་བར་བྱའོ། ། །
ཐུན་དངོས་གཞི་ལ་བྱམས་སྙིང་རྗེ་ཤུགས་དྲག་པོས་གོང་དུ་གསུང་མ་་་་
ཐག་པ་ལྟར་གྱི་གཏོང་ལེན་གྱི་དམིགས་རྣམ་བསྐྱངས་ན། ཐུན་མཚམས་སུ་
དམིགས་པ་ཇི་ལྟར་སྦྱོང་བ་ནི་བློ་སྦྱོང་རྩ་ཚིག་ལས། ཡུལ་གསུམ་དུག་གསུམ་
དགེ་རྩ་གསུམ། །རྗེས་ཀྱི་མན་ངག་མདོར་བསྡུས་པ། །སྤྱོད་ལམ་ཀུན་ཏུ་
ཚིག་གིས་སྦྱང་། །ཞེས་གསུངས་ཏེ། མིག་གི་དབང་བོ། སྣའི་དབང་བོ། རྣ་
632



བའི་དབང་བོ། ལྕེའི་དབང་བོ། ལུས་ཀྱི་དབང་བོ། ཡིད་ཀྱི་དབང་བོ་སྟེ་
དབང་བོ་དྲུག་གི་སྤྱོད་ཡུལ་དུ་ཡིད་དུ་འོང་བ་དང་། ཡིད་དུ་མི་འོང་བ་
དང༌། བར་མ་གསུམ་ཤར་བ་ན་ཡིད་དུ་འོང་བ་ལས་འདོད་ཆགས། ཡིད་
དུ་མི་འོང་བ་ལས་ཞེ་སྡང་། བར་མ་བཏང་སྙོམས་སུ་གནས་པ་ལས་གཏི་
མུག་སྐྱེས་པའི་ཚེ། དེ་དག་གི་དབང་དུ་མི་གཏོང་བར་དབང་བོའི་སྒོ་སྡོམ་པ་
སྟེ་རི་ཁྲོད་དང་དབེན་པ་བསྟེན་པར་བྱ་དགོས། གནས་དབེན་པ་བསྟེན་
པའི་དགོས་པ་ལུས་སེམས་དབེན་པ་ཞིག་ཡོང་བའི་ཆེད་དུ་ཡིན་ལ། དེ་ལས་
སེམས་དབེན་པ་ཡོང་བ་ནི་གཙོ་ཆེའོ། །དེ་ཡང་ཚོར་བ་བདེ་བ་ཙམ་སྐྱེས་
ཀྱང་དེ་ནི་བདེ་བ་མཚན་ཉིད་པ་མ་ཡིན་པར་སྡུག་བསྔལ་གྱི་རང་བཞིན་དུ་
ལྟོས་ལ་དེ་ལ་སྲེད་པ་སྟེ་ཆགས་ཞེན་བཀག་ནས་ཡིད་འབྱུང་ངམ་སྐྱོ་ཤས་་་་་
བསྐྱེད་དགོས། འོ་ན་ཚོར་བ་བདེ་བ་བསྐྱེད་ན་སྡུག་བསྔལ་གྱི་རང་བཞིན་དུ་
ལྟ་ཚུལ་ཇི་ལྟ་བུ་ཞིག་ཡིན་ཞེ་ན། དཔེར་ན། ང་ཚོ་ས་ལ་ཙོག་ནས་འདུག་
ཡུན་རིང་བ་ན་རྐང་བ་དང་ཕུང་བོ་ན་བ་སོགས་ཙོག་མི་འདོད་པའི་སྡུག་་་་
བསྔལ་ཞིག་སྐྱེས་འོང་། དེའི་ཚེ་ཡར་ལངས་པ་ན་བདེ་བའི་ཚོར་བ་ཞིག་
སྐྱེས་པ་དེ་ནི་བདེ་བ་མཚན་ཉིད་པ་མ་ཡིན་པར་སྡུག་བསྔལ་གྱི་རང་བཞིན་
ལས་མ་འདས་ཏེ། གལ་ཏེ་བདེ་བ་མཚན་ཉིད་པ་ཞིག་ཡིན་ན་ནི་ཇི་ཙམ་
བསྟེན་པ་བཞིན་དུ་བདེ་བ་ཇེ་འཕེལ་དུ་འགྲོ་དགོས་མོད། དེ་ལྟར་མ་ཡིན་
པར་ས་ལས་ཡར་ལངས་ཏེ་འདུག་ཡུན་རིང་བ་ན་ཡང་བྱིན་པ་ན་བ་སོགས་
སྡུག་བསྔལ་ཇེ་འཕེལ་དུ་འགྲོ་བས་སོ། །འོན་ཀྱང་འདིར་སྡུག་བསྔལ་ནི་སྡུག་
633



བསྔལ་མཚན་ཉིད་པ་ཡིན་ཏེ་སྡུག་བསྔལ་གྱི་རྒྱུ་ཇི་ཙམ་བསྟེན་པ་བཞིན་སྡུག་
བསྔལ་དེ་ཇེ་དྲག་ཏུ་འགྲོ་བ་ལས་ཇེ་ཞན་དུ་འགྲོ་བའི་གནས་མེད་དོ། །དེས་
ན་ཟག་བཅས་ཀྱི་བདེ་བ་དེ་བདེ་བ་མཚན་ཉིད་པ་མ་ཡིན་ཏེ་བདེ་བ་དེ་ཇི་་་
ཙམ་བསྟེན་ན་དེ་ཙམ་གྱིས་སྡུག་བསྔལ་འབྱུང་བ་ལས། བདེ་བ་ཇེ་འཕེལ་དུ་
མི་འགྲོ་བས་སོ། །སྡུག་བསྔལ་གསུམ་གྱི་ནང་ནས་སྡུག་བསྔལ་གྱི་སྡུག་བསྔལ་
ཞེས་པ་ནི་སྡུག་བསྔལ་གྱི་སྟེང་དུ་སྡུག་བསྔལ་བརྩེགས་པའི་དོན་མ་ཡིན་པར་
སྡུག་བསྔལ་ཡིན་པར་གྱུར་པའི་སྡུག་བསྔལ་ཏེ། ཡོངས་གྲགས་ལ་སྡུག་
བསྔལ་མྱོང་བཞིན་ཡོད་ཅེས་པའི་སྡུག་བསྔལ་དེར་གོ་དགོས་པས་སོ། །
འགྱུར་བའི་སྡུག་བསྔལ་ཞེས་པ་ནི་ང་ཚོའི་ད་ལྟའི་ཟག་བཅས་ཀྱི་ཚོར་བ་་་་་
བདེ་བ་དེ་ལ་གོ་སྟེ་དཔེར་ན། ཁ་སྐོམ་པའི་སྐབས་སུ་ཆུ་འཐུང་འདོད་སྐྱེས་
པ་ན། ཆུ་འཐུང་ནས་སྐོམ་པའི་གདུང་བ་སེལ་བའི་བདེ་བའི་ཚོར་བ་ཞིག་
སྐྱེས་ཀྱང་ཆུ་འཐུང་ཚད་མང་ན་བདེ་བའི་ངོ་བོ་དེ་འགྱུར་ཏེ་སྡུག་བསྔལ་་་་་་
སྐྱེས་པ་དེས་མཚོན་ནོ། །ཁྱབ་པ་འདུ་བྱེད་ཀྱི་སྡུག་བསྔལ་ནི་ནད་ཅིག་ལ་
མཚོན་ན་ནད་གཞི་ལྟ་བུ་སྟེ་སྡུག་བསྔལ་གྱི་སྡུག་བསྔལ་དང་འགྱུར་བའི་སྡུག་
བསྔལ་གཉིས་ཀྱི་འབྱུང་ཁུངས་སམ་རྟེན་གཞི་ལྟ་བུ་ཡིན། འོ་ན་ཚོར་བ་སྡུག་
བསྔལ་སྐྱེས་པ་ན་ང་ཚོའི་ལུས་འདི་ནི་ལས་དང་ཉོན་མོངས་ཀྱི་གཞན་དབང་
ཅན་ཡིན་པས་སྡུག་བསྔལ་གྱི་རང་བཞིན་ཅན་ཡིན་ལ་དེ་ལས་གློ་བུར་དུ་་་་་
ཆུའི་ཆུ་བུར་འབྱུང་བ་ལྟ་བུ་ཙམ་མ་ཡིན་པར་གཙོ་བོར་ལས་ཉོན་དང་སྡུག་
བསྔལ་གྱི་གཞན་དབང་ཅན་ཡིན་པའི་དབང་གིས་སྡུག་བསྔལ་སྣ་ཚོགས་་་་
634



འབྱུང་བས་ན། གཞན་ལ་ཞེ་སྡང་སྐྱེས་པ་བ ཀག་ནས་རང་གི་སྟེང་ལ་ལས་
ལན་གདའ་ནས་ཞེ་སྡང་འགོག་དགོས་པ་ཡི་ནོ། །བདེ་སྡུག་གང་ཡང་མ་
ཡིན་པའི་ཚོར་བ་བཏང་སྙོམས་ལ་ནི་མི་རྟག་པའི་རང་བཞིན་ཅན་དང་སྡུག་
བསྔལ་གྱི་ས་བོན་ཅན་ཏེ་ཁྱབ་པ་འདུ་བྱེད་ཀྱི་སྡུག་བསྔལ་ཡིན་པ་དང༌།
རྟེན་ཅིང་འབྲེལ་བར་འབྱུང་བར་ལྟོས་ལ་དེ་ལས་གཏི་མུག་གི་རིགས་འདྲ་་་་
མིན་བསྐྱེད་པར་དེའི་གཉེན་པོ་རྟེན་ཅིང་འབྲེལ་འབྱུང་དུ་ཤེས་པའི་ཤེས་་་་
རབ་བསྟེན་དགོས་པ་དང༌། ཞེ་སྡང་གི་གཉེན་པོར་བྱམས་པ་སྒོམ་པ་དང་
འདོད་ཆགས་ཀྱི་གཉེན་པོར་མི་སྡུག་པ་སྒོམ་ཅི་ཐུབ་བྱའོ། །ཚོར་བ་གསུམ་
དུག་གསུམ་གྱི་རྒྱུར་མི་གཏོང་བ་ཙམ་ནི་ཉན་ཐོས་རྣམས་ལའང་ཡོད་ལ། འོ་
ན་ཉན་ཐོས་རྣམས་ལ་མེད་པ་དེ་གང་ཡིན་ཞེ་ན། བདག་གཞན་མཉམ་
བརྗེའི་བསམ་པ་དེ་མེད་དེ། དེ་དག་གི་རྒྱུད་ལ་གཞན་དོན་ཁུར་འཁྱེར་གྱི་
སྙིང་རྗེ་ཆེན་པོ་མེད་པས་སོ། །དེའི་དབང་གིས་ཞི་བའི་མཐར་ལྷུང་བ་ཡིན་
ནོ། །དེས་ན་བྱམས་པ་ཆེན་པོ་དང་སྙིང་རྗེ་ཆེན་པོ་གཉིས་རྒྱུད་ལ་སྐྱེས་ཚད་
དེ་ཇི་ལྟ་བུ་ཞིག་ཡིན་ཞེ་ན། དཔེར་ན། མཉམ་མེད་ཇོ་བོ་ཆེན་པོ་ལ་སྦྱིན་
བདག་ཞིག་གིས་འདི་ལྟར། ཇོ་བོ་སྙིང་རྗེ་ཆེན་པོ་ཞེས་པ་ག་འདྲ་ཞིག་ཡིན།
དེའི་ཚད་ཇི་ལྟ་བུ་ཡིན་ཞེས་ཞུས་པ་ན་སྦྱིན་བདག་ཁྱིམ་པ་དེ་ལ་བུ་ཐོ་ལེ་་་་་
དྲག་ཅེས་པའི་ཤིན་ཏུ་གཅེས་པ་ཞིག་ཡོད་པས། ཇོ་བོ་ཆེན་པོས་དེར་དཔེར་
མཛད་ནས་འདི་ལྟར་གསུངས་ཏེ། ཁྱོད་ཀྱི་ཐོ་ལེ་དྲག་ལ་ནད་ལ་སོགས་པའི་
སྡུག་བསྔལ་ཚབས་ཆེན་ཞིག་བྱུང་བར་གྱུར་པ་ན། ཁྱོད་ལ་བུ་གཅེས་པ་དེ་
635



ནད་ཀྱི་སྡུག་བསྔལ་དང་འབྲལ་འདོད་ཀྱི་བསམ་པ་ཇི་ལྟ་བུ་ཡོད་པ་དང་་་་
ནད་དེ་སེལ་བའི་ཐབས་ལ་ཇི་ལྟར་འབད། ནད་དེ་སངས་ནས་བདེ་བ་ཞིག་
ཐོབ་ན་སྙམ་པའི་བསམ་པ་ཇི་ལྟ་བུ་ཞིག་འབྱུང་། ནད་སངས་ནས་བདེ་བ་
ཐོབ་པའི་ཐབས་ཇི་ལྟར་སྟེན་འདོད་པ་ལྟ་བུའི་བསམ་པ་ཞིག་དགྲ་གཉེན་་་་་
བར་མའི་སེམས་ཅན་ཐམས་ཅད་ལ་ཁྱད་པར་མེད་པར་བྱུང་ན་ནི་སྙིང་རྗེ་་་་
ཆེན་པོ་དང་བྱམས་པ་ཆེན་པོ་རེད་ཅེས་གསུངས་པ་ལྟར། བྱམས་སྙིང་རྗེ་
ཆེན་པོ་སྐྱེས་པའི་ཚད་ཀྱང་འདི་ལྟ་བུ་ཞིག་ཡིན་ནོ། །འདི་དག་གི་དོན་ཙམ་
ཁ་ནས་བཤད་ན་མི་སླ་རྒྱུ་ཅང་མེད་ཅིང་དོན་མི་གོ་བའང་ཆེར་མེད་མོད།
ལག་ལེན་གྱི་སྟེང་ལ་བཀལ་ན་ཤིན་ཏུ་དཀའ་བས། ཉམས་སུ་ལེན་པ་ལ་ཅི་
ནུས་ཀྱིས་འབད་པ་ཤིན་ཏུ་གལ་ཆེའོ། །དེས་ན་སྐབས་འདིར་ཚོར་བ་གསུམ་
གྱི་རྒྱུར་མི་གཏོང་བ་ཙམ་གྱིས་མི་ཆོག་པར་གཙུག་ན་རིན་པོ་ཆེའི་མདོ་ལས་
འབྱུང་བ་ལྟར། ཚོར་བ་གསུམ་སྙིང་རྗེའི་རྒྱུར་གཏོང་སྟེ། དེ་ཡང་ཚོར་
བ་བདེ་བ་སྐྱེས་པ་ན་མཁའ་ཁྱབ་ཀྱི་མ་རྒན་སེམས་ཅན་རྣམས་ཟག་བཅས་
ཀྱི་ཚོར་བ་བདེ་བ་འདི་ལྟ་བུ་ལ་སྲེད་ནས་འདོད་ཆགས་རྒྱས་པར་བྱས་ཏེ།
འཁོར་བའི་སྡུག་བསྔལ་རྒྱུན་མི་ཆད་དུ་མྱོང་བར་འགྱུར་བས། དེ་རྣམས་ཀྱི་
སྲེད་པ་རྒྱུན་གཅད་པར་བྱའོ་སྙམ་དུ་སྙིང་རྗེ་ཤུགས་དྲག་ཏུ་བསྐྱེད། ཚོར་བ་
སྡུག་བསྔལ་ལས་ཡིད་མི་བདེ་སྐྱེས་པ་ན། མཁའ་ཁྱབ་ཀྱི་མ་རྒན་སེམས་ཅན་
རྣམས་ཚོར་བ་སྡུག་བསྔལ་འདི་ལྟ་བུ་ལ་བརྟེན་ནས་ཡིད་མི་བདེ་དང༌། དེ་
ལས་ཞེ་སྡང་སྐྱེས་ནས་སླར་ཡང་སྡུག་བསྔལ་ཆེས་ཆེར་མྱོང་བར་འགྱུར་བས།
636



དེ་རྣམས་ཀྱི་སྡུག་བསྔལ་རྒྱུ་བཅས་རྣམས་བདག་གིས་རྒྱུན་གཅད་པར་བྱའོ་་་
སྙམ་དུ་སྙིང་རྗེ་དང་ལྷག་བསམ་ཤུགས་དྲག་ཏུ་བསྐྱེད། ཚོར་བ་བཏང་
སྙོམས་སྐྱེས་པ་ན། མཁའ་ཁྱབ་ཀྱི་མ་རྒན་སེམས་ཅན་རྣམས་ཚོར་བ་
བ ཏང་སྙོམས་ལ་སྲེད་ཅིང་རྨོངས་པའི་དབང་གིས་ཁམས་གསུམ་འཁོར་བར་
འཁྱམས་ཤིང་སྡུག་བསྔལ་རྒྱུན་མི་ཆད་དུ་མྱོང་བར་འགྱུར་བས། མ་རྒན་
སེམས་ཅན་འདི་རྣམས་ཀྱི་རྨོངས་པའི་མུན་པ་མྱུར་དུ་བསལ་བར་བགྱིའོ་་་་་
སྙམ་དུ་སྙིང་རྗེ་དང་ལྷག་བསམ་ཤུགས་དྲག་ཏུ་བསྐྱེད། གཞན་ཡང་མདོ་སྡེ་
ཕལ་བོ་ཆེ་ལས་འབྱུང་བ་ལྟར། རང་ལ་སྡིག་སྡུག་གི་སྣང་བ་གང་ཤར་ཡང་
དེ་རྒྱུར་བྱས་ཏེ་འགྲོ་བ་སེམས་ཅན་ཐམས་ཅད་ཀྱི་སྡུག་བསྔལ་ཇི་སྙེད་ཡོད་
པ་དེ་དག་ཐམས་ཅད་རང་གཅིག་པུས་མྱོང་བའི་གོ་ཆ་དང་འདུན་པ་ཆེར་་་་
བ སྐྱེད། རང་ལ་བདེ་བ་དང་དགེ་བ་ཅི་སྣང་ཡང་འགྲོ་བ་སེམས་ཅན་ཐམས་
ཅད་ལ་ཕར་བཏང་སྟེ་རང་ལ་རྣམ་སྨིན་གྱི་རེ་བ་མི་བྱེད་པར་མ་རྒན་སེམས་
ཅན་ཁོ་ན་བདེ་ན་ཅི་མ་རུང་སྙམ་པའི་འདུན་པ་ཤུགས་དྲག་ཏུ་བྱའོ། །
གཏོང་ལེན་གྱི་འཕྲུལ་ལ་བརྟེན་ནས་ཡིད་ལ་གང་ཤར་ཐེག་པ་ཆེན་་་་་
པོའི་ལམ་དུ་བསྒྱུར་བ་ལ་ཡུལ་ཡིད་འོང་མི་འོང་བར་མ་གསུམ་ཤར་བ་ན་་་་་
གཏོང་ལེན་ཇི་ལྟར་སྒོམ་ཚུལ་གོ་བདེ་བར་བརྗོད་ན། རང་རྒྱུད་ལ་ཡུལ་ཡིད་
དུ་འོང་བ་ལ་བརྟེན་ནས་འདོད་ཆགས་སྐྱེས་པའི་ཚེ། བདག་བཞིན་དུ་ཡུལ་
ཡིད་དུ་འོང་བ་ལ་དམིགས་ནས་འདོད་ཆགས་སྐྱེས་པའི་སེམས་ཅན་མང་བོ་
ཡོད་པས། དེ་དག་གི་འདོད་ཆགས་རྣམས་བདག་ལ་འདུས་ནས་སེམས་
637



ཅན་དེ་རྣམས་འདོད་ཆགས་མེད་པའི་དགེ་བའི་རྩ་བ་དང་ལྡན་པར་གྱུར་པ་
ཅིག་དང་། དགེ་བའི་རྩ་བ་དང་ལྡན་པར་བདག་གིས་བྱའོ་ཞེས་འཁུར་ཁྱེར་
གཉིས་ཀ་ཚང་བའི་སྒོ་ནས་གཏོང་ལེན་བསྒོམ། ཡུལ་ཡིད་དུ་མི་འོང་བ་ལ་
བརྟེན་ནས་ཞེ་སྡང་སྐྱེས་པའི་ཚེ། བདག་བཞིན་དུ་ཡུལ་ཡིད་དུ་མི་འོང་བ་
ལ་དམིགས་ནས་ཞེ་སྡང་སྐྱེས་པའི་སེམས་ཅན་དཔག་ཏུ་མེད་པ་ཡོད་པས།
དེ་དག་གི་ཞེ་སྡང་རྣམས་བདག་ལ་འདུས་ནས་སེམས་ཅན་དེ་རྣམས་ཞེ་སྡང་
མེད་པའི་དགེ་བའི་རྩ་བ་དང་ལྡན་པར་གྱུར་ཅིག དེ་དག་དང་ལྡན་
པར་བདག་གིས་བྱའོ། །དེ་ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་
གསོལ་སྙམ་དུ་བསྒོམ། ཡུལ་བར་མ་ལ་དམིགས་ནས་གཏི་མུག་སྟེ་ལས་
འབྲས་ལ་རྨོངས་པ་དང་དེ་ཁོ་ན་ཉིད་ལ་རྨོངས་པའི་རྨོངས་པ་སྐྱེས་པའི་ཚེ།
བདག་བཞིན་དུ་ཡུལ་བར་མ་ལ་དམིགས་ནས་གཏི་མུག་སྐྱེས་པའི་སེམས་་་་
ཅན་དཔག་ཏུ་མེད་པ་ཡོད་པས། དེ་དག་གི་གཏི་མུག་རྣམས་བདག་ལ་
འདུས་ནས་སེམས་ཅན་དེ་རྣམས་གཏི་མུག་མེད་པའི་དགེ་བའི་རྩ་བ་དང་་་་
ལྡན་པར་གྱུར་ཅིག་སྙམ་དུ་བསམ་པ་ཐག་པ་ནས་བསྒོམ། ཡང་གཟུགས་
ཡིད་དུ་འོང་བ་དང་སྒྲ་སྙན་པ་ཐོས་པ་ལ་སོགས་པ་ཡིད་དུ་འོང་བ་དང་བདེ་
བར་སྣང་བ་ཅི་བྱུང་ཡང་མཆོད་པའི་དངོས་པོར་བསམས་ནས། དེ་ཐམས་
ཅད་སངས་རྒྱས་དང་བྱང་ཆུབ་སེམས་དཔའ་རྣམས་དང་འཕགས་པ་ཉན་་་
རང་རྣམས་ལ་མཆོད་པ་འབུལ་ཞིང་དེ་ལྟར་ཕུལ་བའི་ གེ་རྩ་རྣམས་ཀྱང་མ་
རྒན་སེམས་ཅན་ཐམས་ཅད་ལ་གཏོང་བའི་བ སམ་ ་ང་ ་ བས་དྲག་ཏུ་སྦྱོང་
639



དེ་ལྟར་བཏང་བའི་དགེ་རྩ་རྣམས་ཀྱང་སངས་རྒྱས་དང་བྱང་ཆུབ་སེམས་་་་་
དཔའ་དང་ཉན་རང་རྣམས་ལ་མཆོད་པའི་དངོས་པོ་བསམ་གྱིས་མི་ཁྱབ་་་་
པར་གྱུར་ཏེ། སངས་རྒྱས་རྣམས་བླ་ན་མེད་པའི་བདེ་བ་བསམ་གྱིས་མི་ཁྱབ་
པས་མཉེས་པ་དང་། བྱང་ཆུབ་སེམས་དཔའ་རྣམས་མཆོད་པས་མཉེས་
ཤིང་མཆོད་པ་དེ་དག་ཀྱང་ཚོགས་རྫོགས་པས་ཕྱི་ནང་གི་མཐུན་རྐྱེན་དུ་གྱུར་
ཏེ། རང་རང་གི་ས་ལམ་རྣམས་མྱུར་དུ་རྫོགས་པ་དང་དེ་བཞིན་དུ་ཉན་
རང་རྣམས་ཀྱང་རང་རང་གི་ལམ་བགྲོད་དེ་འབྲས་བུ་མྱུར་དུ་འཐོབ་པའི་རྒྱུ་
རྐྱེན་དུ་འགྱུར་བ་དང༌། སེམས་ཅན་རྣམས་སོ་སོའི་ལུས་སེམས་ཀྱི་གདུང་བ་
ཐམས་ཅད་ཞི་ཞིང་ཐེག་པ་ཆེན་པོའི་ལམ་དུ་འཇུག་པའི་ཕྱིའི་རྐྱེན་དགེ་བའི་
བཤེས་གཉེན་དང་། ནང་གི་རྐྱེན་དད་པ་དང་ངེས་འབྱུང་དང་བྱང་ཆུབ་ཀྱི་
སེམས་ལ་སོགས་པ་ཐམས་ཅད་ཚང་ནས་མྱུར་དུ་བླ་ན་མེད་པའི་བྱང་ཆུབ་
ཏུ་འཚང་རྒྱ་བར་འགྱུར་བའི་མོས་པ་ཤུགས་དྲག་ཏུ་བྱ་ཞིང་གཏོང་ལེན་་་་་་
བསྒོམས་ཀྱང་སྤྱོད་ཡུལ་ཡོངས་སུ་དག་པའི་མདོ་ལས་གསུངས་པ་ལྟར་འགྲོ་
བ་དང་འཆག་པ་དང་འདུག་པའི་སྤྱོད་ལམ་ཅི་བྱས་ཀྱང་བྱང་ཆུབ་ཀྱི་སེམས་
རིན་པོ་ཆེས་ཟིན་པར་བྱས་པ་སྟེ་བྱང་ཆུབ་ཀྱི་སེམས་མ་བརྗེད་པའམ་དྲན་
པ་བག་མེད་དུ་མ་བཏང་བར་དྲན་པས་ཟིན་པར་བྱས། དྲན་པ་དེ་ཡང་བྱང་
ཆུབ་ཀྱི་སེམས་ཀྱིས་ཟིན་པ་དང་། དེས་ཟིན་པའི་ཚད་གཞི་ནི། དཔེར་ན།
མ་གཅིག་ལ་བུ་སྡུག་པ་གཅིག་ཡོད་པ་དེ་གློ་བུར་དུ་ཤི་བ་ན་མ་དེར་མྱ་ངན་
བཟོད་གླགས་མེད་པ་ཞིག་སྐྱེས་པས། མ་དེ་བྱ་བ་གང་ལ་འཇུག་ཀྱང་བུ་
639



དང་བྲལ་བའི་མྱ་ངན་གྱིས་རྣམ་པ་ཀུན་ཏུ་ཟིན་པ་ལྟར་བློ་དེ་མཐའ་དག་མྱ་
ངན་གྱིས་ཟིན་པ་མིན་ཡང་མྱ་ངན་གྱི་ཤུགས་ཀྱིས་ཟིན་པ་ཡིན་པས། ཚུལ་
དེ་དང་མཚུངས་པར་གཏོང་ལེན་གཉིས་ཀྱི་སྒོ་ནས་ཐེག་པ་ཆེན་པོའི་ལམ་དུ་
བསྒྱུར་ཅི་ཐུབ་བྱ། དེའི་ཚུལ་ནི་གཙུག་ལག་ཁང་གི་ནང་དུ་འགྲོ་ན་འདི་
ལྟར་སེམས་ཅན་ཐམས་ཅད་མྱ་ངན་ལས་འདས་པའི་གྲོང་ཁྱེར་དུ་གཟུད་དོ་
སྙམ་དུ་སེམས་བསྐྱེད། ཕྱིར་འབྱུང་ན་འདི་ལྟར་སེམས་ཅན་ཐམས་ཅད་
འཁོར་བའི་བཙོན་ར་ནས་གདོན་ནོ་སྙམ་དུ་སེམས་བསྐྱེད། གནས་ཁང་
གི་སྒོ་འབྱེད་ན་འདི་ལྟར་འཇིག་རྟེན་ལས་འདས་པའི་ཡེ་ཤེས་ཏེ་སྟོང་ཉིད་་་་་
རྟོགས་པའི་ལྟ་བས་བདེ་འགྲོ་ཐམས་ཅད་ཀྱི་སྒོ་དབྱེའོ་སྙམ་དུ་སེམས་བསྐྱེད།
སྒོ་གཅོད་ན་འདི་ལྟར་ངན་འགྲོ་ཐམས་ཅད་ཀྱི་སྒོ་རྣམས་གཅད་དོ་སྙམ་དུ་་་
སེམས་བསྐྱེད། བཀྲུ་བཤལ་བྱེད་ན་འདི་ལྟར་སེམས་ཅན་ཐམས་ཅད་ཀྱི་ཉོན་
མོངས་པའི་དྲི་མའི་སྐྱོན་རྣམས་བཀྲུའོ་སྙམ་དུ་སེམས་བསྐྱེད། ལག་པ་བཀྲུ་
ན་འདི་ལྟར་སེམས་ཅན་ཐམས་ཅད་ཀྱི་ཉོན་མོངས་པའི་དྲི་ང་བ་རྣམས་་་་་
བསལ་ལོ་སྙམ་དུ་སེམས་བསྐྱེད། རྐང་བ་བཀྲུ་ན་འདི་ལྟར་སེམས་ཅན་
ཐམས་ཅད་ཀྱི་ཉོན་མོངས་པའི་ཚུལ་རྣམ་པ་སྣ་ཚོགས་བསལ་ལོ་སྙམ་དུ་་་་་་་
སེམས་བསྐྱེད། སོ་ཤིང་བཀྲུ་ན་སྟེ་སོ་བར་བཀྲུ་བའམ་བསལ་ན་འདི་ལྟར་
སེམས་ཅན་ཐམས་ཅད་ཀྱི་དྲི་མ་རྣམ་པ་སྣ་ཚོགས་བསལ་ལོ་སྙམ་དུ་སེམས་་་
བསྐྱེད། དེ་བཞིན་གཤེགས་པའི་མཆོད་རྟེན་ལ་ཕྱག་འཚལ་ན་འདི་ལྟར།
སེམས་ཅན་ཐམས་ཅད་ལྷ་དང་བཅས་པའི་འཇིག་རྟེན་གྱིས་ཕྱག་བྱ་བར་་་་་་
640



ཤོག་ཅིག་སྙམ་དུ་སེམས་བསྐྱེད་དོ། །
མདོར་ན། ལུས་ཀྱི་གཡོ་བ་ཐམས་ཅད་སེམས་ཅན་ཐམས་ཅད་ལ་ཕན་
པ་དང་བདེ་བར་ཡོངས་སུ་བསྔོའོ། །དེ་དག་གིས་མཚོན་ནས་བྱ་བ་གང་
དང་གང་བྱེད་ཀྱང་བྱམས་སྙིང་རྗེའི་སྒོ་ནས་དམིགས་རྣམ་ཁྱད་པར་བ་རེ་་་་
བསམས་ཏེ་བདག་གཞན་མཉམ་བརྗེའི་བྱང་ཆུབ་ཀྱི་སེམས་འཕེལ་བའི་་་་་་
ཐབས་སུ་བསྒྱུར་ཅི་ཐུབ་བྱ། འདི་དག་གི་ཚུལ་ཞིབ་པར་བློ་བཟང་དགོངས་
རྒྱན་དུ་གསལ་བས་དེ་ལས་ཤེས་པར་བྱའོ། །རང་ཅག་དགེ་སྦྱོར་བྱེད་ཁུལ་
ཅི་བྱས་ཀྱང་ཡར་སྐྱེད་མི་འོང་བར་བློ་ངན་གོང་འཕེལ་དུ་འགྱུར་བ་འདི་་་་་
ཐུན་མཚམས་ཀྱི་དགེ་སྦྱོར་གནད་དུ་མ་སོང་བར་སྔོན་གོམས་པའི་བག་་་་་་
ཆགས་དང་། གྲོགས་ངན་པ་སྣ་ཚོགས་ཀྱིས་བསླད་པའི་མཐུས་ཐུན་མཚམས་
སུ་དོན་མེད་ཀྱི་ལོང་གཏམ་དང་ཚེ་འདིའི་བྱ་བྱེད་སྣ་ཚོགས་ཀྱིས་གཡེངས་་་་
ཤིང་། དེ་ལ་སེམས་གོམས་པ་ཤུགས་ཆེ་བས་ཐུན་དངོས་གཞིའི་སྐབས་ལ་
དགེ་སྦྱོར་ལ་འབད་ལོ་སྟེ་འབད་ཁུལ་བྱས་ཀྱང་བློ་ཡར་སྐྱེད་གཏན་ནས་མི་་་
འོང་བ་སྟེ་གཞན་གཅེས་པར་འཛིན་པའི་བློ་སྐྱེད་པ་དང་བདག་གཅེས་པར་
འཛིན་པའི་བློ་དེ་མགོ་གནོན་ཙམ་མམ་ཉམས་དམས་པ་ཙམ་ཡང་མི་ཡོང་བ་
འདི་ལྟར་ཡིན་པས། ཐུན་མཚམས་སུ་དྲན་ཤེས་ནར་མར་བསྟེན་ནས་
དབང་བོའི་སྒོ་སྡོམ་པ་སོགས་ལམ་རིམ་ཆེན་མོ་ལས་གསུངས་པ་བཞིན་་་་་
འབད་པ་ཤིན་ཏུ་གལ་ཆེ་ཞིང་། ལྷག་པར་དབང་བོ་དྲུག་གི་ཡུལ་དུ་གང་
ཤར་ཐམས་ཅད་གཏོང་ལེན་ལ་བསྐྱོན་པའི་ཐབས་མཁས་འཕྲུལ་འདེགས་་་་
641



ཀྱིས་བྱང་ཆུབ་ཀྱི་སེམས་རིན་པོ་ཆེ་འཕེལ་བའི་རྐྱེན་དུ་ཅི་འགྱུར་བྱེད་པ་ནི་
ཐེག་པ་ཆེན་པོའི་ཐབས་མཁས་ཀྱི་འཕྲུལ་བླ་ན་མེད་པ་ཡིན་པས། སྙིང་ནས་
ཐེག་པ་ཆེན་པོའི་ལམ་ལ་སློབ་པར་འདོད་པ་རྣམས་ཀྱིས་རྒྱལ་སྲས་ཞི་བ་་་་་
ལྷའི་མན་ངག་ཇོ་བོ་རྗེ་དཔལ་ལྡན་ཨ་ཏི་ཤ་ཡབ་སྲས་ཀྱི་སྙན་བརྒྱུད་དུ་་་་་་
འོངས་པ་མན་ངག་གི་མཆོག་ཏུ་གཟུང་ངོ༌། །སྙན་བརྒྱུད་ཀྱི་མན་ངག་འདི་
བཀའ་གདམས་པའི་དགེ་བཤེས་མཆད་ཁ་བ་ཡན་ཆོད་དུ་ཡི་གེར་བཀོད་པ་
མེད་པར་སྙན་ནས་སྙན་དུ་བརྒྱུད་པའི་མན་ངག་ཡིན་ཡང་དགེ་བཤེས་་་་་
མཆད་ཁ་བས་ཡི་གེར་བཀོད་པ་ཡིན་ནོ། །འདི་འགོད་པའི་རྐྱེན་ནི་དགེ་
བཤེས་མཆད་ཁ་བ་ལ་ཉེ་གནས་པ་བཀྲ་མི་ཤིས་པ་དམུ་རྒོད་རང་གཤིས་་་་་
ཤིན་ཏུ་གྱོང་བོ་ཞིག་ཡོད་པ་དེས་དགེ་བཤེས་མཆད་ཁ་བས་བདག་གཞན་་་་་
མཉམ་བརྗེའི་བློ་སྦྱོང་གི་གདམས་པ་རྣམས་ཚིག་ཏུ་སྒྲོན་ཞིང་དོན་ལ་ཐུགས་
བསམ་གནང་བའི་ཚུལ་དེ་མི་གཤིས་གྱོང་བོ་དེས་ཕག་ནས་ལྐོག་ཉན་བྱས་་་་
པས་རྒྱུད་ཇེ་འཇམ་དུ་སོང་གཤིས་དགེ་བའི་བཤེས་གཉེན་མཆད་ཁ་བའི་་་་་་
ཐུགས་དགོངས་ལ། འདི་དང་འདྲ་ན་མན་ངག་འདིས་ཕན་པ་འབྱུང་སྲིད་
པ་ཡིན་སྙམ་ནས་ཡི་གེར་བཀོད་པ་ཡིན་ནོ།
བདག་གཞན་མཉམ་བརྗེའི་སེམས་རིན་པོ་ཆེ་དེ་མ་སྐྱེ་བ་བསྐྱེད། སྐྱེས་
ང་ ་རྣམས་མི་ཉམཱ ས ་ པ ར་གོང་ནས། ་ གོང་དུ་འཕེལ་བའི་ ཕྱིར་དྲན་པ་སྐུལ་བ་
ནི། དེ་ལ་ངན་པ་སྐུལ་བའི་ཕྱིར །སྤྱོད་ལམ་ཀུན་ཏུ་ཚིག་གིས་སྦྱང་། །
ཞེས་གསུངས་པ་ལྟར་སྤྱོད་ལམ་རྣམ་བཞི་ཐམས་ཅད་དུ་བྱམས་སྙིང་རྗེའི་་་་་
བ
་
ས་ ༡
ཚེ་
(G ༣



དམིགས་རྣམ་ནར་མར་བསྟེན་ཅིང་། དེ་ལ་དྲན་པ་བསྐུལ་བའི་ཕྱིར་བྱམས་
སྙིང་རྗེའི་ཚིགས་སུ་བཅད་པ་མདོ་བསྟན་བཅོས་ལས་འབྱུང་བ་རྣམས་ཡང་
ཡང་འདོན། ལྷག་པར་བསླབ་བཏུས་ལས། གསེར་འོད་དམ་པ་ལས་འབྱུང་
བའི་བྱམས་སྙིང་རྗེ་སྒོམ་པ་སྟོན་པའི་ཚིགས་བཅད་རྣམས་ལ་སེམས་ཐམས་
ཅད་ཀྱིས་བསམས་ཏེ་ཐ་ན་ཚིག་ཏུ་ཡང་བཏོན་ནས་བསྒོམ། ཞེས་གསུངས་
པ་ལྟར། གསེར་འོད་དམ་པ་ནས་གསུངས་པའི་བྱམས་སྙིང་རྗེའི་ཚིགས་
བཅད་རྣམས་དང༌། རིན་ཆེན་ཕྲེང་བ་དང་བསླབ་བཏུས་དང་སྤྱོད་འཇུག་
སོགས་ནས་གསུངས་པའི་གཏོང་ལེན་གྱི་ཚིགས་བཅད་རྣམས་ཡང་དང་ཡང་
དུ་འདོན་ཅིང་དྲན་པ་གསོས་ལ་ཐུན་མཚམས་ཀྱི་བྱ་བ་རྣམས་དོན་མེད་དུ་་་
སྐད་ཅིག་ཀྱང་མི་གཏང་བར་བྱང་ཆུབ་ཀྱི་སེམས་རིན་པོ་ཆེ་སྦྱོང་བའི་གྲོགས་
སུ་སྒྱུར་ཅི་ཐུབ་བྱའོ། །དེ་ལྟར་བྱམས་སྙིང་རྗེའི་དམིགས་རྣམ་སྐྱོང་བའི་
སྐབས་སུ་ཐུན་དངོས་གཞི་དང་ཐུན་མཚམས་ཐམས་ཅད་དུ་སྦྱོང་བ་གལ་ཆེ་
བར་ཀ་མ་ལ་ཤཱི་ལའི་སྒོམ་རིམ་བར་བ་ལས། སྙིང་རྗེ་དེ་ནི་ཏིང་ངེ་འཛིན་
ལ་འདུག་པ་སྟེ་འཇོག་སྒོམ་བྱེད་པའི་སྐབས་ཡིན་ཡང་རུང་ཐུན་དང་ཐུན་་་་་
མཚམས་ཀྱི་སྤྱོད་ལམ་ཐམས་ཅད་དུ་ཡང་རུང་སྟེ་དུས་ཐམས་ཅད་དུ་སེམས་
ཅན་ཐམས་ཅད་ལ་བསྒོམ་པར་བྱའོ། །ཞེས་དང༌། དགེ་བའི་བཤེས་གཉེན་
གླང་རི་ཐང་བས་ཀྱང་། ཁེ་དང་རྒྱལ་ཁ་ཐམས་ཅད་ཇོ་བོ་སེམས་ཅན་ལ་
འབུལ། དེ་ཅི་སྟེ་ན་བདེ་བའམ་ཡོན་ཏན་ཐམས་ཅད་སེམས་ཅན་ལ་བརྟེན་
ནས་འབྱུང་བ་ཡིན་པའི་ཕྱིར་ཏེ། གྱོང་དང་བུབ་ཁ་ཐམས་ཅད་རང་ལ་
643



བླང་། དེ་ཅི་སྟེ་ན་རྐྱེན་དང་ཉེས་པ་ཐམས་ཅད་བདག་ཏུ་འཛིན་པ་ལ་
བརྟེན་ནས་འབྱུང་བའི་ཕྱིར་རོ། །ཞེས་ཡང་ཡང་གསུངས་ཤིང་ཐུགས་སྦྱོང་
བར་མཛད། དགེ་བའི་བཤེས་གཉེན་མཆད་ཁ་བ་ཞིང་དུ་གཤེགས་ཁར།
སྣང་སྲིད་ཀྱི་སྒྲ་གཅིག་ལ་སྟེ་འཇིག་རྟེན་གྱི་ཁམས་ན་སྒྲ་ཞིག་ཐོས་རྒྱུ་ཡོད་པ་
ལས་བློ་སྦྱོང་གི་སྒྲ་འདི་ལས་སྙན་པ་མེད་པས་ཁྱེད་ཀྱིས་བརྗོད་དང་གསུངས།
རྗེ་རིན་པོ་ཆེས་ཀྱང་། ལམ་གྱི་དམིགས་པ་གང་དང་གང་སྐྱེ་ཡང་ཐོག་མ་
ནས་རང་འཁྲུངས་སུ་མི་ཡོང་བས་ཡུན་བསྲིངས་ནས་བསྒོམ་དགོས་ཤིང་།
ཐ་ན་ཚིག་ཏུ་བརྗོད་པ་ཙམ་གྱིས་ཀྱང་གོམས་དགོས། ཞེས་གསུངས་པ་
ལྟར། ཚིག་བརྗོད་པ་ནི་དོན་ཡིད་ལ་དྲན་པའི་ཆེད་ཡིན་ལ། དོན་ཡིད་ལ་
དྲན་ཐུབ་པ་ཞིག་ཡིན་ན། ངག་ནས་ཚིག་གཅིག་ཀྱང་མ་བརྗོད་ནའང་ཆོག་
སྟེ། དཔེར་ན། ཡིད་དམ་གྱི་ལྷའི་ཆོ་ག་ལྟ་བུ་ལ་མཚོན་ནའང༌། དོན་ཡིད་
ལ་དྲན་ཐུབ་ན་ཚིག་ངག་ནས་མ་བརྗོད་ཀྱང་ཆོག་པ་ཡིན་ནོ། །འོན་ཀྱང་
དོན་ཡིད་ལ་དྲན་མ་ཐུབ་པར་ཚིག་བརྗོད་པ་ཙམ་ལ་ཕན་ཡོན་ཕྲ་མོ་རེ་ཡོད་
སྲིད་ཀྱང་ཕན་ཡོན་ཆེན་པོ་ཞིག་དཀའ་ཞེས་གསུངས་པ་དང༌། གཞན་ཡང་།
དོན་ལ་གོ་བ་ཅུང་ཟད་ཆགས་པ་ཞིག་ཡིན་ན། བདེ་གསང་འཇིགས་གསུམ་
ལ་སོགས་པའི་ཆོ་ག་རང་གིས་འདོན་པ་ལས། གྲོགས་གཞན་ཞིག་གིས་སྐད་
གསེང་མཐོན་པོས་འདོན་པ་ལ་བློ་གཏད་ནས་ཞིབ་ཏུ་ཉན་ན་དཔྱད་སྒོམ་་་་
ཡོང་བ་ལ་ཕན་པ་ཆེ་བར་ཡང་གསུངས་སོ། །འདིའི་ཡན་གྱིས་བྱང་ཆུབ་
མཆོག་ཏུ་སེམས་བསྐྱེད་པའི་ཚུལ་བསྟན་ལ། སེམས་དེ་བསྐྱེད་པ་ལ་བདག་
644



གཞན་མཉམ་བརྗེའི་སྒོ་ནས་སེམས་བསྐྱེད་པ་དང་། རྒྱུ་འབྲས་མན་ངག་
བདུན་གྱི་སྒོ་ནས་སེམས་བསྐྱེད་པ་གཉིས་ཏེ། འདི་གཉིས་ཀའི་འབབ་ཕལ་
ཆེར་གཅིག་པ་སྟེ། མར་ཤེས། དྲིན་དྲན། དྲིན་གཟོ། ཡིད་འོང་གི་བྱམས་
པ་ནས་བདག་གཞན་མཉམ་བརྗེ་བྱང་ཆུབ་ཀྱི་སེམས་སྒོམ་པ་ལ་འཇུག་་་་་་་
དགོས་པས་སོ། །དེ་ཡང་བདག་གཞན་མཉམ་བརྗེ་བྱང་ཆུབ་ཀྱི་སེམས་དེ་ནི་
བྱམས་པ་དང་སྙིང་རྗེ་གཉིས་ཚོགས་ཤིག་ལ་གོ་བས། བྱང་ཆུབ་ཀྱི་སེམས་དེ་
བསྐྱེད་པ་ལ་ལམ་འོག་མ་འོག་མ་རྣམས་གྲོགས་སུ་བརྟེན་དགོས་ཏེ། གོང་
ནས་དལ་འབྱོར་རྙེད་དཀའ་ནས་བཟུང་སྟེ་སྐྱེས་བུ་ཆུང་འབྲིང་གི་ཐུན་མོང་
བའི་ལམ་རྣམས་ལ་རིམ་གྱིས་བསླབས་ནས་བྱང་ཆུབ་ཀྱི་སེམས་བསྐྱེད་ན།
སེམས་དེ་སྐྱེ་ཐུབ་ངེས་པ་ཡིན་ལ། ལམ་འོག་མ་རྣམས་སྔོན་དུ་མ་སོང་བར་
བྱང་ཆུབ་ཀྱི་སེམས་ལ་དམར་འཇུས་བྱས་ན་བྱང་ཆུབ་ཀྱི་སེམས་སྐྱེ་བའི་་་་་་
ཐབས་མེད་པར་གསུངས་ཏེ། དཔེར་ན། མེ་ཏོག་པདྨ་ལ་མཚོན་ན།
པདྨའི་མེ་ཏོག་ཡིད་དུ་འོང་བ་དེ་འདོད་ན་དང་བོ་ས་བོན་བཙུགས། དེ་
ནས་རིམ་གྱིས་དེ་ལས་མྱུ་གུ་སྐྱེས། དེ་ནས་གཞུང་ཤིང་། དེ་ནས་ཡལ་ག་
དང་ལོ་མ་སྐྱེས། དེ་མཐའ་དག་ལ་བརྟེན་ནས་མེ་ཏོག་གི་གང་བུ་ཆགས་
ཤིང་རིམ་གྱིས་འདབ་མ་རྣམས་བཞད་དགོས་ལ། གཞུང་ཤིང་དང་ཡལ་
འདབ་སོགས་ལ་མ་བརྟེན་པར་མེ་ཏོག་རྐྱང་བ་འབྱུང་བ་ནི་གནས་མེད་པ་་་་
བཞིན་བྱང་ཆུབ་ཀྱི་སེམས་རིན་པོ་ཆེ་འདི་རྒྱུད་ལ་སྐྱེ་བ་ལ། ལམ་འོག་མ་
རྣམས་ལ་མ་བརྟེན་པར་ལམ་གོང་མ་རྣམས་སྐྱེ་ས་མེད་པས་ན། ལམ་གྱི་
645



རིམ་པ་ཞེས་པའི་དོན་ཡང་འདི་ལ་གོ་དགོས་ཏེ། ལམ་གྱི་རིམ་པ་ལྟར་
གཅིག་ལ་བརྟེན་ནས་ཅིག་ཤོས་འབྱུང་དགོས་པའི་རྒྱུ་མཚན་གྱིས་སོ། །ཡང་
འདིར་བྱང་ཆུབ་ཀྱི་སེམས་བསྐྱེད་ཅེས་པ། བྱང་ཆུབ་ཀྱི་སེམས་དེ་དང་བོ་
བཅོས་མ་ཙམ་བསྐྱེད། བཅོས་མ་དེ་ལའང་དེའི་ཡན་ལག་མཐུན་རྐྱེན་
ཚོགས་བསགས་པ་དང་། འགལ་རྐྱེན་སྒྲིབ་པ་སྦྱངས་པ། བླ་མ་དང་ལྷག་
པའི་ལྷ་ངོ་བོ་དབྱེར་མེད་དུ་མོས་ནས་གསོལ་བ་འདེབས་པ་སོགས་བྱས་ནས་
ཡང་དང་ཡང་དུ་སྒོམ་ཞིང་བསྒོམས་ནས་རྩོལ་མེད་ཀྱི་མྱོང་བ་ཐོན་པ་ན་་་་་་
སེམས་བསྐྱེད་ཅེས་བརྗོད་དོ། །དེས་ན་ཇི་སྐད་དུ། སེམས་བསྐྱེད་པ་མི་གཙོ་
སྐྱེས་པ་གཙོ། ཞེས་གསུངས་པ་ལྟར་སེམས་དེ་ངག་ནས་ཚིག་ཙམ་བརྗོད་པ་
དང་ཡིད་ལ་དྲན་པ་ཙམ་ཞིག་ནི་ང་ཚོར་མཚོན་ནའང་ལས་དཀའ་བ་ཞིག་
མ་ཡིན་ཏེ། དཔེར་ན། བདག་གིས་སྦྱིན་སོགས་བགྱིས་པ་འདི་དག་གིས། །
འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག །ཞེས་པ་ལྟ་བུའི་ཚིག་ཙམ་
ངག་ནས་བརྗོད་པ་དང་དོན་ཡིད་ལ་དྲན་པ་ཙམ་ཞིག་བྱེད་ནུས་མོད། དེ་
ཙམ་གྱིས་མི་ཆོག་པར་སེམས་བསྐྱེད་ཅེས་པ་ལྟར་རྩོལ་མེད་ཀྱི་མྱོང་བ་ཐོན་
པ་ཞིག་དགོས་པས། ངེས་འབྱུང་བྱང་སེམས་ཡང་དག་པའི་ལྟ་བ་དང་
རིམ་གཉིས་གང་ཡིན་ཡང་རུང་ལམ་དངོས་གཞི་རྒྱུད་ལ་སྐྱེས་མ་སྐྱེས་ཀྱི་ས་་་
མཚམས་ནི་རྩོལ་མེད་ཀྱི་མྱོང་བ་ཐོན་མ་ཐོན་གྱི་སྒོ་ནས་འཛིན་ལ། རྩོལ་
མེད་ཀྱི་མྱོང་བའི་ཚད་ནི། དཔེར་ན། ང་ཚོས་དཔེ་ཆ་ཞིག་བློར་འཛིན་པའི་
དབང་དུ་བཏང་ན། དང་བོ་ཡང་དང་ཡང་དུ་བཏོན་ན་བློ་གོམས་པའི་རྗེས་
646



སུ་འགྲོ་བ་ཆོས་ཉིད་ཡིན་པས། བར་ཞིག་ལ་བློར་བྱང་བར་འགྱུར་ལ། དེ་
ལྟར་བློར་བྱང་ན་དེ་འདོན་པའི་སྐབས་སུ་བློ་གཞན་དུ་གཡེང་ནའང་ཚིག་་་་
མགོ་བཏོན་པ་ན་ཚིག་རྡོ་རྣམས་ཁ་ལ་ཐོགས་མེད་དུ་འབྱུང་བས་དེ་ནི་རྩོལ་
མེད་ཀྱི་མྱོང་བ་ཐོན་པའི་མཚན་གཞིའོ། །དེ་ལྟར་ཆེད་དུ་འབད་རྩོལ་བྱེད་
མི་དགོས་པར་སྤྱོད་ལམ་ཀུན་ཏུ་ངང་ངམ་ཤུགས་ཀྱིས་བྱུང་བ་ན་རྩོལ་མེད་
ཀྱི་མྱོང་བ་ཐོན་པའི་ཚད་དོ། །
གཉིས་པ་དངོས་གཞི་བྱང་ཆུབ་ཀྱི་སེམས་སྦྱོང་ཚུལ་ལས། གཉིས་
པ་སེམས་བསྐྱེད་ནས་རྒྱལ་སྲས་ཀྱི་སྤྱོད་པ་སྟེ་ཉམས་ལེན་སྤྱི་ལ་སློབ་ཚུལ་ལ་
ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་
གཉིས་ལས། དང་བོ་ལ་སྦྱོར་དངོས་མཇུག་གསུམ་ལས། །
དང་བོ་སྦྱོར་བའི་ཆོས་དྲུག་ནི་སྔར་བཞིན་སྦྱོར་བ་སྟེ་སྔོན་འགྲོའི་ཆོས་
དྲུག་ནི་སྨིན་བྱེད་ཡིན་པས། ཆོས་ཐུན་རེ་རེ་ལ་སྦྱོར་བའི་ཆོས་དྲུག་སྔོན་དུ་
འགྲོ་དགོས་སོ། །སྤྱིར་བློ་སྦྱོང་སྐབས་འདིར་དངོས་བསྟན་གྱི་དགོངས་པ་
ཡིན་ན། ཉམས་སུ་ལེན་པ་པོའི་རྒྱུད་ལ་ལམ་གྱི་རྟོགས་པ་སྐྱེས་རག་གི་བར་
ཏེ་རྩོལ་མེད་ཀྱི་མྱོང་བ་ཐོན་རག་གི་བར་དུ་སྦྱང་དགོས་ཤིང་རྩོལ་མེད་ཀྱི་་་་
མྱོང་བ་དེ་ནམ་ཐོན་པ་ན་དེའི་གོང་མ་ལ་ཞུགས་ཏེ་བློ་སྦྱོང་དགོས། དཔེར་
ན། བྱང་ཆུབ་ཀྱི་སེམས་བསྐྱེད། བསྐྱེད་པ་ལ་བརྟེན་ནས་བྱང་ཆུབ་ཀྱི་
སེམས་རྒྱུད་ལ་སྐྱེས་ནས་རྩོལ་མེད་ཀྱི་མྱོང་བ་ཐོན་པ་ན། རྒྱལ་སྲས་ཀྱི་སྤྱོད་
པ་སློབ་པ་ལ་འཇུག་པའི་འགོ་ཚུགས། དེའི་སློབ་ཚུལ་ཡང་སྦྱིན་པ། ཚུལ་
{34？



ཁྲིམས། བཟོད་པ། བརྩོན་འགྲུས། བསམ་གཏན། ཤེས་རབ་རྣམས་ལ་
རིམ་པ་བཞིན་དུ་སློབ་དགོས་པ་སྟེ། དཔེར་ན། དགེ་སློང་གི་སྣམ་སྦྱར་
འཚེམ་པ་ལྟར། དང་བོ་ཚལ་བུ་རེ་རེ་ནས་དྲེས། དེ་ནས་དེ་རེ་རེ་བཞིན་
བཙེམ་ནས་སྒྲིག་ཐེངས་གཅིག་གིས་བསྒྲིགས་ན་སྣམ་སྦྱར་ཆ་ཚང་ཞིག་་་་་་་
འགྲུབ་པར་འགྱུར་བ་བཞིན་ནོ། །དེ་ཡང་ཉམས་སུ་ལེན་པའི་སྐབས་སུ་ལམ་
གྱི་རིམ་པ་ཡོངས་རྫོགས་ཚང་དགོས་སམ་ཞེ་ན། ཆོས་ཐུན་རེ་རེ་ཉམས་སུ་
ལེན་པའི་སྐབས་སུའང་ལམ་ཡོངས་རྫོགས་ཀྱི་ཉམས་ལེན་འགྲོ་བ་འདི་ཧ་་་་་
ཅང་གལ་ཆེ་སྟེ། དཔེར་ན། ཡི་དམ་གྱི་ལྷ་ཞིག་གི་བསྙེན་པ་ཞིག་ལ་འདུག་
པའི་དབང་དུ་བཏང་ན་དེ་ལ་སྔགས་གྲངས་གསོག་དགོས་ལ། ཡི་དམ་གྱི་ལྷ་
རྣམས་ཀྱི་སྔགས་ལ་རྩ་སྔགས་སྙིང་བོ་ཉེ་སྙིང་གསུམ་ཡོད་པ་ལས། དང་བོ་
རྩ་སྔགས་ཚར་ཉེར་གཅིག་ཙམ་དང་ཉེ་སྙིང་ཚར་གཅིག་གམ་ལྔ་བཅུའམ་་་་་
བརྒྱ་ཙམ་བཏོན་རྗེས་སྙིང་བོ་ཐུན་རེ་ལ་ཁྲི་གཅིག་གམ་གཉིས་སོགས་གང་་་་་
ནུས་འདོན་པ་དང༌། མཇུག་ཐུན་མཚམས་འཇོག་པའི་སྐབས་སུའང་རྩ་
སྔགས་དང་ཉེ་སྙིང་ལན་གསུམ་དང་བདུན་ཉེར་གཅིག་གང་རུང་རེ་བཏོན་
ནས་མཇུག་བསྡུས། དེ་ལྟར་བྱས་ནས་སྙིང་བོའི་གྲངས་ལོན་པ་ན། ཉེ་ཉིང་
འདོན་པ་ལ་འཇུག་དགོས་པ་སྟེ་ཡང་གོང་བཞིན་རྩ་སྔགས་དང་སྙིང་བོ་ལན་
འགའ་རེ་བཏོན་རྗེས་ཉེ་སྙིང་གི་གྲངས་གསོག་སྟེ་ཁྲི་གཉིས་གསུམ་ལོན་པ་ལ་
ཐུན་མཚམས་བཞག་ཚེ། རྩ་སྔགས་དང་སྙིང་བོ་ལན་ཉེར་ལྔ་ཙམ་བཏོན་
རྗེས་མཇུག་བསྡུ། དེ་ལྟར་བྱས་ནས་ཉེ་སྙིང་གི་གྲངས་ལོངས་ན། རྩ་སྔགས་
648



འདོན་པ་ལ་འཇུག་སྟེ་སྙིང་བོ་དང་ཉེ་སྙིང་གཉིས་ཉུང་ཤས་རེ་འདོན་པ་སྟེ་
ལན་བདུན་ནམ་གསུམ་རེ་བཏོན་རྗེས། རྩ་སྔགས་འདོན་པ་སྟེ་ཐུན་རེ་
རེ་སྟོང་ཕྲག་དུ་མ་སོགས་གང་ནུས་བྱས་ནས་རྩ་སྔགས་ཀྱི་གྲངས་ལོངས་རག་
བར་དུ་འདོན་དགོས་པ་བཞིན་ཉམས་ལེན་བྱས་ཏེ་ཐུན་རེ་རེ་ལའང་ལམ་་་་
ཡོངས་རྫོགས་ལ་བག་ཆགས་ཏེ་ལམ་ཡོངས་རྫོགས་ལ་ཉམས་ལེན་ཀྱང་བྱས་
པ་ཡིན་ནོ། །དཔེ་དེ་བཞིན་དུ་ལམ་གྱི་རིམ་པ་ཡོངས་རྫོགས་ལ་ཉམས་ལེན་
བྱེད་པའི་ཚེའང་། ་ མགོ་དལ་འབྱོར་རྙེད་དཀའ་ནས་འཛིན་དགོས་པས།
དལ་འབྱོར་རྙེད་དཀའ་སྒོམ་པའི་སྐབས་སུ་ཡང་། དལ་འབྱོར་དོན་ཆེ་
བ་རྙེད་དཀའ་བའི་དོན་ཡང་དང་ཡང་དུ་བསྒོམས་ནས་རྩོལ་མེད་ཀྱི་མྱོང་བ་
ཐོན་པ་ན། མི་རྟག་པ་དང་ལས་འབྲས་སོགས་ཕྱི་མ་ཕྱི་མའི་དོན་ལ་རིམ་
གྱིས་འཇུག་སྟེ་སྒོམ་དགོས་པ། ཉམས་ལེན་མཐའ་དག་གི་འགྲོས་ནི་འདི་
བཞིན་ཡིན་ནོ། །དེ་ཡང་ཆོས་སྐོར་རེ་རེ་སྒོམ་པའམ་ཉམས་སུ་ལེན་པའི་
སྐབས་སུའང་མགོ་སྦྱོར་བའི་ཆོས་དྲུག་ངེས་པར་ཚང་དགོས་ཏེ། དཔེར་ན།
བྱང་ཆུབ་ཀྱི་སེམས་སྒོམ་པ་ལ་མཚོན་ན། ལོ་ལྔའི་རིང་ལ་བསྒོམ་པའི་དབང་
དུ་བྱས་ན། ལོ་ལྔ་བོའི་རིང་ཉིན་རེར་ཐུན་བཞི་རེར་བཅད་དེ་སྒོམ་ནའང་།
རབ་ཡིན་ན་ཐུན་རེ་རེའི་སྐབས་སུ་སྦྱོར་བའི་ཆོས་དྲུག་རེ་སོང་ན་ཕུན་སུམ་
ཚོགས་པ་ཡིན་ལ། མ་མཐའ་ཡང་ཉིན་རེ་ལ་སྦྱོར་བའི་ཆོས་དྲུག་ལན་རེ་
ངེས་པར་དུ་འགྲོ་དགོས་སོ།།
གཉིས་པ་དངོས་གཞི་ཐུན་གྱི་ངོ་བོ་ལ་ཇི་ལྟར་བྱ་བ་ནི། སྤྱི་བོར་བླ་མ་
649



ལྷ་སྒོམ་བཞིན་པའི་ངང་ནས་འདི་ལྟར་བསམ་སྟེ། ཞེས་པ་ནས་ཤེས་ནས་
ཀྱང་ཉམས་ལེན་ཅི་ཐེབས་བྱའོ། །ཞེས་པའི་བར་གསུངས། དོན་ནི་སྤྱི་བོར་
བླ་མ་ལྷ་སྒོམ་བཞིན་པའི་ངང་ནས་འདི་ལྟར་བསམ་སྟེ། དེ་ལྟར་ན་བདག་
གཞན་མཉམ་བརྗེའི་སྒོ་ནས་བྱང་ཆུབ་ཀྱི་སེམས་རིན་པོ་ཆེ་ལ་བློ་སྦྱངས་པས།
བྱམས་སྙིང་རྗེ་ཤུགས་དྲག་ཏུ་འཕེལ་ཏེ་མ་རྒན་སེམས་ཅན་རྣམས་འཁོར་་་་་
བའི་གནས་ནས་སྒྲོལ་བར་འདོད་ཅིང་། དེའི་དོན་དུ་སངས་རྒྱས་ཀྱི་གོ་
འཕང་ཐོབ་འདོད་པའམ་སྒྲུབ་པ་རང་གིས་དམ་བཅས་མོད། འོན་ཀྱང་།
སངས་རྒྱས་ཀྱི་གོ་འཕང་དེ་ནི་ཡོན་ཏན་མཐའ་ཡས་མུ་མེད་དང་ལྡན་པས།
དེའི་རྒྱུ་ཡང་མཐའ་ཡས་མུ་མེད་པ་ཞིག་བསྒྲུབ་དགོས་ན། བདག་འདྲ་བ་
ཞིག་གིས་ད་ལྟ་འགལ་རྐྱེན་སྣ་རེ་འགོག་པ་དང་ཡོན་ཏན་སྣ་རེ་སྒྲུབ་པའང་
ཤིན་ཏུ་དཀའ་བ་འདི་འདྲ་ན། འགལ་རྐྱེན་མཐའ་དག་འགོག་པ་དང་ཡོན་
ཏན་མཐའ་དག་སྒྲུབ་པའི་ཐེག་པ་ཆེན་པོའི་ལམ་རྒྱ་ཆེན་པོ་ལ་བསླབ་པར་
ག་ལ་ནུས་སྙམ་དུ་སྐྱིད་ལུག་གི་ལེ་ལོ་སྐྱེས་པ་ན། དེ་ནི་ཐེག་པ་ཆེན་པོའི་
ལམ་སྒྲུབ་པ་ལ་གེགས་ཤིན་ཏུ་ཆེ་བ་ཡིན་པས། ཐོག་མ་ནས་འབད་པས་
དགག་དགོས་སོ། །སྤྱོད་འཇུག་ལས། བདག་གིས་བྱང་ཆུབ་ག་ལ་ཞེས། །
སྐྱིད་ལུག་པར་ནི་མི་བྱ་སྟེ། །འདི་ལྟར་དེ་བཞིན་གཤེགས་པ་ནི། །བདེན་པ་
གསུང་བས་བདེན་འདི་གསུངས། །སྦྲང་བུ་ཤ་སྦྲང་བུང་བ་དང་། །དེ་
བཞིན་སྲིན་བུར་གང་གྱུར་པ། །དེས་ཀྱང་བརྩོན་པའི་སྟོབས་བསྐྱེད་ན། །
བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་རིགས་ཀྱི་མིར་སྐྱེས་ལ། །
650



ཕན་དང་གནོད་པ་ངོ་ཤེས་ནས། །བྱང་ཆུབ་སྦྱོང་བ་མ་བཏང་ན། །བདག་
གིས་བྱང་ཆུབ་ཅིས་མི་ཐོབ། །ཅེས་གསུངས་པ་སྟེ། ཐོབ་བྱ་སངས་རྒྱས་
ཀྱི་གོ་འཕང་ཚོགས་རྒྱ་ཆེན་པོ་བསགས་པ་སོགས་བྱ་དཀའ་བའི་སྤྱོད་པ་ལ་་་་
བསྐལ་བ་གྲངས་མེད་དུ་མའི་བར་དུ་སློབ་ནུས་པ་ཞིག་གིས་བསྒྲུབ་པར་བྱ་་་་
དགོས་ན། བདག་འདྲ་བ་དག་གིས་ནི་རྐྱེན་སྣ་རེ་སྤོང་བ་དང་ཡོན་ཏན་
སྣ་རེ་བསྒྲུབ་པའང་ཆེས་དཀའ་བར་སྣང་བས་འབད་པ་བྱས་ཀྱང་འབྲས་བུ་
བྱང་ཆུབ་ཆེན་པོ་སྒྲུབ་པ་དང་ཐོབ་པར་ག་ལ་ནུས་ཞེས་བདག་ཉིད་ལ་་་་་་་
བརྙས་པས་སྐྱིད་ལུག་པར་ནི་མི་བྱ་སྟེ་དོན་ཆེན་པོ་ལས་ཉམས་པར་འགྱུར་་་་
བས་སོ། །དེས་ན་དང་པོ་ཉིད་ནས་དེ་ལྟ་བུའི་སེམས་མི་སྐྱེ་བའི་ཐབས་ལ་
བརྩོན་དགོས་ཏེ་བརྩོན་ཚུལ་ཡང་འདི་ལྟར། དེ་བཞིན་གཤེགས་པ་ནི་ཕྱིན་
ཅི་ལོག་གསུང་བའི་རྒྱུ་མེད་པའི་ཕྱིར་བརྫུན་པ་དང་ལོག་པར་མི་གསུང་གི།
བདེན་པ་དང་ཡང་དག་པ་ཉག་གཅིག་གསུང་བར་མཛད་ལ། དེ་ཉིད་
གཞན་དུ་མི་འགྱུར་བས་བདེན་པའི་ཚིག་འདི་དག་གསུངས་པ་ལ་ཡིད་ཆེས་
བསྐྱེད་པར་བྱ་རིགས་ལ། སྟོན་པས་ཇི་ལྟར་གསུངས་ཤེ་ན། འདི་སྐད་
དུ་སྦྲང་བུ་དང་ཤ་སྦྲང་དང་བུང་བ་དང་དེ་བཞིན་སྲོག་ཆགས་སྲིན་བུར་་་་་་
གྱུར་པ་སོགས་བདག་ལས་ཆེས་རིགས་དམན་པར་གྱུར་པའི་སེམས་ཅན་དེ་
དག་རྣམས་ཀྱིས་ཀྱང་བརྩོན་པའི་སྟོབས་ཁྱད་པར་ཅན་བསྐྱེད་ནས་ཚོགས་་་་
བསགས་པར་བྱས་ན་བྱང་ཆུབ་ཆེན་པོ་ཤིན་ཏུ་འཐོབ་པར་དཀའ་བ་བླ་ན་་་་
མེད་པ་ཡང་འཐོབ་པར་འགྱུར་ན། བདག་ལྟ་བུ་རིགས་ཀྱི་སྒོ་ནས་ཁྱད་པར་
651



དུ་གྱུར་པ་འགྲོ་བ་མིར་སྐྱེས་པས་རྟེན་བཟང་ལ། བསམ་པ་ཁྱད་དུ་འཕགས་
པ་བྱང་ཆུབ་ཆེན་པོ་སྒྲུབ་པའི་ཐབས་ལ་ཕན་པ་དང་གནོད་པའི་རྒྱུར་གྱུར་
པ་དགེ་མི་དགེའི་བླང་དོར་གྱི་གནས་མ་ནོར་བ་ལ་རྣམ་པར་དཔྱོད་པའི་བློ་
གྲོས་ཀྱི་མཐུ་ཐོབ་པས། དེའི་ཚུལ་ལེགས་པར་ངོ་ཤེས་ཤིང་ཁོང་དུ་ཆུད་པར་
ནུས་པ་ན་བྱང་ཆུབ་ཀྱི་སྤྱོད་པ་རྟེན་སེམས་བསྐྱེད་དང་བཅས་པ་བླངས་ནས་
དེ་ལ་ཚུལ་བཞིན་དུ་བསླབ་སྟེ་བརྩོན་པ་མ་བཏང་ན། བདག་གིས་བྱང་ཆུབ་
ཆེན་པོ་སངས་རྒྱས་ཀྱི་གོ་འཕང་ཅིས་མི་ཐོབ་སྟེ་ངེས་པར་འཐོབ་པར་ནུས་
སོ། །ཞེས་གསུངས་པ་ལྟར། སྐྱིད་ལུག་པའི་ལེ་ལོ་འགོག་བྱེད་ཀྱི་ཐབས་ནི།
སྟོན་པ་ཐུགས་རྗེ་ཅན་གྱིས་རྣམ་པ་ཀུན་ནས་མི་གསུངས་ཤིང་། གཅིག་
ཏུ་འདོམས་པ་འབའ་ཞིག་གསུངས་པ་དེའི་ཞལ་ནས་སྤྲང་བུ་ལ་སོགས་པའི་
དུད་འགྲོ་ཉམ་ཆུང་དག་གིས་ཀྱང་དགེ་བའི་བཤེས་གཉེན་དང་ཕྲད་ནས་་་་་
ཆོས་ཐོས་ཏེ་བརྩོན་པའི་སྟོབས་བསྐྱེད་ན། སངས་རྒྱས་ཐོབ་ནུས་པར་
གསུངས་ན། བདག་ད་ལྟ་དལ་འབྱོར་གྱི་རྟེན་བཟང་བོ་འདི་འདྲ་ཐོབ།
ཐེག་པ་ཆེན་པོའི་ལམ་མ་ནོར་བར་སྟོན་པའི་བཤེས་གཉེན་དམ་པ་དང་་་་་་
མཇལ། རང་གི་ངོས་ནས་བླང་དོར་འབྱེད་ནུས་པའི་ཤེས་རབ་ནི་ཡོད།
མཐུན་རྐྱེན་ཐམས་ཅད་ཚང་བའི་སྐབས་འདིར་འབད་ན་ཅིའི་ཕྱིར་མི་་་་་་་
འཐོབ་སྙམ་དུ་རང་གིས་རང་གཟེངས་བསྟོད་ནས་སྤྲོ་ཤུགས་ཆེན་པོ་སྐྱེད་་་་་་
དགོས་སོ། །གཞན་ཡང་བཅོམ་ལྡན་འདས་ཤཱཀྱ་ཐུབ་པ་ལ་སོགས་པའི་དུས་
གསུམ་གྱི་སངས་རྒྱས་རྣམས་ཀྱང་ཐོག་མ་ཉིད་ནས་སངས་རྒྱས་ཟིན་པ་ཞིག་
652



གམ་རྒྱུ་མེད་ཀྱི་འབྲས་བུ་དང་རྟག་པ་རང་བྱུང་ཞིག་མིན་གྱི། བདག་འདྲ་
བའི་ཐ་མལ་བ་ཞིག་དགེ་བའི་བཤེས་གཉེན་རེ་དང་མཇལ་བའི་དྲིན་ལས་་་་
ལམ་བགྲོད་དེ་སངས་རྒྱས་པ་ཤ་སྟག་ཡིན་པས། བདག་གིས་ཀྱང་ད་རེས་
དགེ་བའི་བཤེས་གཉེན་དང་མཇལ། མན་ངག་ཐོབ་པ་འདི་ཆུད་མ་ཟོས་
པར་བྱས་ཏེ་འབད་ན་སངས་རྒྱུས་ཅིའི་ཕྱིར་མི་ཐོབ་སྙམ་དུ་བསམ་ནས་ཡིད་
ཞུམ་པ་དགག་ཅིང་སྤྲོ་བ་བསྐྱེད་པར་བྱ་སྟེ། མདོ་སྡེ་དཀོན་མཆོག་སྤྲིན་ལས།
བྱང་ཆུབ་སེམས་དཔའ་ནི་འདི་ལྟར་དེ་བཞིན་གཤེགས་པ་དགྲ་བཅོམ་པ་་་་
ཡང་དག་པར་རྫོགས་པའི་སངས་རྒྱས་གང་དག་མངོན་པར་རྫོགས་པར་་་་་་་
སངས་རྒྱས་པ་དེ་དག་དང་། གང་དག་མངོན་པར་རྫོགས་པར་འཚང་རྒྱ་བ་
དེ་དག་དང་། གང་དག་མངོན་པར་རྫོགས་པར་འཚང་རྒྱ་བར་འགྱུར་བ་དེ་
དག་ཀྱང་ཚུལ་འདི་འདྲ་བ་དང་། ལམ་འདི་འདྲ་བ། བརྩོན་འགྲུས་འདི་
འདྲ་བས་མངོན་པར་རྫོགས་པར་སངས་རྒྱས།་་མངོན་པར་རྫོགས་པར་
འཚང་རྒྱ། མངོན་པར་རྫོགས་པར་འཚང་རྒྱ་བར་འགྱུར་ཞེས་བྱ་བ་ནས་དེ་
བཞིན་གཤེགས་པ་དེ་དག་ཀྱང་དེ་བཞིན་གཤེགས་པར་གྱུར་པ་ཤ་སྟག་ལས་
མངོན་པར་རྫོགས་པར་སངས་རྒྱས་པ་མ་ཡིན་གྱི། བདག་ཀྱང་ཅི་ནས་བླ་
ན་མེད་པ་ཡང་དག་པར་རྫོགས་པར་འཚང་རྒྱ་བར་འགྱུར་བར་སེམས་ཅན་
ཐམས་ཅད་དང་། ཐུན་མོང་གི་བརྩོན་འགྲུས་དང་། སེམས་ཅན་ཐམས་
ཅད་ལ་དམིགས་པའི་བརྩོན་འགྲུས་ཀྱིས་བདག་གིས་ཀྱང་དེ་ལྟ་དེ་ལྟར་་་་་་་
བཙལ་ལོ་འབད་དེ། ཞེས་དང་། ཡོན་ཏན་མཐའ་ཡས་པར་བསྟོད་པ་ལས་
658



ཀྱང་། གང་སུ་ལ་ལ་དག་གིས་སོགས་གསུངས་ཏེ། སྔོན་བྱོན་ཟིན་པའི་
སངས་རྒྱས་རྣམས་ཀྱང་། ཤིན་ཏུ་སྨད་པའི་གནས་སྐབས་དག་ཏུ་ལྷུང་བ་
སྟེ་ངན་སོང་དག་ཏུ་འཁྱམས་པའམ་འཁོར་བར་ཡང་དང་ཡང་དུ་འཁྱམས་
བཞིན་པ་ཞིག་ཡིན་མོད། །དེ་དག་གི་སྐབས་སུའང་རང་གིས་རང་གཟེངས་
བསྟོད་ཅིང་སེམས་མ་ཞུམ་པར་སྙིང་སྟོབས་བསྐྱེད་པ་ལ་བརྟེན་ནས་ད་་་་་་་
གཟོད་མངོན་པར་རྫོགས་པའི་སངས་རྒྱས་སོ། །དེས་ན་བདག་གིས་ཀྱང་དེ་
ལྟར་མ་ཞུམ་པར་སྐྱོ་བ་དང་ཞུམ་པ་སྤངས་ནས་སེམས་ཤུགས་བསྐྱེད་པར་་་་་
བྱེད་ན་མངོན་པར་རྫོགས་པར་འཚང་རྒྱ་ངེས་པ་ཡིན། ཅེས་པ་ལྟར་རོ། །
ཡང་འདི་སྙམ་དུ། ལམ་ལ་སྒྲུབ་པ་བྱེད་ནུས་ཀྱང་།། སངས་རྒྱས་སྒྲུབ་པ་
ལ་མགོ་དང་རྐང་ལག་ལ་སོགས་པ་ལུས་དང་ལོངས་སྤྱོད་ཐམས་ཅད་སེམས་
ཅན་ལ་གཏོང་དགོས་ན་དེ་འདྲ་བདག་གིས་མི་ནུས་སོ་སྙམ་ན། འདི་ལྟ་
བུའི་མ་རུང་བའི་བློ་འདི་འགོག་པའི་ཐབས་ནི་འདི་ལྟར། ལམ་ལ་མ་སླེབས་
པར་རང་དགར་འཁོར་བའི་གནས་སུ་བསྡད་པ་ལའང་མགོ་བོ་བཅད་པ་་་་
དང་། རྐང་ལག་བཅད་པ། མེ་ནང་དུ་བསྲེགས་པ་ལ་སོགས་པའི་སྡུག་
བསྔལ་བརྗོད་ལས་འདས་པ་ཞིག་སྔར་འཁོར་བ་ཐོག་མ་མེད་པ་ནས་ད་བར་
དུ་མྱོང་ཞིང་ད་རུང་ཡང་མྱོང་དགོས་ན། སྡུག་བསྔལ་མཐའ་མེད་དེ་འདྲ་ལ་
མི་བཟོད་པའི་སེམས་སྐད་ཅིག་ཀྱང་མི་སྐྱེ་བར་སངས་རྒྱས་བསྒྲུབ་པའི་ཕྱིར་
དཀའ་སྤྱད་ཕྲ་མོ་རེ་བྱེད་པ་ལ་དེ་འདྲ་མི་བཟོད་སྙམ་པ་ནི་བདག་གཅེས་་་་་
འཛིན་འགོང་བོས་བསླུས་པར་ཟད་དེ་སྙམ་དུ་བསམས་ལ། འཁོར་བ་མཐའ་
654



མེད་ཀྱི་སྡུག་བསྔལ་སེལ་ཕྱིར་སྡུག་བསྔལ་ཆུང་དུ་ཙམ་ཞིག་ཅིའི་ཕྱིར་མི་་་་་
བཟོད་སྙམ་དུ་སྙིང་སྟོབས་བསྐྱེད་དོ། །མགོ་དང་རྐང་ལག་སོགས་གཅོད་
པ་དེ་ཡང་ད་ལྟའི་གནས་སྐབས་འདི་འདྲ་བ་བརྟན་པ་མ་ཐོབ་པ་གང་ཡང་
གདེང་མེད་པའི་སྐབས་སུ་གཏོང་ཡང་མི་ཐུབ་ལ་གཏོང་རུང་བར་ཡང་་་་་་་
གསུངས་པ་མིན་གྱི། སྙིང་རྗེ་ཆེན་པོའི་སྟོབས་ཆེས་ཆེར་རྒྱས་ནས་མི་ཉམས་
པའི་གདེང་ཐོབ་པ་ན་གཏོང་བ་ཡིན་པས། དེའི་ཚེ་དཀའ་བ་དང་འཇིགས་
པ་ཡོང་དོན་མེད་དེ། སྤྱོད་འཇུག་ལས། ཚོད་མ་ལ་སོགས་སྦྱིན་པ་ལའང་།
འདྲེན་པས་ཐོག་མར་སྦྱོར་མཛད་དེ། །དེ་ལ་གོམས་ནས་རྩིས་ནས་ནི། །
རིམ་གྱིས་རང་གི་ཤ་ཡང་གཏོང་། །གང་ཚེ་རང་གི་ལུས་ལ་ནི། །ཚོད་སོགས་
ལྟ་བུའི་བློ་སྐྱེས་པ། །དེ་ཚེ་ཤ་ལ་སོགས་གཏོང་བ། །དེ་ལ་དཀའ་བ་ཅི་ཞིག་
ཡོད། །སྡིག་པ་སྤངས་ཕྱིར་སྡུག་བསྔལ་མེད། །མཁས་པའི་ཕྱིར་ན་མི་
དགའ་མེད། །འདི་ལྟར་ལོག་པར་རྟོག་པ་དང་། །སྡིག་པས་ལུས་དང་སེམས་
ལ་གནོད། །བསོད་ནམས་ཀྱིས་ནི་ལུས་བདེ་ལ། །མཁས་པ་ཡིས་ནི་སེམས་
བདེ་ན། །གཞན་དོན་འཁོར་བར་གནས་ཀྱང་ནི། །སྙིང་རྗེ་ཅན་དག་ཅི་སྟེ་
སྐྱོ། །ཞེས་དང་། དེ་བས་སྐྱོ་ངོལ་ཀུན་སེལ་བའི། །བྱང་ཆུབ་སེམས་ཀྱི་རྟ་ཞོན་
ནས། །བདེ་ནས་བདེ་བར་འགྲོ་བ་ལ། །སེམས་ཤེས་སུ་ཞིག་སྐྱིད་ལུག་
འགྱུར། །ཞེས་གསུངས་པ་སྟེ། དེ་ཡང་གཏོང་བ་ལ་མ་གོམས་པའི་ཚེ་སེར་
སྣའི་དྲི་མ་སྤང་བ་དང་སྦྱིན་པ་ལ་གོམས་སུ་གཞུག་པའི་ཆེད་དུ་སྔོ་རྔད་ཀྱི་་་་
ཚོད་མ་རེ་ཙམ་དང་ཟན་ཆངས་གང་རེ་ཙམ་ལ་སོགས་པའི་དངོས་པོ་དམན་
655
r
+
ཨr!



པ་ཆུང་ངུ་ཙམ་སྦྱིན་པ་ལའང་རྫོགས་པའི་སངས་རྒྱས་འཇིག་རྟེན་འདྲེན་་་་་་
པས་ལས་དང་བོ་བ་རྣམས་སྦྱོར་བར་མཛད་ཀྱི་མགོ་དང་རྐང་ལག་སོགས་་་་
གཏོང་བའི་ལམ་ལ་སྦྱོར་བར་མི་མཛད་དོ། །དེས་ན་སྦྱིན་པ་ཆུང་དུ་དེ་ལྟ་བུ་
གཏོང་བ་ལ་གོམས་ནས་དཀའ་བའི་བློ་མེད་པར་གྱུར་པ་ན་ཕྱི་མ་ནས་རིམ་
གྱིས་སྔ་མ་བས་ཀྱང་ཆེ་བའི་སྦྱིན་པ་གཏོང་བ་ལའང་གོམས་པར་བྱེད་ལ་དེ་
ནས་རིམ་གྱིས་གོམས་པ་ཕུལ་ཕྱིན་པར་གྱུར་ནས་རང་གི་ཤ་དང་ཁྲག་ལ་་་་་་
སོགས་པ་ཡང་གཏོང་བ་ལ་དཀའ་བའི་བློ་དང་ཕངས་པའི་སེམས་མི་འབྱུང་
བ་འོང་ངོ་། །དེ་ལྟར་ཡུན་རིང་བོར་གོམས་པ་རབ་ཏུ་གྱུར་པ་ན་རང་གི་ལུས་
སོགས་གཏོང་བ་ནི་སྔོ་རྔད་ཀྱི་ཚོད་མ་སོགས་གཏོང་བ་ལྟ་བུའི་ཆགས་ཞེན་་་་
མེད་པའི་བློ་སྐྱེས་ཏེ། སྙིང་རྗེ་ཆེན་པོའི་སྟོབས་རྒྱས་པ་དེའི་ཚེ། དོན་ཆེན་
པོར་འགྱུར་ན་ཤ་ཁྲག་དང་རུས་པ་སོགས་གཏོང་བ་ལ་འཇུག་ཅིང་དེ་ལྟ་་་་་
བུའི་གཏོང་བའི་དུས་དངོས་ཀྱི་ཚེ་ནི་དེ་ལ་གཏོང་མི་ནུས་པ་ལྟ་བུའི་དཀའ་
བ་ཅི་ཞིག་ཡོད་དེ་ཅི་ཡང་མེད་དོ། །བྱང་ཆུབ་སེམས་དཔའ་རྣམས་ཀྱིས་སྒོ་
གསུམ་ག་ནས་རྒྱུ་སྡིག་པ་མི་དགེ་བའི་རིགས་མཐའ་དག་སྤངས་པའི་ཕྱིར་ན།
འབྲས་བུ་རང་གི་ལུས་ལ་ཚོར་བ་སྡུག་བསྔལ་འབྱུང་བར་མི་སྲིད་ལ། འཁོར་
བ་དང་སྡུག་བསྔལ་སྒྱུ་མ་ལྟ་བུར་སྣང་ཙམ་ལས་རང་བཞིན་མེད་པའི་ཚུལ་
གྱི་གནས་ལུགས་རྟོགས་པས། བདག་མེད་པའི་དོན་ལ་མཁས་པའི་ཕྱིར་ན་
སེམས་ལ་མི་དགའ་བ་ཅུང་ཟད་ཀྱང་འབྱུང་བ་མི་སྲིད་དེ། བདག་ལ་མངོན་
པར་ཞེན་པའི་ལོག་པར་རྟོག་པ་ཡིས་སེམས་ལ་སྡུག་བསྔལ་བསྐྱེད་པ་དང་་་་
656



སྲོག་གཅོད་ལ་སོགས་སྡིག་པ་བྱས་པས་ལུས་ལ་སྡུག་བསྔལ་སྐྱེས་པས་ན། དེ་
དག་གིས་རིམ་པ་བཞིན་སེམས་དང་ལུས་ལ་གནོད་པ་འབྱུང་བ་ཡིན་ལ།
བྱང་ཆུབ་སེམས་དཔའ་རྣམས་ཀྱིས་རྒྱུ་དེ་གཉིས་སྤངས་པའི་ཕྱིར་ལུས་་་་་་་་
སེམས་བདེ་བ་སྐྱེས་སོ། །དེ་ཙམ་དུ་མ་ཟད་བྱང་སེམས་རྣམས་གཞན་དོན་
འབའ་ཞིག་ཏུ་སྦྱིན་སོགས་བསོད་ནམས་བསགས་པའི་སྟོབས་ཀྱིས་ལུས་བདེ་
ལ། བདག་མེད་པའི་དོན་ལ་མཁས་པའི་ཤེས་རབ་ཀྱི་སྟོབས་ཀྱིས་སེམས་
བདེ་བས། གཞན་དོན་དུ་བསྐལ་པ་དཔག་ཏུ་མེད་པར་འཁོར་བར་གནས་
ཀྱང་བྱང་སེམས་རྣམས་ལ་འཁོར་བའི་སྐྱོན་གྱིས་ཅི་སྟེ་སྐྱོ། སྐྱོ་ཞིང་སྒྱིད་ལུག་
པར་འགྱུར་བའི་རྒྱུ་གང་ཡང་མེད་དོ། །ཞེས་དང་། བྱང་ཆུབ་ཀྱི་སེམས་རིན་
པོ་ཆེ་ནི་ཉན་རང་གི་ལམ་ལས་ཆེས་མྱུར་ཞིང་ཁྱད་པར་དུ་འཕགས་པའི་རྒྱུ་
མཚན་དེ་བས་ན། སྐྱེ་བོ་འགའ་ཞིག་རྟ་བཟང་བོ་ལ་ཞོན་ནས་ཐང་བདེ་
མོར་འགྲོ་བ་ལ་སྐྱོ་ངལ་མེད་པ་བཞིན་དུ་གཞན་དོན་དུ་བྱ་དཀའ་བའི་སྤྱོད་
པ་ཉམས་སུ་ལེན་པ་ལ་སེམས་སྐྱོ་ཞིང་ཞུམ་པ་དང་ལམ་གྱི་དཀའ་སྤྱད་ཀྱིས་
ལུས་སེམས་ངལ་ཞིང་དུབ་པ་ཀུན་སེལ་བར་བྱེད་པའི་བྱང་ཆུབ་སེམས་ཀྱི་རྟ་
བཟང་བོ་སྟོབས་ཤུགས་དང་ལྡན་པ་ལ་ཞོན་ནས་ལམ་བདེ་བ་ནས་གོང་ནས་
གོང་དུ་འབྲས་བུ་བདེ་བའི་གནས་སུ་འགྲོ་བ་ལ་སེམས་ཤེས་ཏེ། རྣམ་དཔྱོད་
དང་ལྡན་པའི་མཁས་པ་སུ་ཞིག་སྐྱིད་ལུག་ཅིང་ཞུམ་པ་སྐྱེ་བར་འགྱུར་ཏེ་མི་
འགྱུར་རོ། །ཞེས་གསུངས་པ་ལྟར་རོ། །བསྐལ་བ་གྲངས་མེད་གསུམ་སོགས་
ཡུན་རིང་བོར་ལམ་ལ་བསླབ་དགོས་པས་ཡུན་ཚད་ཤིན་ཏུ་རིང་བས་བདག་
657



གིས་དེ་ལྟར་བྱ་མི་ནུས་སྙམ་དུ་ཞུམ་པ་སྐྱེ་སྲིད་པས་ཞུམ་པ་དེ་ཡང་འགོག་་་་
དགོས་པ་ཡིན། སྡུག་བསྔལ་ཚབས་ཆེན་གྱིས་གདུངས་ན་ནི་དུས་ཐུང་དུ་ཟླ་
རེ་ཙམ་མམ་ཞག་རེ་ཙམ་ལའང་ཤིན་ཏུ་སྐྱོ་ཞིང་ཡིད་མི་བདེ་བ་ཆེར་སྐྱེ་ལ།
སྡུག་བསྔལ་མེད་ཅིང་ལུས་སེམས་བདེ་བས་གང་ན་ནི་དུས་ཤིན་ཏུ་རིང་ཡང་
སྐྱོ་བའི་དོན་མེད་ཅིང་ཇི་ཙམ་བདེ་བ་ཙམ་དུ་དགའ་བ་འཕེལ་བ་ལས་སྐྱོ་་་་
བའི་ཡིད་མི་བདེ་མི་སྐྱེའོ། །དེ་ལྟར་ཡང་རིན་ཆེན་ཕྲེང་བ་ལས། སྡུག་བསྔལ་
བ་ལ་དུས་ཐུང་ཡང་། །བཟོད་དཀའ་ཡུན་རིང་སྨོས་ཅི་དགོས། །སྡུག་བསྔལ་
མེད་ཅིང་བདེ་བ་ལ། །མཐའ་ཡས་དུས་ཀྱང་ཅི་ཞིག་གནོད། །དེ་ལ་ལུས་ཀྱི་
སྡུག་བསྔལ་མེད། །ཡིད་ཀྱི་སྡུག་བསྔལ་ག་ལ་ཡོད། །དེ་ནི་སྙིང་རྗེས་འཇིག་
རྟེན་སྡུག །དེ་ཉིད་ཀྱིས་ནི་ཡུན་རིང་གནས། །དེ་བས་སངས་རྒྱས་རིང་
ཐོགས་ཞེས། །བློ་དང་ལྡན་པ་སྐྱིད་མི་ལུག །ཉེས་ཟད་ཡོན་ཏན་དོན་དུ་ནི། །
འདི་ལ་རྟག་ཏུ་འབད་པར་བྱ། །ཞེས་གསུངས་ཏེ། སྙིང་རྗེ་ཆེན་པོའི་སྟོབས་
རྒྱས་ན་འཁོར་བ་སྡུག་བསྔལ་གྱི་གནས་འདིར་ཡུན་རིང་དུ་གནས་ཀྱང་སྐྱོ་བ་
ཡེ་ནས་མི་ཡོང་བའོ། །སྙིང་རྗེ་ཆེན་པོའི་སྟོབས་ཆེས་ཆེར་རྒྱས་པ་ན་ཞེས་
པའི་སྐབས་འདིར་ཡང་། སྙིང་རྗེ་ཆེན་པོའི་ངོ་བོ་སྦྱོང་ཚུལ་གོང་ནས་བཤད་
ཟིན་ལྟར་དེ་རྒྱུད་ལ་སྐྱེས་པའི་ཚད་ཇི་འདྲ་ཞིག་ཡིན་པའི་ཚུལ་རྣམས་ཡིད་
ལ་ངེས་པར་བྱ་དགོས་སོ། །དེ་ཡང་སྙིང་རྗེ་ཆེན་པོའི་སྟོབས་ཆེས་ཆེར་རྒྱས་
པའི་ཚད་ལ་མི་འདྲ་བ་མང་བོ་ཡོད་དེ། དཔེར་ན། སངས་རྒྱས་འཕགས་
པའི་རྒྱུད་ཀྱི་སྙིང་རྗེ་ཆེན་པོ་དང་བྱང་སེམས་ལས་དང་བོ་བའི་རྒྱུད་ཀྱི་སྙིང་
658



རྗེ་ཆེན་པོ་གཉིས་ངོ་བོ་འདྲ་ཡང་ཤུགས་མི་འདྲ་བས། ཐེག་ཆེན་ལམ་
དུ་འཇུག་ཁ་མའི་གང་ཟག་དང་ཐེག་ཆེན་ལམ་དུ་ཞུགས་པའི་ཚོགས་ལམ་པ་
དང་སྦྱོར་ལམ་པ། མཐོང་ལམ་པ། དེ་ནས་སྒོམ་ལམ་པ་ནས་ས་བཅུའི་རྣམ་
གཞག་འབྱེད་དགོས་པས། དེ་རེ་རེའི་སྐབས་སུའང་སྙིང་རྗེ་ཆེན་པོའི་
ཤུགས་མི་འདྲ་བ་རེ་ཡོད་པ་ཡིན་ནོ། །དེ་བཞིན་དུ་དད་པ་དང་བྱམས་པ་
ཆེན་པོ་ཡིན་ནའང་ཤུགས་མི་འདྲ་བའི་ཁྱད་པར་ཡོད་ཚུལ་ཤེས་དགོས་སོ། །
འདིར་སྙིང་རྗེ་ཆེན་པོ་ལ་སྟོབས་རྒྱས་པ་ཞེས་པ་ནི། མ་མཐའ་ཡང་སྙིང་རྗེ་
ཆེན་པོ་བསྒོམས་ནས་དེ་ལ་རྩོལ་མེད་ཀྱི་མྱོང་བ་ཐོན་པ་དང་། མྱོང་བ་དེ་
ལའང་བོགས་འདོན་མང་བོ་བྱས་ནས་ཤུགས་རྒྱས་པ་སྟེ་བྱང་ཆུབ་ཀྱི་སེམས་
རྒྱུད་ལ་འགེལ་ནུས་པའི་ཚད་ལོངས་པ་ནི་སྙིང་རྗེ་ཆེན་པོའི་སྟོབས་ཆེས་ཆེར་
རྒྱས་པའི་ཚད་ཡིན་ནོ། །དེས་ན་སྙིང་རྗེ་ལ་དེ་ལྟ་བུའི་ཤུགས་རྒྱས་པ་ན། ང་
ཚོ་ཕལ་བ་རྣམས་ལ་སྡུག་བསྔལ་འབྱུང་བའི་རྒྱུ་བྱེད་པ་རྣམས་ཀྱང་སེམས་་་་་
དཔའ་ཆེན་པོ་དེ་ལ་བདེ་བའི་རྒྱུར་གྱུར་ནས་གང་སྣང་བ་ཐམས་ཅད་ཡིད་
ལ་བདེ་བ་སྐྱེ་བའི་རྐྱེན་དུ་འགྱུར་བ་ཞིག་ཡོད་དེ། རྒྱལ་བའི་གསུང་རབ་
ལས་དེ་ལྟར་གསུངས་ཡོད་པའི་ཕྱིར་རོ། །སྐབས་འདི་ལྟ་བུ་ལ་མྱོང་བ་ཐོན་
པ་ཞིག་ཡིན་ན་ནི་མྱོང་ཐོག་ནས་བཤད་པ་བྱེད་རྒྱུ་ཡོད་མོད། ང་ཚོ་ལྟ་བུ་
ཕལ་བ་རྣམས་ཀྱིས་གཞུང་ལས་དེ་ལྟར་གསུངས་པ་ལ་ཡིད་ཆེས་བྱེད་རྒྱུ་མ་་་
གཏོགས་མྱོང་ཐོག་ནས་གོ་བ་རྙེད་དཀའ་སྟེ་དེ་ལ་མྱོང་འདོན་གྱི་གོམས་པ་་་་
མེད་པས་སོ། །དེས་ན་སྤྱིར་བྱང་ཆུབ་ལམ་གྱི་རིམ་པ་དང་ཁྱད་པར་དུ་ཐེག་
659



པ་ཆེན་པོའི་བློ་སྦྱོང་འདི་ལྟ་བུ་འཆད་མཁན་ཞིག་ཡིན་ཚེ། རང་གི་མྱོང་
ཐོག་ནས་ངོ་སྤྲོད་པ་སྟེ་གདམས་ངག་མྱོང་ཁྲིད་བྱེད་མཁན་ཞིག་གིས་ཁྲིད་ན་
འབྲས་བུ་རྩ་ཆེན་ཞིག་འབྱུང་བར་ངེས་ལ། ང་ལྟ་བུ་ཞིག་གིས་དེ་རིང་
འདིར་ཞུ་ཁུལ་བྱེད་པ་ནི་བྱིས་པ་གླེན་པས་འཕྲིན་བསྐྱལ་པ་ལྟ་བུར་འགྱུར་
བ་ལས་མྱོང་ཐོག་ནས་ངོ་སྤྲོད་རྒྱུ་མེད་པས་དོན་དུ་འགྱུར་བ་ཞིག་དཀའ་
འོ། །བསླབ་བཏུས་ལས་ཀྱང་། དེ་ལ་སྡུག་བསྔལ་ཆུང་ངུ་ལ་གོམས་པ་སྔོན་
དུ་བཏང་ན་དཀའ་བ་དང་ཤིན་ཏུ་དཀའ་བ་ལའང་གོམས་པ་འགྲུབ་སྟེ།
དཔེར་ན། གོམས་པའི་དབང་གིས་སེམས་ཅན་ཐམས་ཅད་སྡུག་བསྔལ་ལ་
བདེ་བར་འདུ་ཤེས་པ་བཞིན་དུ་སྡུག་བསྔལ་བྱུང་བ་ཐམས་ཅད་ལ་བདེ་བར་
འདུ་ཤེས་ཉིད་དུ་ཉེ་བར་གནས་པར་འགྱུར་རོ། །འདིའི་རྒྱུ་མཐུན་པའི་
འབྲས་བུ་ཆོས་ཐམས་ཅད་བདེ་བས་ནོན་པ་ཞེས་བྱ་བའི་ཏིང་ངེ་འཛིན་ཐོབ་
པ་ཡིན་ནོ། །ཞེས་པའི་དོན་ནི། གང་ལ་གོམས་པ་བཏང་ན་དེའི་དབང་གིས་
བློ་དེའི་རྗེས་སུ་གོམས་པར་འགྱུར་ཏེ། དཔེར་ན། དམག་འཁྲུག་ལ་གོམས་
པ་སོང་བ་ལྟ་བུ་ཞིག་ཡིན་ན། དམག་འཁྲུག་སྤེལ་བའི་ལས་དེར་སྡུག་བསྔལ་
གྱི་འདུ་ཤེས་མི་སྐྱེ་བར་མ་ཟད་དེ་ལ་སྤྲོ་དགའ་སོགས་བདེ་བའི་འདུ་ཤེས་སྐྱེ་
བ་ལྟར། སྡུག་བསྔལ་ཆུང་ངུ་ལ་གོམས་པ་སྔོན་དུ་བཏང་ན་དཀའ་བ་དང་
ཤིན་ཏུ་དཀའ་བ་ལའང་གོམས་པ་འགྲུབ་སྟེ། བློ་གོམས་པའི་རྗེས་སུ་འགྲོ་བ་
རྟེན་འབྲེལ་མི་བསླུ་བའི་ཆོས་ཉིད་ཡིན་པས། ང་ཚོའི་བློ་གང་ལ་གོམས་
པ་བྱས་ན་དེ་ལ་གོམས་པ་ཡོང་བའི་དབང་གིས་ཆོས་ཐམས་ཅད་རྟེན་འབྱུང་
660



དང་ཡང་དུ་སྦྱངས་ནས་གོམས་འདྲིས་སོང་བ་ཙམ་གྱིས་མི་ཆོག་པར། །
རིགས་པ་དེ་སྤོས་ཏེ་གཞི་གང་དང་གང་ལ་སྦྱར་ནའང་རིགས་པའི་རྣམ་་་་་༌་
གྲངས་སྣ་ཚོགས་ཀྱིས་གཏན་ལ་འབེབས་ཐུབ་པ་ཞིག་བྱུང་ན་རང་གི་བློའི་་་་་
འགྱུར་བ་ཤུགས་ཇེ་དྲག་ཏུ་འགྲོ་བ་དང་ལྟ་བའི་གོ་བ་ཇེ་ཟབ་ཏུ་འགྲོ་བར་་་་་
ཕན་པ་ཤིན་ཏུ་ཆེ་བར་གསུངས་པས་ན། སྟོང་ཉིད་གཏན་ལ་འབེབས་བྱེད་
ཀྱི་རིགས་པའི་རྣམ་གྲངས་མཐའ་ཡས་པ་ཞེས་རྩ་ཤེས་སོགས་སུ་མང་དུ་་་་་་
གསུངས་པས་མཚོན་རང་གི་གཞི་བྱེ་བ་དུང་ཕྱུང་མང་བོའི་སྟེང་ལ་སྦྱར་ཏེ་་་་
གཏན་ལ་ཕབ་ནའང་ཆོག་སྟེ་ཐམས་ཅད་འབབ་མདོ་གཅིག་ཡིན་པའི་ཕྱིར་
རོ། །དཔེར་ན་ད་ལྟ་ལུས་རྩལ་པ་རྣམས་ཀྱིས་ལུས་རྩལ་སྦྱོང་བར་མཚོན་
ནའང་ལུས་ཀྱི་རྩལ་སྦྱོང་སྲོལ་སྣ་ཚོགས་ཡོད་པ་དང་སྦྱོང་བྱེད་ཀྱི་ཡོ་བྱད་་་་་་
ཀྱང་སྣ་ཚོགས་མང་བོ་ཡོད་པས། དེ་དག་ལ་བརྟེན་ནས་སྦྱངས་ན་ལུས་ཀྱི་
རྩལ་ཐོན་པ་ལ་ཕན་ནུས་ཆེ་བ་བཞིན་ནོ། །དེས་ན་བློ་རྩལ་སྦྱོང་བ་དང་ལུས་
རྩལ་སྦྱོང་བ་གཉིས་ཀྱི་གནས་ལུགས་གཅིག་པའི་གནད་འདི་གོ་བར་བྱའོ། །
སྐབས་འདིར་དཔྱད་འཇོག་གཉིས་ལས་དཔྱད་སྒོམ་གཙོ་བོར་གསུངས་ཏེ།
དཔྱད་སྒོམ་སྔོན་དུ་མ་སོང་བར་འཇོག་སྒོམ་བྱ་ཐབས་མེད་པས་ན། དང་བོ་
གཞུང་ལ་ཐོས་པ་རྒྱ་ཆེར་བཙལ། དེ་ནས་སེམས་པར་བྱས་པ་སྟེ་དཔྱད་སྒོམ་
གྱིས་གཏན་ལ་ཕབ་ནས་དཔྱད་སྒོམ་ལ་གོམས་ན།།་འཇོག་སྒོམ་བྱ་དགོས་
མོད། དེ་ཡང་འཇོག་སྒོམ་ཁོ་ན་མིན་པར་དཔྱད་འཇོག་སྤེལ་མ་སྟེ་མཉམ་
བཞག་གི་གནས་སྐབས་སུ་འཇོག་སྒོམ་དང་རྗེས་ཐོབ་ཀྱི་གནས་སྐབས་སུ་་་
737



དཔྱད་སྒོམ་བྱས་ནས་དཔྱད་འཇོག་སྤེལ་མ་བྱས་ན་སྟོང་ཉིད་ཀྱི་ལྟ་བ་ལ་་་་་་
བོགས་ཐོན་པར་ནུས་པ་ཆེན་པོ་འབྱུང་བ་ཡིན་ནོ། །དེ་ཡང་སྔར་བཤད་པ་
ལྟར་བདེན་པར་སྣང་ཞིང་ཞེན་པའི་དགག་བྱའི་སྣང་ཚུལ་ལེགས་པར་ངོས་
ཟིན་པར་བྱས་པ་ཞེས། དགག་བྱའི་སྣང་ཚུལ་ནི་སེམས་རང་བཞིན་གྱིས་
གྲུབ་པར་སྣང་བ་དང་རང་ངོས་ནས་གྲུབ་པར་ཞེན་པ་དེ་ཡིན་ལ། འོན་ཀྱང་
འདིར་ཤེས་དགོས་པའི་གནད་དམ་པ་ཞིག་ལ་ལུས་སེམས་གཉིས་ཡོད་ཀྱང་
ལུས་སེམས་རང་ངོས་ནས་གྲུབ་པ་གཏན་ནས་མེད་པ་སྟེ། རང་ངོས་ནས་
གྲུབ་པའི་ལུས་སེམས་མེད་པ་དང་ཐ་སྙད་དུ་གྲུབ་པའི་ལུས་སེམས་ཡོད་པ་་་
གཉིས་ཚོགས་ཤིག་དགོས་པས་འདི་ལ་སྣང་སྟོང་ཞེས་བརྗོད། དབུ་མའི་
ལྟ་བ་རྟོགས་པར་དཀའ་བའི་རྒྱུ་མཚན་ཡང་འདི་ལ་རག་ལས་པ་དང་རྟོགས་
དཀའ་བའི་དོན་ཡང་དེའི་དོན་བཤད་ཤེས་པ་ཙམ་དཀའ་བའི་དོན་མ་ཡིན་
པར། ཟབ་མོའི་གནད་དེ་ལ་མྱོང་བ་རྙེད་པ་སྟེ་མྱོང་ཐོག་ནས་ངེས་པ་
འདྲོངས་དཀའ་བ་དང་ཚད་མའི་སྟེང་ནས་ངེས་པ་རྙེད་དཀའ་བའི་དོན་
ནོ། །དེས་ན་དབུ་མའི་གཞུང་ལ་ཐོས་པ་ལེགས་པར་བྱས་པ་ལ་བརྟེན་ནས་
དེ་ལ་དཔྱད་འཇོག་སྤེལ་མ་བྱས་ཤིང་བླ་མའི་གསོལ་འདེབས་དང་ཚོགས་་་་
བསགས་སྒྲིབ་སྦྱོང་ལ་སོགས་པ་རྒྱུ་རྐྱེན་མ་ཚང་བ་མེད་པར་བྱས་ནས་དོན་་་་
ཡང་དང་ཡང་དུ་སྒོམ་ན་ཟབ་མོའི་ལྟ་བ་ལ་ངེས་པ་རྙེད་ངེས་པ་ཡིན་ནོ། །
དགག་བྱ་དེ་བློ་ལ་བཞག་སྟེ་གོང་དུ་བཤད་པའི་རིགས་པ་དེ་དག་གིས་་་་་་་
དཔྱད་ནས་ལུས་སེམས་གཉིས་མེད་པར་སྒྲུབ་པ་མ་ཡིན་པར་རྒྱུ་རྐྱེན་གང་་་་
738



ར
!
ནི། མཆོད་པ་ཧ་ཅང་རྒྱ་ཆེན་པོ་འབུལ་དགོས་ཏེ། མཆོད་པ་ངན་ན་སེམས་
དེ་རྒྱུད་ལ་སྐྱེ་དཀའ་ལ། དཔེར་ན། མཉམ་མེད་ཇོ་བོ་ཆེན་པོ་ལ་བོད་ཀྱིས་
སེམས་བསྐྱེད་ཞུས་པ་ན། ཇོ་བོས་མཆོད་པ་ངན་པས་མི་སྐྱེ་གསུངས་ཏེ་
གདམས་པ་མ་གནང་བའི་རྣམ་ཐར་ཡོད་པའོ། །འོ་ན་སྐྱེ་ནུས་པའི་མཆོད་པ་
དེ་ཇི་ལྟ་བུ་ཞིག་དགོས་ཤེ་ན། འདི་ལྟ་སྟེ། སེམས་བསྐྱེད་མཆོད་པ་ཞུ་བ་བོ་
རང་གི་འབྱོར་བའི་ཚད ་ སུམ་ཆར་བགོས་པ་ལས། ཆ་གཅིག་བླ་མ་འ་ཕུལ།
ཆ་གཅིག་དཀོན་མཆོག་གི་མཆོད་པར་ཕུལ། ཆ་གཅིག་རང་གི་ལོངས་སྤྱོད་
དུ་བྱས་ན་འགྲིག་པ་ཡིན་གསུངས་སོ། །དེས་ན་ཚེ་ཐུང་འདིར་བདག་བས་
གཞན ་ གཅེས་ཀྱི་བྱང་ཆུབ་ཀྱི་སེམས་རྒྱུད་ལ་སྐྱེས་པ་ལྟ་ཞོག ཡིད་འགྱུར་གྱི་
མྱོང་པ་མ་སྐྱེས་ཀྱང་སེམས་དེའི་ཕྱོགས་སུ་འཁོར་བ་ཙམ་ཞིག་བྱུང་ནའང་་་་
དོན་ཤིན་ཏུ་ཆེ་བ་ཡིན་པ་ནི། བཀའ་གདམས་པའི་བཤེས་གཉེན་ཕུ་ཆུང་
བས། དགེ་བཤེས་སྤྱན་སྔ་བ་ལ་འདི་ལྟར། མངོན་ཤེས་ལྔ་ཐོབ་པ་དང་རིག་
པའི་གནས་ལྔ་ལ་མཁས་པ་དང་ཐུན་མོང་བའི་དངོས་གྲུབ་ཆེན་པོ་བརྒྱད་་་་
ཐོབ་པ་དང་། ཇོ་བོའི་ལམ་གྱི་རིམ་པ་འདི་རྒྱུད་ལ་སྐྱེས་པ་འདི་རྣམས་ལས་
ཁྱེད་ཀྱིས་གང་འདམ་ཞེས་གསུངས་པ་ལ། ལན་དུ། ལམ་གྱི་རིམ་པ་མཐའ་
དག་རྒྱུད་ལ་སྐྱེས་པ་ལྟ་ཞོག བྱང་ཆུབ་ལམ་གྱི་ངོ་བོ་དང་གོ་རིམ་སོགས་ནི་
འདི་ལྟ་བུ་ཞིག་རེད་སྙམ་དུ་གོ་བ་ཙམ་ཡིན་ནའང་དེ་འདམ་པར་བྱ་རྒྱུ་ཡིན།
དེའི་རྒྱུ་མཚན་ཅི་ཞེ་ན། མངོན་ཤེས་ལྔ་ཐོབ་པ་དང་རིག་པའི་གནས་ལྔ་ལ་
མཁས་པ་དང་ཐུན་མོང་བའི་དངོས་གྲུབ་བརྒྱད་ཐོབ་པ་རྣམས་ནི་སྐྱེ་བ་སྔ་
664



མ་རྣམས་སུ་གྲངས་མང་བོར་ཐོབ་མྱོང་ཡང་འཁོར་བ་ལས་མ་འདས་མ་་་་་
འཕགས་པར་ཡོད། བྱང་ཆུབ་ལམ་རིམ་འདི་ལ་ངེས་པ་རྙེད་ན་ནི་འཁོར་བ་
ལས་ལྡོག་སྟེ་མཆི་བ་འཁོར་བའི་གནས་ལས་ལྡོག་སྟེ་འགྲོ་གསུངས་པ་ལྟར་
རོ། །མངོན་ཤེས་ལྔ་ཐོབ་པ་དང་རིག་པའི་གནས་ལྔ་ལ་མཁས་པ་ཙམ་ནི་ཕྱི་
རོལ་བ་ལའང་ཡོད་དེ། དཔེར་ན། སྔོན་སློབ་དཔོན་ཕྱོགས་གླང་དང་ཆོས་
ཀྱི་གྲགས་པའི་རྩོད་ཟླར་ཕེབས་མཁན་ཡང་བྱུང་མྱོང་བ་དང་རྫུ་འཕྲུལ་ཐོབ་
པའི་ཕྱི་རོལ་བའང་མང་བོ་ཡོད་དོ། །དེས་ན་བསྐལ་བ་ཆེན་པོ་གཅིག་གི་
བར་དུ་བྱང་ཆུབ་ཀྱི་སེམས་རིན་པོ་ཆེ་རྒྱུན་མ་ཆད་པར་འབད་ཅིང་བསྒོམས་
པས་རྒྱུད་ལ་བསྐྱེད་པར་བྱ་དགོས་ཀྱང་དོན་ཤིན་ཏུ་ཆེ་བ་ཡིན་ཏེ། མཉམ་
མེད་ཇོ་བོ་ཆེན་པོས། ཐེག་ཆེན་ཆོས་སྒོར་འཇུག་འདོད་པས། །མུན་སེལ་
གདུང་བ་ཞི་བྱེད་པ། །ཉི་ཟླ་ལྟ་བུའི་བྱང་ཆུབ་སེམས། །བསྐལ་བར་འབད་
པས་སྐྱེ་ཡང་རུང་། །སོགས་གསུངས་པའི་དོན་ནི། ཐེག་པ་ཆེན་པོའི་ཆོས་
སྒོར་འཇུག་པར་འདོད་པ་རྣམས་ཀྱིས་འཇིག་རྟེན་གྱི་མུན་པ་སེལ་བྱེད་ཉི་མ་
དང་ཟླ་བ་ལྟ་བུའི་བྱང་ཆུབ་ཀྱི་སེམས་རིན་པོ་ཆེ་འདི་ཉིད་རྒྱུད་ལ་སྐྱེ་བ་ལ་་་་
བསྐལ་ཆེན་གྲངས་མེད་གསུམ་གྱི་བར་དུ་འབད་དེ་སྐྱེ་དགོས་ཀྱང་རུང་དོན་
ཤིན་ཏུ་ཆེ་བ་ཡིན་ནོ། །ཞེས་གསུངས་པ་ལྟར། བྱང་ཆུབ་ཀྱི་སེམས་རིན་པོ་ཆེ་
རྒྱུད་ལ་སྐྱེས་པ་དང་བྱམས་པ་དང་སྙིང་རྗེ་ཆེན་པོ་རྒྱུད་ལ་སྐྱེས་པ། དེར་
མ་ཟད་སྐྱེས་བུ་ཆུང་ངུའི་ཐུན་མོང་བའི་ལམ་ལ་རྩོལ་མེད་ཀྱི་མྱོང་བ་ཐོན་པ་
ཞིག་གི་གཟིགས་ངོ་ན། སེམས་མ་བཏུལ་བར་རིག་པའི་གནས་ལྔ་ག་ལ་
665



མཁས་པ་དང་མངོན་ཤེས་ལྔ་ཐོབ་པ་ཙམ་ཡང་ཅོལ་ཆུང་བྱིས་པ་ལྟ་བུའི་་་་་
འདུ་ཤེས་མ་གཏོགས་མི་འབྱུང་བར་གསུངས་པས། མ་ཐ་ཡང་འཆི་བ་མི་
རྟག་པ་དང་ནམ་འཆི་ངེས་མེད་ལ་མྱོང་བ་མ་ཐོན་པ་ཞིག་ཡིན་ན་ནི་འཇིག་
རྟེན་གྱི་ཁམས་ཀྱི་ཤེས་བྱ་ཡོད་དོ་ཅོག་ལ་མཁས་ཀྱང་ཚེ་འདི་བ་པ་ཡིན་པ་
དང་། ཚེ་འདི་བ་པ་ཞིག་ཏུ་གྱུར་ན་ནི། ད་རེས་ཕྱུགས་ལས་བྱེ་བྲག་འབྱེད་
པའི་དུས་ཡིན་གསུངས་པ་ལྟར། དུད་འགྲོ་དང་མི་ཙམ་གྱི་ཁྱད་པར་ཙམ་
ལས་མི་འདུག་སྟེ། ཚེ་འདིའི་འཚོ་ཐབས་དང་བདེ་ཐབས་ཙམ་སྒྲུབ་པ་ལ་མི་
ལས་དུད་འགྲོ་མཁས་པ་མང་དུ་ཡོད་པ་ང་ཚོས་ཀྱང་དངོས་སུ་མཐོང་སྣང་
དུ་གྱུར་པ་ལྟར་རོ། །དེས་ན་དེ་དག་ལ་བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་
བསྐྱེད་པ་དང་དེ་ལ་ཡིད་འགྱུར་གྱི་མྱོང་བ་ཙམ་ཐོན་ན། ཐ་ན་ཀ་ཁ་ཙམ་
ལས་མི་ཤེས་ཀྱང་ཆེས་ཕུན་སུམ་ཚོགས་པ་དང་སྐྱེས་བུ་དམ་པར་འགྱུར་བ་་་
ཡིན། དེའི་རྒྱུ་མཚན་གྱིས་ཡོངས་གྲགས་ལ་སྐྱེས་བུ་དམ་པ་རེད་དང་མ་རེད་
ཅེས་པའི་ཁྱད་པར་ནི་ཕྱིའི་ཤེས་བྱའི་རྣམ་གྲངས་ཙམ་ལ་མཁས་པ་དང་་་་
ནས་བ ཤུད་ཤེས་པ་དང་རྩོམ་ཤེས་པའི་སྒོ་ནས་མི་འཇོག་པར་གཙོ་བོ་བསམ་
པའི་སྒོ་ནས་འཇོག་དགོས་པ་ཤེས་པར་བྱའོ། །དེས་ན་བཀའ་གདམས་པའི་
གསུང་སྒྲོས་འདི་རྣམས་ནི་ཕན་ཚུན་ཞལ་བརྡ་ཙམ་ཞིག་ཡིན་ཡང་ཚང་མ་་་་
ཉམས སྤྱོང་གི་གསུང་ཤ་སྟག་ཡིན་ལ་དོན་གྱི་གནད་ཤིན་ཏུ་ཆེ་བས་ན་བློ་་་་
སྦྱོང་ སྐབས་འདི ག་ཁུངས་སུ་དྲངས་པ་ལས། རྩོམ་བཟང་བ ས་ལུང་དུ་
ངངས་པ་ནི་མ་ཡིན་ནོ། གཞན་ཡང་རྒྱལ་སྲས་ཀྱི་སྤྱོད་པ་སྣ་རེ་རེ་ནས་
566



བསྐལ་བ་ཆེན་པོ་གྲངས་མེད་པའི་བར་དུ་སྒྲུབ་དགོས་ཏེ། སྤྱིར་རྒྱལ་སྲས་ཀྱི་
སྤྱོད་པ་ལ་བྱེ་བྲག་གི་དབྱེ་བ་མཐའ་ཡས་པ་ཞིག་ཡོད་ཀྱང་སྡོམ་དུ་བསྡུས་ན།
ཕར་ཕྱིན་དྲུག་དང་བསྡུ་བའི་དངོས་པོ་བཞི་ཡི་ནང་དུ་འདུས་ལ། དེས་ན་
རྒྱལ་སྲས་ཀྱི་སྤྱོད་པ་ཡིན་མིན་དང་། རྒྱལ་སྲས་ཀྱི་སྤྱོད་པར་འགྱུར་མིན་དེ་
གང་གི་སྒོ་ནས་འཇོག་ཅེ་ན། དེ་ནི་བྱང་ཆུབ་ཀྱི་སེམས་རིན་པོ་ཆེ་འདིའི་
རྩིས་ཟིན་མ་ཟིན་གྱི་སྒོ་ནས་འཇོག་སྟེ། བྱང་ཆུབ་སེམས་ཀྱི་རྩིས་ཟིན་པས་
ཕར་ཕྱིན་དྲུག་གི་ཉམས་ལེན་གང་བྱས་ཀྱང་རྒྱལ་སྲས་ཀྱི་སྤྱོད་པར་འགྱུར།
དེར་བརྟེན་ཐེག་པ་ཆེན་པོ་བ་ཡིན་མིན་གྱི་ཁྱད་པར་ཡང་བྱང་ཆུབ་ཀྱི་་་་་་་
སེམས་ཀྱི་རྩིས་ཟིན་མ་ཟིན་གྱི་སྒོ་ནས་འཇོག་དགོས་སོ། །བྱང་ཆུབ་ཀྱི་སེམས་
རིན་པོ་ཆེ་རྒྱུད་ལ་སྐྱེས་པ་ན་གང་དུ་གནས་ཤིང་ལས་གང་ལ་འཇུག་ནའང༌
ཞུམ་པ་གཏན་ནས་མི་འབྱུང་ལ། ཞུམ་པ་འབྱུང་བའང་མི་སྲིད་དེ། དེས་ན་
སེམས་ཅན་རེ་རེའི་དོན་སྒྲུབ་པའི་ཕྱིར་བསྐལ་བ་གྲངས་མེད་པའི་བར་དུ་་་་
དམྱལ་བའི་མེ་ནང་དུ་གནས་དགོས་བྱུང་ཡང་ཞུམ་པ་མི་བྱ་སྟེ། རང་གི་སྐྱེ་
བ་ལ་ཐོག་མ་མེད་ཅིང་ཐོག་མ་མེད་པ་ནས་འཁོར་བར་འཁྱམས་ཤིང་སྡུག་་་
བསྔལ་རྒྱུན་མི་ཆད་དུ་མྱངས་མྱོང་བས། དེ་དང་བསྡུར་ན་བསྐལ་བ་གྲངས་
མེད་གསུམ་གྱི་ཡུན་དེ་དུས་ཧ་ཅང་གི་ཐུང་ངུ་ཞིག་གི་ཚོད་དུ་འདུག་སྟེ།
བརྒྱ་ཕྲག་གཅིག་དེ་དུང་ཕྱུར་གཅིག་དང་བསྡུར་ན་གྲངས་ཧ་ཅང་ཉུང་བར་
འདུག་པ་བཞིན་ནོ། །འོ་ན་རང་ཉིད་ཐོག་མ་མེད་པ་ནས་འཁོར་བ་འདིར་
འཁོར་ཚུལ་གྱི་རྣམ་བཞག་དེ་རང་གི་བློ་ངོར་ངེས་པ་བསྐྱེད་ན་ཇི་ལྟར་་་་་་་་
667



བསྐྱེད་དགོས་སྙམ་ན། རང་གི་སྐྱེ་བའི་ཡ་མཐར་ཐུག་པ་མེད་པའི་རིགས་པ་
དེས་བསྒྲུབ་དགོས་པ ས་སོ། །སྔོན་ཐོག་མ་མེད་པ་ནས་འཁོར་བ་འདིར་སྡུག་
བསྔལ་རྒྱུན་མི་ཆད་དུ་མྱོང་ཞིང་། སྒོ་གསུམ་གྱི་བྱ་བ་ཅི་བྱས་ཐམས་ཅད་
ཆུད་ཟོས་དང་དོན་མེད་སྡུག་བསྔལ་གྱི་རྒྱུ་ཤ་སྟག་ཏུ་སོང་བ་ལ་དཔགས་ན་
བསྐལ་བ་གྲངས་མེད་ནི་དུས་ཐུང་ཞིང་། དེའི་རིང་ལ་ཡང་བྱང་ཆུབ་ཀྱི་
སེམས་རིན་པོ་ཆེ་ནི་ཉོན་མོངས་དང་མི་འགྲོགས་པས་སེམས་རིན་པོ་ཆེ་དེ་་་་
རྒྱུད་ལ་ཡོད་ཚེ་སེམས་བདེ་བའི་རང་བཞིན་དུ་ཡོང་བ་རྟེན་འབྲེལ་གྱི་ཆོས་་་
ཉིད་ཡིན། འདི་ལྟར་ཡིན་པའི་ཚུལ་ཡང་བྱང་ཆུབ་སེམས་ལ་མྱོང་བ་ཐོན་
མེད་པ་ཞིག་ཡིན་ན་རང་གི་མྱོང་ཐོག་ནས་དེ་ལྟར་ཡིན་པ་ཐག་གིས་མི་ཆོད་
མོད། བྱང་ཆུབ་ཀྱི་སེམས་རྒྱུད་ལ་སྐྱེས་མེད་པའི་གང་ཟག་ལ། རྒྱལ་བའི་
གསུང་རབ་ལས་དེ་ལྟར་གསུངས་ཡོད་པས་དེར་ཡིད་ཆེས་བརྟན་པོ་བྱེད་པ་
ཐབས་ཡིན་ནོ། །བྱང་ཆུབ་ཀྱི་སེམས་རྒྱུད་ལ་སྐྱེས་ན་རྣམ་པ་ཀུན་ཏུ་སེམས་
བདེ་བའི་ངང་དུ་གནས་པས་སྐྱོ་དོན་མེད་ཅིང་། རང་མ་རྒན་སེམས་ཅན་
ཐམས་ཅད་ཀྱི་དོན་རླབས་པོ་ཆེ་སྒྲུབ་པ་ཡིན་ཏེ། རང་དང་སེམས་ཅན་
ཐམས་ཅད་སངས་རྒྱས་ཀྱི་ས་ལ་འགོད་པའི་དོན་སྒྲུབ་པས་ན་དེ་ལས་ལྷག་་་
པའི་དོན་རླབས་པོ་ཆེ་ནི་ཡོད་པ་མ་ཡིན་པས་ཤིན་ཏུ་སྤྱོད་པར་རིགས་སོ། །
གཞན་ཡང་ཤེར་ཕྱིན་གྱི་མདོ་ལས་གསུངས་པ་ལྟར། བསྐལ་བ་བརྗོད་དུ་
མེད་པ་ཡང་བརྗོད་དུ་མེད་པའི་བར་དུ་བརྩོན་འགྲུས་རྩོམ་དགོས་ན་ཡང་་་་
རིང་བའི་འདུ་ཤེས་མི་བྱ་བར་སྤྲོ་བ་ཆེན་པོས་ཉིན་གཅིག་ཙམ་གྱི་འདུ་ཤེས་
668



བསྐྱེད་དེ་སྤྲོ་བ་ཤུགས་དྲག་པོས་བརྩོན་འགྲུས་རྩོམ་པའི་ཚུལ་ལ་སོགས་པ་་་་
རྣམས་ཀྱང་ཤེས་པར་བྱས་ནས་སྙིང་སྟོབས་ཆེས་ཆེར་བསྐྱེད་དེ་བདག་་་་་་
གཞན་མཉམ་བརྗེའི་སེམས་རིན་པོ་ཆེ་འདི་ལས་ནམ་ཡང་མི་ལྡོག་པའི་བློའི་
གདེང་ཐོབ་པ་སྟེ་རྐྱེན་གང་དང་འཕྲད་ཀྱང་བྱང་ཆུབ་ཀྱི་སེམས་འདི་ལས་་་་་
ནམ་ཡང་མི་འགྱུར་བའི་རང་བཞིན་བརྟན་པོ་འཐོབ་པར་བྱའོ། །དེ་ལྟར་
བྱང་ཆུབ་ཀྱི་སེམས་རིན་པོ་ཆེ་ལ་བློ་ཁ་ཡང་དང་ཡང་དུ་བསྒྱུར་ནས་ཡིད་་་་་་
འགྱུར་གྱི་མྱོང་བ་ཐོན་ཞིང་རྐྱེན་གང་གིས་ཀྱང་བསྒྱུར་མི་ནུས་པའི་ཕྱིར་མི་་་
ལྡོག་པ་སྟེ་ཚོགས་ལམ་ཕྱིར་མི་ལྡོག་པ་ནི་ཚོགས་ལམ་ཆེན་པོ་ནས་འཇོག
མཐོང་ལམ་ཕྱིར་མི་ལྡོག་པ་དང༌། སྒོམ་ལམ་ཕྱིར་མི་ལྡོག་པ་ནི་ས་བརྒྱུད་
པ་ནས་འཇོག་པའི་དམ་བཅའ་བརྟན་པོ་བྱ་ནུས་པ་ན་སྨོན་སེམས་ཆོ་གས་་་་་
བཟུང་ནས་དེའི་བསླབ་བྱ་རྣམས་ལ་ཚུལ་བཞིན་དུ་སློབ་ཅིང་ཁྱད་པར་་་་་
འདིར་སེམས་བསྐྱེད་མི་ཉམས་པའི་རྒྱུ་བཞི་དང༌། སྐྱེ་བ་གཞན་དུ་སེམས་
བསྐྱེད་དང་མི་འབྲལ་བའི་རྒྱུ་བཞི་ལ་བསླབས་ཏེ་སྨོན་སེམས་མི་ཉམས་ཤིང་
གོང་ནས་གོང་དུ་སྤེལ་བར་བྱ། དེ་ལ་དང་བོར་སློབ་དཔོན་གྱི་མདུན་ནས་
རྒྱལ་སྲས་ཀྱི་སྤྱོད་པ་རླབས་པོ་ཆེ་རྣམས་ཉན་ལ་དེའི་ངོ་བོ་དང་རབ་དབྱེ་་་་
སྲུང་མཚམས། འགལ་རྐྱེན། མཐུན་རྐྱེན་རྣམས་སོ་སོར་མ་ནོར་བར་ངོས་
ཟིན་པར་བྱས་པ་དང་དེ་ཙམ་གྱིས་མི་ཆོག་གི །སློབ་འདོད་ཀྱི་བློ་སྦྱངས་
ནས་སློབ་པའི་ཁུར་འཁྱེར་བར་ནུས་པ་ཁག་ཐག་ཐུབ་ན་འཇུག་སྡོམ་བཟུང་
སྟེ་དེའི་བསླབ་བྱ་རྣམས་ལ་ཚུལ་བཞིན་དུ་སློབ། དེ་ཡང་སྡོམ་པ་བླངས་མ་
669



ཐག་ནས་བསླབ་པའི་སྲུང་མཚམས་རྣམས་ཤེས་པར་བྱ་དགོས་ཤིང་། ནམ་
མཁའི་མཐས་གཏུགས་པའི་སེམས་ཅན་ཐམས་ཅད་ཀྱི་སྡུག་བསྔལ་ཐམས་་་་
ཅད་བདག་གིས་ཞི་བར་བྱ། སེམས་ཅན་ཐམས་ཅད་གནས་སྐབས་དང་
མཐར་ཐུག་གི་བདེ་བ་ལ་བདག་གཅིག་པུས་འགོད་པར་བྱ་ཞེས་རྒྱལ་བ་སྲས་
བཅས་ཀྱི་སྤྱན་སྔར་དམ་བཅས་པ་ཡིན་པས། རང་གིས་ཇི་ལྟར་དམ་བཅས་
པ་དེ་ཡང་ཡང་དྲན་པར་བྱོས་ལ་མ་རྒན་སེམས་ཅན་འདི་རྣམས་ཐབས་གང་
ཞིག་གིས་སྡུག་བསྔལ་ལས་བསྒྲལ་བར་བྱ། ཇི་ལྟར་བྱས་ན་མ་རྒན་སེམས་
ཅན་འདི་རྣམས་གནས་སྐབས་དང་མཐར་ཐུག་གི་བདེ་བ་ལ་འགོད་པར་་་་་
ནུས་སྙམ་དུ་ཡང་དང་ཡང་དུ་བསམས་ལ། དེའི་ཐབས་འཚོལ་བ་དང་དེའི་
འགལ་རྐྱེན་སེལ་བའི་ཕྱིར་བརྩོན་པ་སྐད་ཅིག་ཀྱང་མི་ལྷོད་པ་དགོས་ཤིང་།
རང་གཞན་སེམས་ཅན་ཐམས་ཅད་ཀྱི་འཁོར་བའི་སྡུག་བསྔལ་སེལ་བའི་་་་་་
ཕྱིར་གནས་སྐབས་ཀྱི་སྡུག་བསྔལ་ཕྲ་མོ་རྣམས་བཟོད་པར་བྱ་བ་དང་། རང་
གཞན་སེམས་ཅན་ཐམས་ཅད་ཀྱི་མཐར་ཐུག་གི་དོན་བླ་ན་མེད་པའི་བྱང་་་་
ཆུབ་སྒྲུབ་ཕྱིར་ཚེ་འདིའི་རྙེད་བཀུར་སྙན་གྲགས་སོགས་གནས་སྐབས་ཀྱི་་་་་
བདེ་བ་ཕྲ་མོ་ལ་མི་ལྟ་བར་ཡལ་བར་འདོར་དགོས་པ་དང་། སྒོ་གསུམ་གྱི་བྱ་
བ་ཅི་བྱེད་སེམས་ཅན་ཁོ་ནའི་དོན་དུ་བྱ་དགོས་པ་དང་། དེ་ལྟར་མིན་པར་
གཞན་དོན་དུ་དམིགས་པ་ཤོར་ཏེ་རང་དོན་ཡིད་བྱེད་ཀྱི་དབང་དུ་སོང་ན་
བྱང་ཆུབ་སེམས་དཔའི་བསླབ་པ་ལས་འདས་པར་འགྱུར་བའི་ཚུལ་རྣམས་་་
ཡང་དང་ཡང་དུ་བསམ་ཞིང་དྲན་ཤེས་སྒྲིམ་པར་བྱེད་པ་ནི་བྱང་ཆུབ་སེམས་
670



དཔའི་བསླབ་པའི་སྤྱི་ཁོག་ཡིན་པར་བསླབ་བཏུས་ལས་གསུངས། སྤྱིར་
ང་ཚོས་ད་ལྟ་སྨོན་སེམས་ཆོ་གས་བཟུང་བ་དང་འཇུག་སྡོམ་ལེན་པ་ལ་ཕན་
ཡོན་ཆེན་པོ་ཡོད་ཀྱང་ཆོ་ག་དང་སྡོམ་པ་དངོས་གནས་པ་ཞིག་ལེན་ན་ཚད་
འདི་ལྟ་བུ་ཞིག་དགོས་སོ། །ཁྱད་པར་དུ་གསང་སྔགས་ཀྱི་དབང་ཐོབ་པ་
ལ་མཚོན་ན་ཐུན་མོང་ལམ་སྦྱངས་སྔོན་དུ་གྱུར་པ་ན། །ཞེས་གསུངས་པ་
ལྟར། ཐུན་མོང་ལམ་སྦྱངས་སྔོན་དུ་སོང་བ་ཞིག་གིས་ལག་ཏུ་ལེན་དགོས་ལ།
འདིར་ཐུན་མོང་ལམ་སྦྱངས་ཞེས་པའི་ཐུན་མོང་བའི་ལམ་ལ་དཔེ་ཁྲིད་སོང་
བ་ཙམ་དང་དཔེ་ཆའི་ངོ་གདོང་ཙམ་ཁ་ན ས་བ ཤད་ཤེས་པ་ཙམ་གྱིས་མི་་་་་
ཆོག་པར་ཐུན་མོང་བའི་ལམ་ལ་སྦྱངས་པ་སོང་ནས་མྱོང་བ་ཐོན་པ་ཞིག་སྟེ།
ངེས་འབྱུང་གི་བསམ་པ། བྱང་ཆུབ་ཀྱི་སེམས། ཡང་དག་པའི་ལྟ་བ་རྣམས་
རྒྱུད་ལ་སྐྱེས་པ་ཞིག་ཡིན་དགོས་སོ། །སྔགས་ཀྱི་སྣོད་རུང་དང་བོ་ནི་ཐུན་
མོང་ལམ་སྦྱངས་སྣོད་དུ་གྱུར་པ་དང་། སྣོད་རུང་གཉིས་པ་སྔགས་ཀྱི་དམ་
སྡོམ་ཚུལ་བཞིན་སྲུང་བ་ཞིག་ད གོས་པས་ཤིན་ཏུ་དཀའ་བའི་གནས་ཤིག་་་་་་
ཡིན་ནའང་སྙིགས་མའི་དུས་འདིར་ང་ཚོས་དེའི་གཟུགས་བརྙན་ཙམ་བྱེད་་་་
ནའང་ཕན་ཡོན་ཆེན་པོ་ཡོད་པ་ཡིན་ནོ། །བ་ན་སེམས་ལེན་པའི་ཆོ་ག་ལ་
རྒྱུས་བསྡུས་མང་དུ་ཡོད་ཀྱང་བསྡུས་པ་བྱས་ན་སངས་རྒྱས་ཆོས་ཚོགས་མའི་
བདག་གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག །ཅེས་པའི་སྒོ་ནས་བླངས་ན་ཆོག་གོ །བྱང་སེམས་ཀྱི་
བསླབ་བྱའི་སྐོར་ལ། རྗེ་བླ་མའི་གསུང་གི་ཚུལ་ཁྲིམས་ལེའུའི་རྣམ་བཤད་
671



དང་དེ་མ་ཡིན་པའི་སྡོམ་གསུམ་རྣམ་བཞག་གཞན་མང་བོ་བཞུགས་པ་་་་་་
རྣམས་ལ་གཟིགས་དགོས་སོ། །སྨོན་འཇུག་ཅིག་ཅར་དུ་ལེན་པའི་ཆོ་ག་ལ་
སྤྱོད་འཇུག་ཆེན་མོ་ལས། སངས་རྒྱས་བྱང་ཆུབ་སེམས་དཔའ་ཀུན། །བདག་
ལ་དགོངས་པར་མཛད་དུ་གསོལ། །ཇི་ལྟར་སྔོན་གྱི་བདེ་གཤེགས་ཀྱིས། །
བྱང་ཆུབ་ཐུགས་ནི་བསྐྱེད་པ་དང༌། །བྱང་ཆུབ་སེམས་དཔའི་བསླབ་པ་ལ། །
རིམ་པ་བཞིན་དུ་བསླབས་པ་ལྟར། །བདག་ཀྱང་འགྲོ་ལ་ཕན་དོན་དུ། །
བྱང་ཆུབ་སེམས་ནི་བསྐྱེད་བགྱིས་ཤིང་། །དེ་བཞིན་དུ་ནི་བསླབ་པ་ལའང་། །
རིམ་པ་བཞིན་དུ་བསླབ་པར་བགྱི། །ཅེས་གསུངས་པ་འདིའི་སྒོ་ནས་བླང་
ཆོག བྱང་སྡོམ་ནི་རབ་ཏུ་ན་སློབ་དཔོན་གྱི་དྲུང་དུ་ལེན་དགོས་ལ། གལ་ཏེ་
སྡོམ་པ་ལེན་པའི་སློབ་དཔོན་མ་རྙེད་ན་རྟེན་གྱི་དྲུང་དུ་བླང་ནའང་ཆོག་
གོ །འཇུག་སྡོམ་གྱི་བསླབ་བྱ་མཐའ་ཡས་ཀྱང་། མདོར་བསྡུ་ན་བྱང་སེམས་
ཀྱི་སྡོམ་པ་དང་འགལ་བའི་ཉེས་པ་སྡོམ་གྱིས་བསྡུས་པ་རྩ་ལྟུང་བཅོ་བརྒྱད་
དང་ཉེས་བྱས་བཞི་བཅུ་ཞེ་དྲུག་གསུངས་པ་རྣམས་སྲོག་དང་བསྡོས་ཏེ་སྲུང་
བ་སྟེ་ཐ་ན་རང་གི་སྲོག་གཏོང་དགོས་ཀྱང་སྡོམ་པ་གཏོང་བར་མི་བྱ་བ་་་་་་
གཞིར་བཞག་ནས་བྱང་ཆུབ་ ག ཙ ས་དཔའི་སྤྱོད་པ་ཐམས་ཅད་མདོར་བསྡུས་
ན་རང་རྒྱུད་སྨིན་བྱེད་ཕ་རོལ་ཏུ་ཕྱིན་པ་དྲུག་་་ང་གཞན་རྒྱུད་སྨིན་བྱེད་་་་་
བསྡུ་དངོས་བཞི་ལ་ཚུལ་བཞིན་བསླབ་བོ། །དེ་ལ་རང་རྒྱུད་སྨིན་བྱེད་ཕ་རོལ་
ཏུ་ཕྱིན་པ་དྲུག་ལ་སློབ་ཚུལ་ནི་རྒྱལ་སྲས་ཀྱི་སྤྱོད་པ་ཇི་སྙེད་ཅིག་གསུངས་པ་
ཐམས་ཅད་བསྡུ་ན་ཕར་ཕྱིན་དྲུག་ཏུ་འདུ་བའི་ཚུལ་དང་དེ་ལས་མང་མི་་་་་
672



དགོས་ཤིང་། དེ་ལས་ཉུང་ན་སྤྱོད་པ་རྣམས་མི་ཚང་བ་དང་ཕར་ཕྱིན་དྲུག་
གི་གོ་རིམ་དེ་ལྟར་མཛད་པའི་དགོས་པ་རྣམས་ཤེས་དགོས་པས། རྗེ་བཙུན་
བྱམས་པས་མདོ་སྡེ་རྒྱན་དུ། རྒྱལ་བས་བྱང་སེམས་ཀྱི་སྤྱོད་པ་རྣམས་ཕར་
ཕྱིན་དྲུག་ཏུ་བསྡུས་པ་ནི། རང་གི་དོན་སྒྲུབ་པ་ལའང་དེ་དྲུག་གིས་ཆོག་
པ་དང་གཞན་གྱི་དོན་སྒྲུབ་པ་ལའང་དེ་དྲུག་གིས་ཆོག་པ་དང་རང་གཞན་་་་
གཉིས་ཀའི་དོན་ཡོངས་སུ་རྫོགས་པའང་ཕར་ཕྱིན་དྲུག་གིས་སྒྲུབ་ནུས་པ་་་་་
དང་། སྐྱེས་བུའི་འདོད་དོན་ཐམས་ཅད་བསྡུ་ན་མངོན་མཐོ་ངེས་ལེགས་
གཉིས་སུ་འདུ་ལ། མངོན་མཐོ་ངེས་ལེགས་གང་སྒྲུབ་ཀྱང་དེ་དྲུག་གིས་སྒྲུབ་
ནུས་པ་དང༌། རྒྱལ་བའི་གསུང་རབ་ཐམས་ཅད་དོན་བསྡུ་ན་སྡེ་སྣོད་གསུམ་
དུ་འདུ་ཞིང་བརྗོད་བྱ་ཐམས་ཅད་བསླབ་པ་གསུམ་དུ་འདུ་བས། བསླབ་
པ་གསུམ་གྱི་དབང་དུ་བྱས་ནའང་ཕར་ཕྱིན་དྲུག་གིས་ཆོག་པའི་ཚུལ་རྣམས་
ཞིབ་པར་གསུངས་པ་ལྟར་ཤེས་པར་བྱ་ལ། མ་སེམས་ཅན་ཐམས་ཅད་ཀྱི་
དོན་དུ་མྱུར་བ་མྱུར་བར་ཡང་དག་པར་རྫོགས་པའི་སངས་རྒྱས་ཀྱི་གོ་འཕང་
རིན་པོ་ཆེ་ཅི་ནས་ཀྱང་ཐོབ་པར་བྱ། དེའི་ཕྱིར་དུ་ཆོས་ཀྱི་སྦྱིན་པ། མི་
འཇིགས་པའི་སྦྱིན་པ། ཟང་ཟིང་གི་སྦྱིན་པ་སྟེ་སྦྱིན་པ་རྣམ་པ་གསུམ། སྡོམ་
པའི་ཚུལ་ཁྲིམས། དགེ་བ་ཆོས་སྡུད་ཀྱི་ཚུལ་ཁྲིམས། སེམས་ཅན་དོན་བྱེད་ཀྱི་
ཚུལ་ཁྲིམས་ཏེ་ཚུལ་ཁྲིམས་རྣམ་པ་གསུམ། གནོད་བྱེད་ལ་ཅི་མི་སྙམ་པའི་
བཟོད་པ། སྡུག་བསྔལ་དང་ལེན་གྱི་བཟོད་པ། ཆོས་ལ་ངེས་སེམས་ཀྱི་བཟོད་
པ་སྟེ་བཟོད་པ་རྣམ་པ་གསུམ། གོ་ཆའི་བརྩོན་འགྲུས། དགེ་བ་ཆོས་སྡུད་ཀྱི་
673



བརྩོན་འགྲུས། སེམས་ཅན་དོན་བྱེད་ཀྱི་བརྩོན་འགྲུས་ཏེ་བརྩོན་འགྲུས་རྣམ་
པ་གསུམ། ཞི་གནས་དང༌། ལྷག་མཐོང་། དེ་གཉིས་ཟུང་དུ་འབྲེལ་བའི་
བསམ་གཏན་གསུམ་མམ། ཚེ་འདིར་ལུས་སེམས་བདེ་བར་གནས་པའི་
བསམ་གཏན། ཡོན་ཏན་གྱི་རྟེན་བྱེད་པའི་བསམ་གཏན། སེམས་ཅན་གྱི་
དོན་བྱེད་པའི་བསམ་གཏན་ཏེ། བསམ་གཏན་རྣམ་པ་གསུམ། གནས་
ལུགས་རིག་པ་དོན་དམ་རྟོགས་པའི་ཤེས་རབ། གནས་ལྔ་རིག་པ་ཀུན་རྫོབ་
རྟོགས་པའི་ཤེས་རབ། སེམས་ཅན་གྱི་དོན་བྱ་ཚུལ་རྟོགས་པའི་ཤེས་རབ་སྟེ་
ཤེས་རབ་རྣམ་པ་གསུམ་སྟེ། རྒྱལ་སྲས་ཀྱི་སྤྱོད་པ་རླབས་པོ་ཆེ་འདི་དག་ལ་
ཚུལ་བཞིན་དུ་བསླབ་པར་བྱའོ། །དེས་ན་རྒྱལ་སྲས་ཀྱི་སྤྱོད་པ་རླབས་པོ་ཆེ་
ལ་སློབ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་
ཤུགས་དྲག་ཏུ་གདབ་བོ། །
དེ་ལྟར་ཕར་ཕྱིན་དྲུག་གང་རུང་ཡིན་ན་ཐེག་པ་ཆེན་པོའི་ལམ་ཡིན་་་་་་་
པས་ཁྱབ་ཅིང་དེའི་ས་མཚམས་ནི་ཐེག་ཆེན་ཚོགས་ལམ་ནས་འཇོག་དགོས་
སོ། །ལམ་མ་ཞུགས་པའི་གང་ཟག་དང་ཐེག་དམན་འཕགས་པའི་རྒྱུད་ན་
སྦྱིན་པ་སོགས་ཡོད་ཀྱང་སྦྱིན་པའི་ཕར་ཕྱིན་ཏེ་ཕ་རོལ་ཏུ་ཕྱིན་པ་དྲུག་ཡོད་
མི་སྲིད་དེ། ཕར་ཕྱིན་དྲུག་གང་རུང་ཡིན་ན་ཐེག་པ་ཆེན་པོའི་ལམ་ཡིན་པས་
ཁྱབ་པའི་ ཕྱིར་རོ། །འདིའི་ཚུལ་རྣམས་ལམ་རིམ་ཆེན་མོའི་སྤྱོད་པ་སྤྱི་བསླབ་
ན་གསལ་བར་གསུངས་ཡོད་པས་དེ་ལས་ཤེས་པར་བྱའོ། །ཕར་ཕྱིན་དྲུག་ལ་
སློབ་པའི་ཚེ་ཕར་ཕྱིན་དྲུག་གི་རྟེན་གཞི་དམ་པ་ནི་བྱང་ཆུབ་ཀྱི་སེམས་ཀྱིས་
674



ཟིན་པ་དང་། དངོས་པོ་དམ་པ་མ་ལུས་པར་སྤྱོད་པ་སྟེ་སེམས་ཅན་འདིའི་
དོན་སྒྲུབ་ལ་འདིའི་དོན་མི་བསམ་པ་མ་ཡིན་པར་དགྲ་གཉེན་བར་མའི་་་་་་
སེམས་ཅན་གཅིག་ཀྱང་མ་ལུས་པ་ཐམས་ཅད་ཀྱི་དོན་སྒྲུབ་པ་སྟེ་ཐམས་ཅད་
ལ་གཏོང་སེམས་སྒོམ་པ། ཆེད་དུ་བྱ་བ་དམ་པ་སེམས་ཅན་ཐམས་ཅད་ལ་ཉེ་
རིང་མེད་པར་གནས་སྐབས་དང་མཐར་ཐུག་གི་དོན་བསྒྲུབ་པའི་ཕྱིར་དུ་་་་་
སྤྱོད་པ། ཐབས་ལ་མཁས་པ་དམ་པ་སྟོང་ཉིད་རྟོགས་པའི་ལྟ་བའི་རྩིས་ཟིན་
པ་སྟེ། འཁོར་གསུམ་རང་བཞིན་མེད་པར་རྟོགས་པའི་ཤེས་རབ་ཀྱིས་ཟིན་
པ། བསྔོ་བ་དམ་པ་དགེ་བ་རྣམས་མ་རྒན་སེམས་ཅན་ཐམས་ཅད་ཀྱི་དོན་དུ་
རྫོགས་བྱང་དུ་བསྔོ་བ། རྣམ་པར་དག་པ་དམ་པ་སྒྲིབ་གཉིས་ཟད་པར་
སྤུངས་པའི་ཕྱིར་དུ་ཕར་ཕྱིན་དྲུག་གི་ཉམས་ལེན་བསྟེན་པ་སྟེ། དམ་པ་དྲུག་
ལྡན་དུ་བྱ་བ་དང་། སྦྱིན་པ་བྱེད་པས་མཚོན་དགེ་བ་གང་བྱེད་ཀྱང་ཕར་
ཕྱིན་དྲུག་ལྡན་དུ་བྱ་དགོས་པ་འདི་ལ་ཐུན་མོང་དང་ཐུན་མོང་མ་ཡིན་པ་་་་་
གཉིས་ལས། ཐུན་མོང་བ་ནི་ཆོས་ཀྱི་སྦྱིན་པ་ལྟ་བུ་ལ་མཚོན་ན་གཞན་ལ་
ཕན་སེམས་ཀྱིས་ཆོས་སྟོན་པའི་ཚེ་སྟེ། སྤྱིར་ཆོས་ཀྱི་སྦྱིན་པར་འགྲོ་མིན་གྱི་
ཁྱད་པར་ནི་གཞན་ལ་ཕན་སེམས་ཀྱིས་ཀུན་ནས་བསླངས་ཏེ་ཆོས་སྟོན་པ་
ཡིན་མིན་གྱི་སྒོ་ནས་འཇོག་སྟེ། གཞན་ལ་ཕན་སེམས་ཀྱིས་ཀུན་ནས་
བསླངས་ཏེ་ཆོས་སྟོན་ན་ཆོས་ཀྱི་སྦྱིན་པར་འགྱུར་ལ། རང་ལ་བསྙེན་བཀུར་
དང་ལོངས་སྤྱོད་སོགས་ལ་དམིགས་ནས་ཆོས་བཤད་ན་ནི་ཆོས་ཀྱི་སྦྱིན་པར་
འགྲོ་བ་མིན་ནོ། །དེས་ན་ཆོས་སྟོན་པའི་ཚེ་བྱང་ཆུབ་སེམས་དཔའི་བསླབ་པ་
675



དང་འགལ་བའི་ཉེས་སྤྱོད་དེ་དཔེར་ན། བདག་བསྟོད་གཞན་དམོད་ལྟ་
བུ་བྱས་ན་བསླབ་པ་དང་འགལ་བའི་ཉེས་སྤྱོད་ཀྱིས་གོས་པ་ཡིན་པས་དེ་ལྟ་
བུའི་ཉེས་སྤྱོད་རྣམས་སྡོམ་པའི་ཚུལ་ཁྲིམས་དང་ཆོས་ཀྱི་སྦྱིན་པ་བྱེད་པའི་ཚེ།
རང་ལ་གནོད་བྱེད་དང་སྡུག་བསྔལ་བྱུང་བ་ལ་ཡེ་ནས་མི་ཁྲོ་བའི་བཟོད་པ་
བསྟེན་པའམ་འགོག་པ་དང་། དགེ་བ་དེ་ཉིད་གོང་འཕེལ་དུ་བྱེད་པ་ལ་
འབད་རྩོལ་བསྟེན་པའི་བརྩོན་འགྲུས་ཏེ། བརྩོན་འགྲུས་ཀྱི་མཚན་ཉིད་ནི།
བརྩོན་གང་དགེ་ལ་སྤྲོ་བའོ། །ཞེས་པ་ལྟར། དམིགས་པ་དགེ་བ་ལ་དམིགས་
ནས་རྣམ་པ་སྤྲོ་བས་འཇུག་པ་ལ་བརྩོན་འགྲུས་ཞེས་པས་སྡུག་རུས་དང་ཁྱད་
པར་ཡོད་པ་ཡིན་ནོ། །ཆོས་ཀྱི་སྦྱིན་པ་ལྟ་བུའི་སྐབས་སུ་མ་ཡེངས་པར་
སེམས་རྩེ་གཅིག་ཏུ་བྱེད་པ་བསམ་གཏན་ཏེ། འདིའི་སྐབས་ཀྱི་སེམས་རྩེ་
གཅིག་པ་ནི་མ་ཡེངས་པར་སྒྲིམ་པའི་དོན་ཙམ་ཡིན་པས་ཞི་གནས་སྐབས་ཀྱི་
སེམས་རྩེ་གཅིག་པ་དང་དོན་གཅིག་ཏུ་གོ་མི་རུང་ངོ༌། །སྟོང་ཉིད་རྟོགས་
པའི་ལྟ་བའི་རྩིས་ཟིན་པའི་ཤེས་རབ་སྟེ་དྲུག་ལྡན་དུ་བྱའོ། །འདིར་ལྟ་བས་
རྩིས་ཟིན་ཚུལ་དེ་ཇི་ལྟར་ཞེ་ན། དཔེར་ན། སྦྱིན་པ་སྦྱིན་བྱ་ལེན་པོ་གཏོང་
བས་སྟོང་། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །ཞེས་པ་སྟེ། སྦྱིན་
པ་པོ་དང་སྦྱིན་བྱའི་རྫས། སྦྱིན་པ་ལེན་པ་པོ་རྣམས་རང་བཞིན་གྱིས་མེད་
ཀྱང་ཐ་སྙད་དུ་ཡོད་པར་བསམ་པ་ལ་ལྟ་བའི་རྩིས་ཟིན་པ་ཞེས་བརྗོད་དེ། །
འདིར་ལྟ་བ་ནི་མཐའ་བྲལ་དབུ་མ་ཆེན་པོ་དཔལ་ལྡན་ཐལ་འགྱུར་བའི་ལྟ་
བ་སྟེ། རྒྱལ་བའི་དགོངས་པ་མཐར་ཐུག་ཡིན་ནོ། །འོ་ན་རང་རྒྱུད་པའི་ལྟ་བ་
676



དང་སེམས་ཙམ་པ། མདོ་སྡེ་བ། བྱེ་བྲག་སྨྲ་བའི་ལྟ་བ་རྣམས་རྒྱལ་བའི་
དགོངས་པ་མ་ཡིན་ནམ་ཞེ་ན། འདི་རྣམས་ནི་རྒྱལ་བའི་གསུང་རབ་ཀྱི་
དགོངས་པ་ཡིན་ཡང་རྒྱལ་བའི་དགོངས་པ་མ་ཡིན་པས། རྒྱལ་བའི་གསུང་
རབ་ལ་དྲང་ངེས་འབྱེད་དགོས་པའང་གནད་འདི་ལ་ཐུག་པ་ཡིན་ནོ། །སྤྱིར་
རྩིས་ཟིན་པ་ཞེས་པའི་དོན་ནི་དཔེར་ན། མ་གཅིག་ལ་གཅེས་པའི་བུ་གཅིག་
ཡོད་པ་དེ་རྐྱེན་དབང་གིས་གློ་བུར་དུ་ཤི་བར་གྱུར་པ་ན་མ་དེ་ལ་མྱ་ངན་་་་་་
ཤུགས་དྲག་པོ་ཞིག་འབྱུང་བས། དེའི་སྐབས་སུ་མས་འགྲོ་འཆག་ཉལ་འདུག་
གི་སྤྱོད་ལམ་གང་བྱས་ཀྱང་དེའི་བློ་མྱ་ངན་གྱི་ཤུགས་ཀྱིས་ཟིན་ཡོད་པ་ལྟར།
བྱང་ཆུབ་ཀྱི་སེམས་དང་སྟོང་ཉིད་ཀྱི་ལྟ་བས་རྩིས་ཟིན་ཚུལ་ཡང་འདི་ལྟ་བུ་
ཞིག་ལ་གོ་དགོས་སོ། །
ཐུན་མོང་མིན་པ་ནི། ཐེག་ཆེན་ཐུན་མོང་མ་ཡིན་པའི་ལུགས་ལ་ཆོས་
ཀྱི་སྦྱིན་པ་བྱེད་ཚུལ་ནི། རང་ཡལ་བར་དོར་ནས་གཞན་ཁོ་ནའི་ཆེད་དུ་ཆོས་
སྦྱིན་བྱེད་པ་ལས་རང་དོན་ཡིད་བྱེད་སྡོམ་པ་སྟེ་རང་ཁོ་ནའི་ཆེད་དུ་ཚུལ་་་་་
ཁྲིམས་སྲུང་བ་འདི་ནི་བྱང་སེམས་ཀྱི་མི་མཐུན་ཕྱོགས་གཙོ་བོ་ཡིན་པས།
འདིའི་ཉེས་སྤྱོད་སྡོམ་པའི་ཚུལ་ཁྲིམས་དང་རྣམ་པ་ཐམས་ཅད་མཁྱེན་པའི་
ཡེ་ཤེས་དང་དེ་འཐོབ་བྱེད་ཀྱི་ཐབས་དང་བཅས་པ་ལ་བྱ་དཀའ་བའི་རྒྱལ་་་
སྲས་ཀྱི་སྤྱོད་པ་ཇི་ལྟར་བྱེད་དགོས་ནའང་བཟོད་སེམས་བསྐྱེད་པ་དང༌། དེ་
ཡང་གཞན་དོན་དུ་དམིགས་ནས་བྱེད་པ། སེམས་ཅན་ཐམས་ཅད་ཀྱི་
སྡུག་བསྔལ་རང་ལ་ལེན་ཅིང་སེམས་ཅན་རྣམས་ཐར་པའི་ཕྱིར་འབད་པའི་
677



བརྩོན་འགྲུས། རང་དོན་ཡིད་བྱེད་དང་མ་འདྲེས་པ་སྟེ་རང་གཅེས་འཛིན་
གྱིས་མ་བཅིངས་པར་གཞན་དོན་ལ་སེམས་རྩེ་གཅིག་པས་དགེ་བ་རྫོགས་་་་
བྱང་དུ་བསྔོ་བའི་བསམ་གཏན་དང་། འཁོར་གསུམ་མི་དམིགས་པ་སྟེ་
དཔེར་ན་སྦྱིན་པ་ལ་མཚོན་ན། སྦྱིན་པ་པོ་དང་། སྦྱིན་བྱའི་རྫས། སྦྱིན་པ་
ལེན་པ་པོ་གསུམ་ལ་འཁོར་གསུམ་ཞེས་པ་དང་མི་དམིགས་པ་ནི་རང་བཞིན་
གྱིས་མི་དམིགས་པའམ་རང་བཞིན་གྱིས་མེད་པའོ། །འདིར་ཡང་རང་བཞིན་
གྱིས་མེད་པའི་དོན་ལ་གོ་དགོས་པ་ལས་གཏན་ནས་མེད་པའི་དོན་ལ་གོ་མི་
རུང་སྟེ། དེ་ལྟར་ན་ག སོ་མི་རུང་བའི་ལྟ་བར་འགྱུར་བས་ཤིན་ཏུ་མི་རུང་
ངོ༌། །དེས་ན་འཁོར་གསུམ་མི་དམིགས་པའི་སྟོང་བ་ཉིད་ཀྱི་ལྟ་བ་དང་སྙིང་
རྗེའི་སྙིང་བོ་ཅན་གྱིས་ཟིན་པར་བྱེད་པ་སྟེ་དྲུག་ལྡན་དུ་བྱའོ། །འདིར་འཁོར་
གསུམ་མི་དམིགས་པའི་སྟོང་ཉིད་ཅེས་པས་སྟོང་ཉིད་རྟོགས་པའི་བློ་བསྟན་
ཏེ་སྦྱིན་པ་པོ་དང་སྦྱིན་བྱ། ལེན་པ་པོ་རྣམས་ཕན་ཚུན་ལྟོས་ནས་གྲུབ་པའམ་
རྟེན་ནས་འབྱུང་བ། རང་བཞིན་གྱིས་མ་གྲུབ་ཅིང་ཐ་སྙད་དུ་བྱ་བྱེད་འཐད་
པ་ཞིག་ལ་གོ་དགོས་པ་ལས། གཏན་ནས་མེད་པའི་དོན་ལ་གོ་ན་དོན་ལོག་
པ་ཡིན་ནོ། །སྙིང་རྗེའི་སྙིང་བོ་ཅན་ཞེས་པ་ནི་སྙིང་རྗེ་ཆེན་པོས་རྩིས་ཟིན་པ་
ལ་བྱའོ། །དེས་ན་ཐེག་དམན་དགྲ་བཅོམ་པའི་རྒྱུད་ན་འཁོར་གསུམ་མི་
དམིགས་པའི་སྟོང་ཉིད་རྟོགས་པའི་ལྟ་བ་ཡོད་ཀྱང་སྟོང་ཉིད་སྙིང་རྗེའི་སྙིང་
བོ་ཅན་ཏེ་ གཞན་དོན་ཁུར་འཁྱེར་གྱི་སྙིང་རྗེ་ཆེན་པོ་དེ་རྒྱུད་ལ་སྐྱེས་མེད་
དོ། །དེ་ལྟར་དམ་པ་དྲུག་ལྡན་དང་ཕར་ཕྱིན་དྲུག་ལྡན་དུ་བྱ་བའི་ཚུལ་དེ་
JPORA
678



དག་ལེགས་པར་ཤེས་ན། བསླབ་བཏུས་ལས་ལུས་ལོངས་སྤྱོད་དགེ་རྩ་
གསུམ་ལ་བཏང་བ་དང་སྲུང་བ་དང་དག་པ་དང་སྤེལ་བ་སྟེ་བཞི་བཞི་་་་་་
གསུངས་པའི་སྤྱོད་པ་བཅུ་གཉིས་པོའི་གནད་རྣམས་ཀྱང་ཚང་བར་འགྱུར་
དེས་ན་དེ་ཐམས་ཅད་ལས་གཙོ་བོ་ནི་བདག་བས་གཞན་གཅེས་པའི་་་
བྱང་ཆུབ་ཀྱི་སེམས་རིན་པོ་ཆེས་ཟིན་པར་བྱེད་པ་ཉིད་ཡིན་ཏེ། བྱང་ཆུབ་
ཀྱི་སེམས་རིན་པོ་ཆེ་ཡོད་ན་ནི་ཕར་ཕྱིན་བསྡུས་པ་ལས་གསུངས་པ་ལྟར།
སེམས་ཅན་ཐམས་ཅད་སྡུག་བསྔལ་ཐམས་ཅད་ལས་བསྒྲལ་ཏེ་རྫོགས་པའི་་་་
བྱང་ཆུབ་ལ་འགོད་པར་འདོད་པ་ནི་གཏོང་བ་ཐམས་ཅད་ཀྱི་མཆོག་དང་།
དེ་བཞིན་དུ་ཚུལ་ཁྲིམས་ལ་སོགས་པ་སྤྱོད་པ་ལྷག་མ་རྣམས་ཀྱང་མཆོག་ཡིན་
ལ། སྤྱོད་པ་ཐམས་ཅད་བྱང་ཆུབ་ཀྱི་སེམས་རིན་པོ་ཆེའི་ཁོངས་སུ་འདུ་བར་
འགྱུར་རོ། །འདིར་ཧ་ཅང་བསྡུས་ཙམ་ལས་གསུངས་མེད་པས་འདིའི་རྣམ་
བཞག་རྒྱས་པ་ནི་བྱང་ཆུབ་ལམ་རིམ་ཆེན་མོ་ན་དགག་གཞག་སྤོང་གསུམ་་་་
དང་བཅས་པ་རྒྱས་པར་གསུངས་པས་དེར་ཞིབ་ཏུ་གཟིགས་ནས་ཤེས་པར་
བྱ་དགོས་སོ། །དགེ་བཤེས་འབྲོམ་སྟོན་པའི་ཞལ་ནས། དགེ་བ་གང་བྱེད་
ཀྱང་སྦྱོར་བ་བྱང་ཆུབ་ཀྱི་སེམས་ཀྱིས་འཕངས། དངོས་གཞི་ཕ་རོལ་ཏུ་ཕྱིན་
པ་དྲུག་ལྡན་དུ་བྱ། མཇུག་རྫོགས་པའི་བྱང་ཆུབ་ཏུ་བསྔོ། དེ་ལྟར་བྱས་ནས་
ཕ་རོལ་ཏུ་ཕྱིན་པའི་ཚུལ་གྱིས་སྤྱོད་པ་དཔག་ཏུ་མེད་པ་གསུངས་ཀྱང་དེར་
མ་འདུས་པ་མེད། དེ་ཡང་ནང་གི་བསམ་པ་གལ་ཆེ། བསམ་པ་དེས་ཟིན་ན་
679



དངོས་གཞི་ཕ་རོལ་ཏུ་ཕྱིན་པ་དྲུག་ལྡན་དུ་འོང་བ་ཆོས་ཉིད་ཡིན། ཞེས་
གསུངས་པ་སྟེ། དགེ་བའི་ལས་གང་དང་གང་ཞིག་བྱེད་ནའང་སྦྱོར་བ་བྱང་
ཆུབ་ཀྱི་སེམས་ཀྱིས་འཕངས་ཏེ། དང་བོ་བྱང་ཆུབ་ཀྱི་སེམས་གསལ་བཏབ།
དེ་ནས་ཤུགས་དྲག་ཏུ་བསྐྱེད་ཅིང་དེས་ཀུན་ནས་བསླངས། དེས་ཀུན་ནས་
སློང་ཚུལ་ནི་སེམས་ཅན་ཐམས་ཅད་ཤེས་སྒྲིབ་དང་བཅས་པའི་སྡུག་བསྔལ་
ཐམས་ཅད་ལས་བསྒྲལ་ཏེ་རྫོགས་པའི་བྱང་ཆུབ་ལ་འགོད་པའི་ཆེད་དུ་་་་་་་་
བསམ་པ་ལ་བྱང་ཆུབ་སེམས་ཀྱིས་འཕངས་ཞེས་པའོ། །དགེ་བཤེས་དོལ་
བའི་ཞལ་ནས། བསམ་པ་བྱང་ཆུབ་ཀྱི་སེམས་ཀྱིས་འཕངས་ན་སྟེ་ཟིན་ན་ཕ་
རོལ་ཏུ་ཕྱིན་པ་དྲུག་རང་བཞིན་གྱིས་ཚང་ནས་འོང་གསུང་ངོ༌། །གཞན་རྒྱུད་
སྨིན་བྱེད་བསྡུ་བའི་དངོས་པོ་བཞི་ནི་ཕར་ཕྱིན་དྲུག་གི་ནང་དུ་འདུས། རྒྱལ་
སྲས་བྱང་ཆུབ་སེམས་དཔའ་རྣམས་ཀྱིས་ཉམས་སུ་ལེན་ཚུལ་ཇི་ལྟ་བུ་ཡིན་ཞེ་
ན། རང་མ་བ ཏུལ་བས་གཞན་འདུལ་བའི་གནས་མེད་པས་ཐོག་མར་རང་
གི་རྒྱུད་སྨིན་པར་བྱས། དེ་ནས་གདུལ་བྱ་གཞན་རྣམས་ལ་ཆོས་སྟོན་པ་ལ་
སོགས་པའི་སེམས་ཅན་གྱི་དོན་ལ་དངོས་སུ་འཇུག་འོང་བ་ཡིན། རང་རྒྱུད་
ལ་སྨིན་པར་གཞན་དོན་བྱ་ཁུལ་བྱས་ཀྱང་རང་གཞན་གཉིས་ཀ་ཉམས་བྱེད་
ཀྱི་རྒྱུ་ཡིན་པར་གསུངས་སོ། །དེས་ན་རང་རྒྱུད་སྨིན་པར་བྱས་ནས་སེམས་
ཅན་གྱི་དོན་ལ་འཇུག་པའི་ཚུལ་ནི། མ་སེམས་ཅན་ཐམས་ཅད་ཀྱི་དོན་
དུ་མྱུར་བ་མྱུར་བར་སྤངས་པ་ཡོངས་སུ་རྫོགས་པ་དང་རྟོགས་པ་ཡོངས་སུ་་་
རྫོགས་པའམ་མཐར་ཕྱིན་པའི་ཡང་དག་པར་རྫོགས་པའི་སངས་རྒྱས་ཀྱི་གོ་
680



འཕང་རིན་པོ་ཆེ་ཅི་ནས་ཀྱང་འཐོབ་པར་བྱ། དེའི་ཕྱིར་དུ་སྦྱིན་པ་དང་སྙན་
པར་སྨྲ་བ་དང་། དོན་སྤྱོད་པ་དང་། དོན་མཐུན་པ་སྟེ་གཞན་དོན་བྱེད་པའི་
ཐབས་བཟང་བོ་རྒྱལ་བ་ཉིད་ཀྱིས་གསུངས་པའི་བསྡུ་དངོས་བཞི་བོ་འདིའི་
སྒོ་ནས་མ་རྒན་སེམས་ཅན་རྣམས་སྨིན་གྲོལ་གྱི་ལམ་ལ་འགོད་པར་བྱའོ། །དེ་
ལྟར་བྱེད་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་
ཤུགས་དྲག་ཏུ་གདབ་བོ།།
དེ་ལྟར་རྒྱལ་སྲས་ཀྱི་སྤྱོད་པ་ཐམས་ཅད་ཀྱི་གནད་བསྡུས་པ་ཕྱིན་དྲུག་
དང་བསྡུ་བ་བཞི་ནི་ཐེག་པ་མཆོག་གི་ལམ་ལ་སྒྲུབ་པ་སྙིང་བོར་མཛད་་་་་་་
བཞེད་པ་དག་ལ་སེམས་བསྐྱེད་ནས་རྒྱལ་སྲས་ཀྱི་སྤྱོད་པ་ལ་མ་བསླབས་ན་་་་
འཚང་རྒྱ་བའི་ཐབས་མེད་པས། རྒྱལ་སྲས་ཀྱི་སྤྱོད་པ་རྒྱ་མཚོ་ལྟ་བུའི་གནད་
བསྡུས་པ་འདི་དག་ལ་བསླབ་དགོས་སོ་ཞེས་མིང་ཙམ་རེ་བྲིས་པ་ཡིན་གྱི། དེ་
དག་སོ་སོའི་སློབ་ཚུལ་ཞིབ་པར་ནི་གདམས་ངག་འདིའི་གཞུང་བསླབ་་་་་་་
བ ཏུས་དང་སྤྱོད་འཇུག་གཉིས་དང་འཇིག་རྟེན་གསུམ་གྱི་སྒྲོན་མེ་གཅིག་པུ་
བྱང་ཆུབ་ལམ་གྱི་རིམ་པ་ཆེན་མོ་ལས་ཤེས་པར་བྱའོ། །བདག་གཞན་མཉམ་
བརྗེའི་སྒོ་ནས་བྱང་ཆུབ་ཀྱི་སེམས་སྦྱོང་བའི་གདམས་ངག་འདི་ནི་རྒྱལ་བོའི་
བཀའ་མདོ་སྡེ་ཕལ་བོ་ཆེ་སོགས་ལས་གསུངས་པ་རྣམས་སེམས་དཔའ་ཆེན་
པོ་དགེ་བཤེས་མཆད་ཁ་བས་དོན་ཚན་བདུན་དུ་ཕྱེ་ནས་གསུངས་ཤིང་ཁྱབ་
གདལ་དུ་སྤེལ་བ་འདི་ལའང་ཕ་རོལ་ཏུ་ཕྱིན་པ་དྲུག་གི་གནད་ཚང་སྟེ། ལུས་
ལོངས་སྤྱོད་དགེ་རྩ་གསུམ་དངོས་སུ་གཏོང་ནུས་མི་ནུས་དང་བཏང་མ་་་་་
681



བཏང་ལ་རག་མ་ལས་པར་དེ་དག་གཏོང་བའི་བསམ་པ་སྤེལ་བའམ་གཏོང་
བའི་བསམ་པ་རྩལ་དུ་བཏོན་ནས་སྒོམ་པ་ཡིན་པས། དེ་ཡང་ཟང་ཟིང་གི་
སྦྱིན་པ་ནི་ལུས་ལོངས་སྤྱོད་ཐམས་ཅད་གཏོང་བ་དེ་ཡིན་ཞིང༌། གཞན་
ལ་དགེ་རྩ་གཏོང་བ་ནི་ཆོས་ཀྱི་སྦྱིན་པ་དང་མི་འཇིགས་པའི་སྦྱིན་པ་བྱེད་པ་
ཡིན་ནོ། །མ་རྒན་སེམས་ཅན་ཐམས་ཅད་ལ་གནོད་ཅིང་འཚེ་བའི་བསམ་
པའི་གཞིའམ་ཀུན་སློང་སྟེ་བདག་གཅེས་པར་འཛིན་པའི་བློ་དང་བཅས་པ་
ལས་ལོག་སྟེ་རྣམ་པ་ཀུན་ནས་ཕན་པའི་སེམས་སྦྱོང་བ་ནི་གནོད་སེམས་སྤོང་
བའི་ཚུལ་ཁྲིམས་ཀྱི་ཉམས་ལེན་ཡིན་ནོ། །མ་རྒན་སེམས་ཅན་རྣམས་ཀྱི་
སྡུག་བསྔལ་ཐམས་ཅད་རང་ལ་ལེན་ཅིང་རང་གཅིག་པུས་འཁོར་བའི་སྡུག་
བསྔལ་ཐམས་ཅད་མྱོང་བར་སྤྲོ་བ་ནི་སྡུག་བསྔལ་དང་ལེན་དང་སྤྱིར་སེམས་
ཅན་དང་སྒོས་སུ་མི་དང་མི་མ་ཡིན་པའི་གནོད་བྱེད་རྣམས་ལ་བྱམས་པའི་་་་
སེམས་བསྐྱེད་དེ་གནོད་ལན་དུ་ཕན་པ་སྒྲུབ་པའི་འདུན་པ་ཤུགས་དྲག་བྱེད་
པ་ནི་གནོད་བྱེད་ལ་ཇི་མི་སྙམ་པའི་བཟོད་པ་དང་། རྒྱལ་སྲས་ཀྱི་སྙིང་
སྟོབས་རླབས་པོ་ཆེ་དཔག་པར་དཀའ་བ་དག་ལ་ཞུམ་པའི་སེམས་མི་བསྐྱེད་
པར་ཕལ་བོ་ཆེ་སོགས་ཐེག་ཆེན་གྱི་བཀའ་ལས་ཇི་ལྟར་གསུངས་པ་ལྟར།
རྒྱལ་སྲས་རྣམས་ཀྱི་སྙིང་སྟོབས་དང་སྦྱིན་པ་རླབས་པོ་ཆེ་རྣམས་ལ་སློབ་པར་
སྤྲོ་བ་ནི་ཆོས་ལ་ངེས་སེམས་ཀྱི་བཟོད་པའི་ཉམས་ལེན་ཡིན་ནོ། །སེམས་ཅན་
རེ་རེའི་ཕྱིར་དུ་བསྐལ་བའི་བར་དུ་མནར་མེད་དུ་གནས་དགོས་ཀྱང་སྐྱོ་ངལ་
མེད་པའི་སྙིང་སྟོབས་བསྐྱེད་པ་ནི་བརྩོན་འགྲུས་ཀྱི་ཉམས་ལེན་དང་། རང་
682



ཡལ་བར་དོར་ནས་གཞན་གཅེས་པར་བཟུང་ནས་བདག་གཞན་མཉམ་་་་་་
བརྗེའི་སེམས་རིན་པོ་ཆེ་རྩེ་གཅིག་ཏུ་སྐྱོང་བ་ནི་ཐུན་མོང་མིན་པའི་བསམ་་་་
གཏན་གྱི་སྐྱོང་ཚུལ་ཡིན་ལ། ཤེས་རབ་ཀྱི་སྐྱོང་ཚུལ་ནི་ལོགས་སུ་བྱུང་ཞིང་།
གཞན་ཡང་རྐྱེན་ངན་ལམ་དུ་བསྒྱུར་བའི་སྒོ་ནས་བཟོད་པ་ལ་སློབ་ཚུལ་དང་
ཚེ་གཅིག་གི་ཉམས་ལེན་དྲིལ་ནས་བསྟན་པས་བརྩོན་འགྲུས་ལ་སློབ་ཚུལ་་་་་
དང་། སྤྱི་དོན་གསུམ་ལ་རྟག་ཏུ་བསླབ། །ཅེས་པ་དང་། གཉིས་པོ་སྲོག་དང་
བསྡོས་ཏེ་བསྲུང་། །ཞེས་པ་ལ་སོགས་པར་ཚུལ་ཁྲིམས་ལ་གཅེས་སྤྲས་སུ་བྱེད་
ཚུལ་དང་། བསམ་གཏན་དང་ཤེས་རབ་ལ་སློབ་ཚུལ་གོང་ནས་བཤད་པ་
ལྟར་ཡིན་པས་བློ་སྦྱོང་དོན་བདུན་མ་འདིའི་ནང་ལ་ཕྱིན་དྲུག་གི་སྙིང་བོའི་་་
གནད་རྣམས་འདུ་ཡོད་དོ། །འོན་ཀྱང་དེ་ཙམ་གྱིས་ཆོག་པར་བཟུང་ནས་
ཕྱིན་དྲུག་སོ་སོ་ལ་ཞིབ་ཏུ་སློབ་པ་དོར་ན་ནི་མི་རུང་བས། གོང་དུ་བཤད་པ་
ལྟར་བྱང་ཆུབ་ལམ་གྱི་རིམ་པ་ཆེན་མོ་ལ་ཞིབ་ཏུ་བལྟས་ནས་ཕྱིན་དྲུག་སོ་་་་
སོའི་ཉམས་ལེན་བྱེད་ཚུལ་རྣམས་ཤེས་པར་བྱ་ཞིང༌། ཤེས་ནས་ཀྱང་ལག་
ལེན་ལ་ཅི་ཐེབས་བྱའོ། །
གསུམ་པ་མཇུག་ཏུ་ཇི་ལྟར་བྱ་བའི་ཚུལ་ནི་སྔར་བཞིན་ཡིན་ནོ། །དེས་
ན་སེམས་བསྐྱེད་ནས་རྒྱལ་སྲས་ཀྱི་སྤྱོད་པ་ལ་སློབ་ཚུལ་ལ་གཉིས་ལས། དང་
བོ་ཐུན་གྱི་ངོ་བོ་ལ་ཇི་ལྟར་བྱ་ཚུལ་གྱི་རིམ་པ་རེ་ཞིག་བཤད་ཟིན་ཏོ། །
གཉིས་པ་ཐུན་མཚམས་སུ་ཇི་ལྟར་བྱ་བའི་ཚུལ་ནི། དྲན་ཤེས་དང་ལྡན་
པའི་སྒོ་ནས་དབང་བོའི་སྒོ་སྡོམ་པ་སོགས་སྔར་བཞིན་ཡིན་ལ། འདིར་
683



དབང་བོའི་སྒོ་སྡོམ་བྱེད་ནི་དྲན་པ་དང་ཤེས་བཞིན་གཉིས་དང་། བསྡམ་
བྱ་ནི་རང་གི་སྒོ་ལྔའི་དབང་ཤེས་ཡུལ་དྲུག་ཡིད་དུ་འོང་བ་དང་མི་འོང་བ་ལ་
འཕྲོ་བ་འགོག་པ། འཕྲོ་བ་དེ་མ་བཀག་ན་འགལ་རྐྱེན་འབྱུང་སྟེ། ཡིད་
དུ་འོང་བ་ལ་དམིགས་ནས་ཆགས་པ་དང་ཡིད་དུ་མི་འོང་བ་ལ་བརྟེན་ནས་
སྡང་བ་སྐྱེས་པས་ཆགས་སྡང་འགོག་དགོས་པ་ཡིན་ནོ། །ཁྱད་པར་བྱང་
སེམས་ཀྱི་སྤྱོད་པ་སྟོན་པའི་གཞུང་མཆོག་ཏུ་གྱུར་པ་བསླབ་བཏུས་དང་སྤྱོད་
འཇུག་གཉིས་དང་བྱང་ཆུབ་ལམ་རིམ་ཆེན་མོ་སོགས་ལ་བལྟ་ཞིང་། རྒྱལ་
སྲས་རྟག་དུ་ངུ་དང་གཞོན་ནུ་ནོར་བཟང་ཇོ་བོ་རྗེ་ཡབ་སྲས་རྒྱལ་བ་ཙོང་ཁ་
བ་ཆེན་པོ་ཡབ་སྲས་སོགས་སྔོན་བྱོན་དམ་པ་རྣམས་ཀྱིས་རྒྱལ་སྲས་ཀྱི་སྤྱོད་
པ་ལ་ཇི་ལྟར་བསླབས་པའི་རྣམ་ཐར་རྣམས་ལྟོས་ལ། དེ་དག་གི་རྗེས་སུ་སློབ་
པའི་འདུན་པ་དང་མོས་པ་ཤུགས་དྲག་ཏུ་བྱ་ཞིང་ཐ་ན་སྨོན་ལམ་ཚུན་ཆད་
ཀྱིས་ཀྱང་སྦྱང་བར་བྱའོ། །དེ་ལྟར་ཐུན་མཚམས་ཀྱི་ཉམས་ལེན་གང་ཡིན་
ཡང་སྐབས་སུ་བབ་པའི་ཉམས་ལེན་གང་ཡིན་པ་དེའི་ཚུལ་སྟོན་པ་དེ་དང་་་
འབྲེལ་བའི་གཞུང་ལ་ལྟ་རྟོག་ཞིབ་ཏུ་བྱེད་རྒྱུ་དེ་ཤིན་ཏུ་གལ་ཆེ་བ་ཡིན། ཐ་
ན་སྨོན་ལམ་ཚུན་ཆད་ཀྱིས་ཀྱང་སྦྱང་བར་བྱའོ་ཞེས་གསུངས་པ་ལྟར། གལ་
ཏེ་ལག་ལེན་དུ་མ་ཐེབས་ཀྱང་སྨོན་ལམ་བཏབ་པའང་གལ་ཆེ་བ་ཡིན་པས་་་་
སྨོན་ལམ་ཙམ་གྱིས་ཀྱང་སྦྱང་དགོས་སོ། །དེ་ལྟར་བྱང་ཆུབ་ཀྱི་སེམས་རིན་པོ་
ཆེ་སྦྱོང་བ་ལ་ཀུན་རྫོབ་བྱང་ཆུབ་ཀྱི་སེམས་སྦྱོང་བ་དང་དོན་དམ་བྱང་ཆུབ་
ཀྱི་སེམས་སྦྱོང་བ་གཉིས་ལས། འདིའི་ཡན་གྱིས་ཀུན་རྫོབ་བྱང་ཆུབ་ཀྱི་
684



སེམས་སྦྱོང་ཚུལ་གྱི་རིམ་པ་བཤད་ཟིན་ཏོ། །
གསུམ་པ་དངོས་གཞི་བྱང་ཆུབ་ཀྱི་སེམས་ལ་སྦྱོང་ཚུལ་ལས་ཁྱད་པར་་་་
དོན་དམ་སེམས་སྦྱོང་ཞེས་བྱ་བ་ཟབ་མོ་དབུ་མའི་ལྟ་བ་ལ་སློབ་ཚུལ་ལ་་་་་་་
གཉིས། ཐུན་གྱི་ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་
བའི་ཚུལ་ཏེ། དང་བོ་ཐུན་གྱི་ངོ་བོ་ལ་ཇི་ལྟར་བྱ་བའི་ཚུལ་ལ་སྦྱོར་དངོས་
མཇུག་གསུམ་ལས། དང་བོ་སྦྱོར་བའི་ཆོས་དྲུག་ཇི་ལྟར་བྱ་བའི་ཚུལ་ནི་སྔར་
བཞིན་ཡིན་ལ། ཁྱད་པར་བླ་མ་དང་ལྷག་པའི་ལྷ་དབྱེར་མེད་དུ་བྱས་ཏེ།
ཞེས་པས་བླ་མའི་རྣལ་འབྱོར་བསྟན་ཏེ། ངོ་བོ་རང་གི་རྩ་བའི་བླ་མ་ཡིན་པ་
ལ། རྣམ་པ་ལྷག་པའི་ལྷ་གང་ཡིན་པ་དེར་མོས་ན་བྱིན་རླབས་འཇུག་ཚབས་
ཆེ་བས་དེ་ལྟར་མོས་ནས་ཁ་ཙམ་ཚིག་ཙམ་མ་ཡིན་པར་གདུང་བ་ཤུགས་་་་
དྲག་པོས་གསོལ་བ་ལན་རེ་གཉིས་ཙམ་མ་ཡིན་པར་ཉིན་རེ་བཞིན་རྒྱུན་རིང་
དུ་འདེབས་པ་དང་། མཐུན་རྐྱེན་ཚོགས་བསགས་པ་དང་འགལ་རྐྱེན་སྡིག་
ལྟུང་སྦྱང་བ་ལ་འབད་པ་ཤིན་ཏུ་གལ་ཆེ་བར་གསུངས་པས། ཅུང་ཟད་རེས་
ཆོག་པ་མིན་པར་ནན་ཏན་དུ་བྱེད་པ་སྔོན་དུ་གཏོང་བ་ནི། སྤྱིར་ལམ་
གྱི་རིམ་པ་གང་ཡིན་ཡང་སྨིན་བྱེད་སྦྱོར་བའི་ཆོས་དྲུག་འདི་ཤིན་ཏུ་གལ་ཆེ།
ཁྱད་པར་དོན་དམ་བྱང་ཆུབ་ཀྱི་སེམས་ཟབ་མོ་དབུ་མའི་ལྟ་བ་ལ་སློབ་་་་་
ཁྱད་པར་དུ་གལ་ཆེ་བ་ཡིན་པས་འདིར་ནན་ཏན་དུ་གསུངས། དེ་ནས་རང་
གི་སྤྱི་བོར་བླ་མ་དང་ལྷག་པའི་ལྷ་དབྱེར་མེད་དུ་བསྒོམས་ནས་གསོལ་བ་་་་་
འདེབས་པ་རྒྱུད་དང་འདྲེས་པའི་མོས་པ་བྱ། སྤྱི་བོའི་བླ་མ་ལྷ་རང་གི་སྤྱི་
685



བོའི་ཚངས་བུག་ནས་བྱེ་མ་ལ་ཆུ་ཐིམ་པ་བཞིན་སིབ་ཀྱིས་ཐིམ། དེ་ནས་རྩ་
དབུ་མའི་ལམ་བརྒྱུད་དེ་སྙིང་གའི་མི་ཤིགས་པའི་རླུང་སེམས་ཕྲ་མོ་ལ་ཐིམ་་་་
པས། རང་གི་སེམས་རྒྱུད་དང་བླ་མ་གཉིས་ངོ་བོ་དབྱེར་མེད་དུ་མོས་ནས་
རང་རྒྱུད་བྱིན་གྱིས་བརླབས་པའི་མོས་པ་དང་ལྡན་པའི་ངང་ནས་ལུས་་་་་་་
གནད་ལེགས་པར་བཅའ་སྟེ། འདི་ནི་འཇོག་སྒོམ་བྱེད་ཚུལ་ཡིན་ལ། འཇོག་
སྒོམ་བྱེད་པ་ལ་དཔྱད་སྒོམ་སྔོན་དུ་འགྲོ་དགོས་ཏེ། དཔྱད་སྒོམ་བྱེད་ཚུལ་ནི།
སྔོན་ལ་དབུ་མའི་གཞུང་ཀླུ་སྒྲུབ་ཀྱིས་མཛད་པའི་རིགས་ཚོགས་དྲུག་དང་དེ་
ལས་ཀྱང་ལུས་ལྟ་བུར་གྱུར་པ་རྩ་བ་ཤེས་རབ་ཏེ། རྩ་བ་ཤེས་རབ་ལ་འགྲེལ་
བ་མང་དུ་ཡོད་ནའང་དེ་ལས་དཔལ་ལྡན་ཟླ་གྲགས་ཀྱིས་མཛད་པའི་རྩ་ཤེས་
ཚིག་འགྲེལ་ཚིག་གསལ་དང་དོན་འགྲེལ་དབུ་མ་འཇུག་པ་གཉིས་ནི་མཆོག་
ཏུ་གྱུར་པ་ཡིན་པས། དང་བོ་སློབ་དཔོན་མཁས་པའི་དྲུང་ནས་ཞིབ་ཏུ་
སྦྱངས་ཏེ་ཐོས་བསམ་བཟང་བོ་བྱས་ཏེ་དེའི་རྣམ་བཞག་ཞིབ་མོ་ཞིག་བློར་་་་
ངེས་པ་ན། དེ་ནས་འཇོག་སྒོམ་ལ་འཇུག་པར་བྱ་དགོས་སོ། །དང་བོ་ཐོས་
བསམ་བྱེད་པ་ནི་དཔྱད་སྒོམ་སྟེ་དེ་ལ་རྩོད་པ་མཆོག་ཡིན་པས་གྲྭ་ས་སོ་སོ་ན་
རྩོད་པ་བྱེད་པ་རྣམས་ཀྱང་དཔྱད་སྒོམ་ཡིན་ནོ། །དེས་ན་དབུ་མའི་ལྟ་བ་
རྟོགས་པ་ལ་དཔྱད་འཇོག་གཉིས་ལས་གཙོ་བོ་དཔྱད་སྒོམ་སྟེ། ད་ལྟའི་
བ ཤད་ལུགས་ལྟར་ན་བརྒྱ་ཆའི་བརྒྱད་ཅུ་ནི་དཔྱད་སྒོམ་གཙོ་ཆེ་བས་དཔྱད་
སྒོམ་ལ་ནུས་པ་ཅི་ཙམ་ཐོན་པ་དེ་ཙམ་གྱིས་འཇོག་སྒོམ་བྱེད་ནའང་ནུས་པ་
དེ་ཙམ་གྱིས་མྱུར་དུ་ཐོན་པ་དང་ནུས་པའི་རྩལ་ཐོན་པ་འབྱུང་ངོ༌། །དཔྱད་
686



སྒོམ་སྔོན་དུ་མ་སོང་བར་འཇོག་སྒོམ་བྱ་མི་ཤེས་ཤིང་བྱ་རྒྱུའང་མེད་དེ། །
འཇོག་སྒོམ་རེ་བྱེད་ཁུལ་བྱས་ཀྱང་ལམ་གྱི་གོལ་སར་འགྲོ་བ་ཡིན་ནོ། །དེ་
ཡང་ཟབ་མོ་དབུ་མའི་ལྟ་བའི་གཞུང་ལ་ཐོས་བསམ་སྒོམ་གསུམ་བྱེད་པ་ནི་་་
ཉམས་ལེན་ཡིན་པ་དང་། དེའི་ལྷན་ཅིག་བྱེད་རྐྱེན་ནི་བླ་མ་དང་ལྷག་
པའི་ལྷ་ངོ་བོ་དབྱེར་མེད་དུ་མོས་ནས་གསོལ་བ་ཤུགས་དྲག་ལ་རྒྱུན་རིང་དུ་
འདེབས་པ་དང་བསགས་སྦྱང་ལ་འབད་པ་འདི་ངེས་པར་ཚང་དགོས། འདི་
མ་ཚང་བར་ཟབ་མོ་དབུ་མའི་ལྟ་བ་རྟོགས་པ་ཕར་ཞོག ཡིད་དཔྱོད་ཀྱི་གོ་
བ་བརྟན་པོ་ཙམ་ཞིག་ཀྱང་འབྱུང་དཀའ་བར་གསུངས་སོ། །དེ་ནས་ལུས་
གནད་ལེགས་པར་བཅའ་བ་འདི་ཡང་ཧ་ཅང་གལ་ཆེ་བ་ཡིན་ཏེ། ལུས་
གནད་འདི་མ་འཛོམས་ན་དམིགས་རྣམ་གསལ་བོ་མི་འོང་སྟེ་ང་ཚོའི་སེམས་
ཀྱི་བཞོན་པ་རླུང་ཡིན་ལ། རླུང་དེའི་རྟེན་གཞི་རྩ་དང་ལུས་ཀྱི་འདུག་སྟངས་
ལའང་གནད་ཚང་ན་རྩ་ལམ་ནས་རླུང་གི་རྒྱུ་བ་དེ་འཕྲོད་པ་ལ་ཕན་ནུས་ཧ་
ཅང་ཆེ་ ཕྱིར། འདིར་ལུས་གནད་ལེགས་པར་བཅའ་དགོས་པར་གསུངས།
དེ་ཡང་སློབ་དཔོན་ཀ་མ་ལ་ཤཱི་ལས་དབུ་མ་སྒོམ་རིམ་དུ་ཇི་ལྟར་གསུངས་པ་
ལྟར། ལུས་ཀྱི་སྤྱོད་ལམ་ཆོས་བརྒྱད་ལྡན་དུ་བྱ་དགོས། གསུང་ཚུལ་འདི་སྤྱིར་
བཏང་ལྟར་ཡིན་ལ། དམིགས་བསལ་ལས་རེ་གཉིས་ལ་ལུས་རྣམ་སྣང་གི་
ཆོས་བདུན་ལྡན་ནམ་བརྒྱད་ལྡན་དུ་མ་བྱས་པར་ཉལ་ཏེ་སྒོམ་ན་འབྲས་བུ་་་
འབྱིན་ཚབས་ཆེ་བའང་ཡོད་དོ། །རྐང་བ་རྡོ་རྗེ་སྐྱིལ་ཀྲུང་སྟེ་ལྷ་སྐུའི་སྐྱིལ་
ཀྲུང་ལྟ་བུའམ་སྐྱིལ་ཀྲུང་ཕྱེད་པ་སྟེ་ང་ཚོའི་ཡོངས་གྲགས་ཀྱི་འདུག་སྟངས་་་་
687



སྐྱིལ་ཀྲུང་ཕྱེད་པ་གང་རུང་བྱ། མིག་ཧ་ཅང་ཕྱེ་བ་དང་བཙུམས་པ་མ་ཡིན་
པར་སྣ་རྩེར་གཏད། ལུས་རྒྱབ་ཏུ་དགྱེ་བ་དང་མདུན་དུ་སྒྱུར་བ་དང་གཡས་
གཡོན་དུ་ཡོ་བ་མིན་པར་དྲང་བོར་བསྲང་། འདི་ནི་ལུས་ཚད་ལྡན་གྱི་དབང་
དུ་བཏང་ནས་གསུངས་ལ། ལུས་ལ་ཚད་ལྡན་ཡིན་མིན་གཉིས་ཀ་ཡོད་དེ།
མི་ལ་ལའི་མདུན་གྱི་རྩ་ཐུང་ཞིང་རྒྱབ་རྩ་རིང་བ་ཅན་ཡོད་པས་དེའི་རིགས་
ཀྱིས་ལུས་མདུན་དུ་ཅུང་ཟད་བཀུག་ན་ལུས་གནད་ཡོང་ལ། ཡང་མི་ལ་ལའི་
རྒྱབ་ཀྱི་རྩ་ཐུང་ཞིང་མདུན་གྱི་རྩ་རིང་བས། དེ་ལྟ་བུ་ལ་ལུས་ཅུང་ཟད་ཕྱིར་
དགྱེ་ན་ལུས་གནད་དེ་ཡོང་བའི་ཁྱད་པར་འདི་ཡང་ཞོར་ལ་ཤེས་པར་བྱ་་་་
དགོས་སོ། །ཕྲག་པ་གཉིས་ཐད་ཀར་ཞོག མགོ་མ་ཡོ་བར་དྲང་བོར་
བསྲངས་ཤིང་ཅུང་ཙམ་གུག་པར་བྱ། ལུས་དང་མགོ་དྲང་བོར་བསྲང་བའི་
ཚད་ནི་སྣེའི་རྩེ་མོ་ནས་ལྟེ་བའི་བུག་པའི་བར་ལ་ཐིག་དྲང་པོར་འདྲོངས་་་་་་
པའི་ཚད་དུ་བྱ། སོ་དང་མཆུ་རང་བབས་སུ་བཞག ལྕེའི་རྩེ་མོ་ཡང་རྐན་ལ་
སྦྱར། དབུགས་ཕྱི་ནང་དུ་རྒྱུ་བ་སྒྲ་ཅན་དང་ཧ་ཅང་ཤུགས་ཆེ་བ་དང་ཕྱི་
ནང་དུ་རྒྱུ་བ་རིང་ཐུང་མི་སྙོམས་པའི་རྒོད་བག་ཅན་དུ་མ་སོང་བར་དལ་་་་་
བུས་འབད་པ་མེད་པར་རང་བབས་སུ་རྒྱུ་བ་ལྟར་བཞག་གོ །དེ་ལྟར་ལུས་
གནད་བཅོས་ནས་རླུང་ཆམ་ལ་འབེབས་པ་འདི་ཤིན་ཏུ་གལ་ཆེ་སྟེ། དཔེར་
ན། སྒྲ་བསྒྱུར་མར་བས། བོད་ཀྱི་ཉམས་ལེན་ཀུན་བསྡོམས་ཀྱང་ཁོ་མར་བ་
ལོ་ཙཱ་བའི་འདུག་ལུགས་གཅིག་པུ་ལའང་དོ་མི་བདོ་ཞེས་གསུངས་པ་ལྟར།
ཏིང་ངེ་འཛིན་སྒོམ་པ་དང་སྟོང་ཉིད་སྒོམ་པ་དང་བསྐྱེད་རྫོགས་སྒོམ་པ་་་་་་
688



སོགས་གང་སྒོམ་ཡང་ཧ་ཅང་གལ་ཆེ་བས། དེ་ལྟར་རང་བབས་སུ་འཇོག་
བཞིན་པའི་ངང་ནས་དབུགས་ཕྱིར་འགྲོ་བ་དང་ནང་དུ་འོང་བ་གཉིས་ཁུག་
པ་གཅིག་ཏུ་རྩིས་པའི་ཁུག་པ་རེ་ལ་གྲངས་རེར་བྱས་ཏེ་གྲངས་འདྲེན་ཅིང་་་་་
རླུང་འགྲོ་འོང་ལ་སེམས་འཛིན་ནོ། །དེ་ཡང་དེ་ཁོ་ན་ཉིད་དེ་སྟོང་ཉིད་ལ་
དམིགས་པའི་ལྷག་མཐོང་སྒྲུབ་པ་ལ་སྔོན་དུ་སེམས་རྩེ་གཅིག་ཏུ་གནས་པའི་
ཞི་གནས་བསྒྲུབ་དགོས་ཤིང་། དེ་ཡང་ལྷག་མཐོང་ལ་སྟོང་ཉིད་ལ་དམིགས་
པའི་ལྷག་མཐོང་ལས་གཞན་ད་རུང་ལྷག་མཐོང་གི་རིགས་སྣ་ཚོགས་ཡོད་དེ།
དཔེར་ན། འཇིག་རྟེན་པའི་ལྷག་མཐོང་སོགས་ལྷག་མཐོང་ཐོབ་པའི་ཕྱི་
རོལ་བའང་གང་མང་ཡོད། ཞི་ལྷག་གཉིས་ནི་དཔེར་ན། ཁང་བ་ལྟ་བུ་ཡིན་
པས་དེ་ལ་འདུག་ལུགས་ཀྱང་སྣ་ཚོགས་ཏེ་མི་བཟང་ངན་གཉིས་ལས་གང་་་་་
བསྡད་ཀྱང་ཆོག དཔེར་ན། ཁང་བ་དེའི་ནང་ལ་རྒྱལ་བའི་གསུང་རབ་མང་
བོ་བཞུགས་སུ་གསོལ་ན་ཆོས་ཁང་དང་། རྒྱལ་བ་སྲས་བཅས་ཀྱི་སྐུ་བརྙན་
མང་དུ་བཞུགས་སུ་བཅུག་ན་ལྷ་ཁང་ཡིན་ལ། ཡང་དུག་རྫས་མང་བོ་བཞག་
ན་དུག་རྫས་ཁང་དུ་གྱུར་པ་ལྟ་བུའོ། །སེམས་རྩེ་གཅིག་ཏུ་གནས་པའམ་
དམིགས་པ་གཅིག་ཁོ་ན་ལ་ཟུག་པའི་བློ་ལ་ཞི་གནས་ཞེས་བརྗོད་དེ། སེམས་
རྩེ་གཅིག་ཏུ་གནས་པ་འདི་ཧ་ཅང་གལ་ཆེ་སྟེ་དེ་ཁོ་ན་ཉིད་ལ་དམིགས་པའི་
ལྷག་མཐོང་ངམ་སྟོང་ཉིད་ཀྱི་ལྟ་བ་རྒྱུད་ལ་སྐྱེ་བ་ལ་སེམས་རྩེ་གཅིག་པ་འདི་
ཧ་ཅང་གལ་ཆེའོ། །ཞི་གནས་སྒྲུབ་པ་ལ་དེའི་རྒྱུ་ཚོགས་མང་བོ་ཚང་དགོས་
པས་དབེན་པའི་གནས་སུ་སྟེ་འདུ་འཛི་མེད་པའི་གནས་སུ་ཚུལ་ཁྲིམས་ཏེ་མི་
689



དགེ་བཅུ་སྤོང་གི་ཚུལ་ཁྲིམས་ནས་བཟུང་སོ་ཐར་བྱང་སེམས་ཀྱི་སྡོམ་པའི་་་་
བར་གྱི་ཚུལ་ཁྲིམས་རྣམ་པར་དག་ཅིང་འདོད་པ་ཆུང་བ་དང་ཆོག་ཤེས་པ་
སྟེ་ཚོད་ཟིན་པ་ལ་གནས་པ་དང་མི་མང་བོ་དང་འགྲོགས་འདྲིས་བྱས་ན་ལེ་
ལོའི་དབང་དུ་འགྲོ་བས། སྐྱེ་བོ་མང་བོ་དང་འགྲོགས་འདྲིས་སྤོང་བ་སོགས་
ཞི་གནས་སྒྲུབ་པའི་རྒྱུ་ཚོགས་རྣམས་སྒྲུབ་པ་ཤིན་ཏུ་གལ་ཆེ་སྟེ། རྒྱུ་ཚོགས་
དེ་དག་མ་ཚང་བར་ཏིང་ངེ་འཛིན་སྒོམ་པ་ལ་འབད་པ་ཇི་ཙམ་བྱས་ཀྱང་ཞི་
གནས་འགྲུབ་པ་མི་སྲིད་དོ། །ལམ་སྒྲོན་ལས། ཞི་གནས་ཡན་ལག་རྣམས་
ཉམས་པས། །རབ་ཏུ་འབད་དེ་བསྒོམས་བྱས་ཀྱང་། །ལོ་ནི་སྟོང་ཕྲག་དག་
གིས་ཀྱང་། །ཏིང་འཛིན་འགྲུབ་པར་མི་འགྱུར་རོ། །ཞེས་གསུངས་པའི་དོན་
ནི། ཞི་གནས་ཀྱི་ཡན་ལག་རྒྱུ་ཚོགས་རྣམ་པར་ཉམས་པ། ས་ནི་བརྩོན་འགྲུས་
དྲག་པོས་རབ་ཏུ་འབད་དེ་ལོ་ནི་སྟོང་ཕྲག་དག་གི་བར་དུ་བསྒོམས་པར་་་་་
བྱས་ཀྱང་། ཞི་གནས་ཀྱི་ཏིང་ངེ་འཛིན་འགྲུབ་པར་མི་འགྱུར་རོ། །ཞེས་
གསུངས་པ་དང་། དགེ་བཤེས་འབྲོམ་སྟོན་པའི་ཞལ་ནས། རང་ཅག་མན་
ངག་ཁོ་ནས་ལན་སྙམ་ཡིན་མིན་དག་ཁོ་ན་བཙལ་བས་ཏིང་ངེ་འཛིན་སྐྱེ་མི་
འདོད་པ་དེ་ཚོགས་ལ་གནས་པ་མེད་པས་ལན་པ་ཡིན་གསུངས་སོ། །དོན་
ནི་ང་རང་ཚོ་ལ་ཞི་གནས་རྒྱུད་ལ་སྐྱེ་བའི་མན་ངག་གང་བཟང་ཞིག་མ་རྙེད་
པས་ལན་སྙམ་ནས་མན་ངག་སྣ་ཚོགས་བཙལ་བའི་ཐབས་ལ་འབད་པ་བྱས་
ནའང་དེས་ལན་པ་མ་ཡིན་ཏེ། མན་ངག་ཁོ་ན་བཙལ་བས་ཏིང་ངེ་འཛིན་མི་
སྐྱེ་བ་ནི་དེ་ཁོ་ནར་ལན་པ་མ་ཡིན་པར་རྒྱུ་ཚོགས་མ་ཚང་བའི་དབང་གིས་་་་
690



ལན་པ་ཡིན་གསུངས་སོ། །ཞི་གནས་ཀྱི་དམིགས་པ་ནི་མདོ་ལས་མང་དུ་
གསུངས་པས་དམིགས་པ་གཅིག་ལ་ངོས་བཟུང་མི་དགོས་ཏེ། དཔེར་ན། ཀ་
བ་དང་རྡོ་རྗེ། ཕ་བོང་ལྟ་བུ་ཞིག་ལ་དམིགས་ནའང་ཆོག་ལ། བྱང་ཆུབ་
སེམས་དཔའ་མཆད་ཁ་བ་ནས་བརྒྱུད་པའི་བློ་སྦྱོང་དོན་བདུན་མའི་ཁྲིད་་་་་་
ཡིག་མཛད་པའི་བླ་མ་གོང་མ་མང་བོས་རླུང་འགྲོ་འོང་ལ་དམིགས་པ་སྟེ་་་་་་
དབུགས་འབྱིན་རྔུབ་བྱེད་པའི་སྐབས་སུ་དབུགས་ཀྱི་འགྲོ་འོང་ལ་བརྟེན་་་་་
ནས་སེམས་གནས་བསྒྲུབ་པར་གསུངས་ལ། འདི་ཡང་ཁུངས་མེད་པ་མ་ཡིན་
ཏེ་འདིའི་ཁུངས་ནི། ནམ་གྲུས་ཞུས་པའི་མདོ་ལས། རང་རང་གི་ཉོན་མོངས་
གང་ཤས་ཆེ་བའི་གཉེན་པོ་དང་མཐུན་པའི་དམིགས་པ་ལ་སེམས་འཛིན་་་་་
པར་གསུངས། དཔེར་ན། འདོད་ཆགས་དང་ཞེ་སྡང་། སེར་སྣ། ང་རྒྱལ་
སོགས་ལས་གང་ཤས་ཆེ་བ་དེ་ངོས་བཟུང་ནས་དེའི་གཉེན་པོ་དང་མཐུན་་་་་
པའི་དམིགས་པ་ལ་སེམས་འཛིན་པ་གལ་ཆེ་བས། འདོད་ཆགས་ཤས་ཆེ་ན་
དེའི་གཉེན་པོ་མི་སྡུག་པ་སྒོམ། ཞེ་སྡང་ཤས་ཆེ་ན་དེའི་གཉེན་པོར་བྱམས་པ།
གཏི་མུག་ཤས་ཆེ་ན་དེའི་གཉེན་པོར་རྟེན་འབྲེལ་སྒོམ་པར་བྱེད་དགོས་སོ། །
འདི་ཡང་ཏིང་ངེ་འཛིན་སྒོམ་པ་ཁོ་ནའི་དོན་མ་ཡིན་པར་སྤྱིར་ཉམས་ལེན་་་་་
བྱེད་ཚུལ་གྱི་གནད་ནི་རང་གིས་རང་ལ་བརྟགས་པ་ན་རང་ལ་སྐྱོན་གྱི་རྣམ་
པ་གང་ཤུགས་ཆེ་བ་དེ་ཐོག་མར་དམིགས་ཀྱིས་གཅུན་ནས་འདུལ་བར་བྱ་་་་
དགོས། གལ་ཏེ་སྐྱོན་གྱི་རྣམ་པ་གང་ཤས་ཆེ་བ་དེ་དམིགས་ཀྱིས་གཅུན་ནས་
འདུལ་མ་ཐུབ་ན་ཉམས་ལེན་གནད་དུ་མི་འོང་བར་གསུངས་ཤིང་། རྣམ་



རྟོག་སྟེ་སེམས་གནད་གཅིག་ཏུ་སྐར་མ་གཅིག་གི་ཡུན་ཚད་ལའང་མི་གནས་
པར་དྲན་རྒྱུ་མང་བོ་འབྱུང་བའི་སེམས་ཀྱི་འགྱུ་བ་འདི་ལ་བཟང་རྟོག་དང་་་་
ངན་རྟོག་གཉིས་ཡོད་པས་ན། རྣམ་རྟོག་ཤས་ཆེ་བ་རླུང་ལ་དམིགས་ནས་
སྒོམ་པ་འདི་བསྔགས་ཤིང་མངོན་པ་མཛོད་ནས་ཀྱང་རྣམ་རྟོག་ཤས་ཆེ་བའི་
གཉེན་པོར་རླུང་འགྲོ་འོང་ལ་སེམས་འཛིན་པ་འདི་ཕྱི་རོལ་པའི་ལུགས་ལ་་་་
མེད་པའི་ནང་བ་སངས་རྒྱས་པའི་ཐུན་མོང་མིན་པའི་སེམས་འཛིན་དུ་་་་་་
གསུངས་པས་ཁྱད་དུ་འཕགས་ཤིང་། དེང་སང་གི་གདུལ་བྱ་ཕལ་ཆེར་རྣམ་
རྟོག་ཤས་ཆེ་བ་དྲན་རིག་རྒོད་པོའམ་སེམས་རྒོད་པས་རླུང་འགྲོ་འོང་ལ་་་་་་
སེམས་འཛིན་པ་འདི་བསྔགས་པར་གསུངས། དེ་ཡང་རླུང་འགྲོ་འོང་
ལ་བརྟེན་ན་སེམས་འཛིན་ཚུལ་ཡང་དབུགས་ཕྱི་ལ་ཐོན་པ་དང་མཉམ་དུ་་་་
དབུགས་ཕྱི་ལ་བཏོན་སོང་སྙམ་པ་དང་ནང་ལ་རྔུབ་པའི་ཚེ་སེམས་ནང་དུ་་་
རྔུབ་སོང་སྙམ་པ་ཙམ་མ་གཏོགས་ཡིད་ལ་ཅི་ཡང་དྲན་དུ་མ་བཅུག་པའམ་
ཅི་ཡང་མི་དྲན་པར་བྱས་ན་རང་གི་སེམས་བདེ་ལ་འབབ་ཏུ་འཇུག་པར་་་་་
ཕན་ནུས་ཤིན་ཏུ་ཆེའོ། །དེས་ན་དེ་ལ་ཐོག་མར་དབུགས་འགྲོ་འོང་ཁུག་
པ་བདུན་ཙམ་རེ་བགྲང་ཞིང་སེམས་འཛིན་དེ་ནས་བཅུ་བཞི་ཙམ་དང་ཉེར་
གཅིག་རེ་རེའི་བར་དུ་བགྲང་ཞིང་སེམས་འཛིན། དེ་ནས་ཇེ་མང་དུ་བཏང་
ནས་སེམས་འཛིན་ཅིང་། དེ་ལ་སེམས་འཇོག་པ་དང་རྒྱུན་དུ་འཇོག་པ་ལ་
སོགས་པ་སེམས་གནས་དགུ་རིམ་གྱིས་བསྒྲུབ་པའོ། །དེ་ཡང་ཞི་གནས་ ་
ཀྱི་དམིགས་རྟེན་སངས་རྒྱས་ཀྱི་སྐུ་ལ་དམིགས་ནས་སེམས་གནས་བསྒྲུབ་ན་
692
༡༢



སངས་རྒྱས་རྗེས་སུ་དྲན་པར་འགྱུར་བ་སྟེ་དེ་ལ་གོམས་ན་འཆི་ཁ་མའང་་་་་་
སངས་རྒྱས་རྗེས་སུ་དྲན་པར་འགྱུར་ལ། དེའི་ཚེ་སངས་རྒྱས་རྗེས་སུ་དྲན་
ན་ནི་དྲན་པ་རེས་ཀྱིས་ཚོགས་རླབས་ཆེན་འགྲུབ་པ་དང་སྡིག་ལྟུང་ཚད་མེད་
འདག་པའི་དགོས་པ་འབྱུང་ངོ༌། །ཡང་སངས་རྒྱས་རྗེས་སུ་དྲན་པ་ཡང་ཡང་
སྒོམ་ན་རྒྱུད་ལ་བྱིན་རླབས་ཞུགས་ཏེ་བྱང་ཆུབ་ཀྱི་སེམས་རིན་པོ་ཆེ་མྱུར་དུ་
རྒྱུད་ལ་སྐྱེ་བ་ལ་སོགས་དགེ་བ་ཁྱད་པར་ཅན་མང་དུ་ཡོད་དོ། །སྐུ་དེ་ཡང་
རྣམ་པ་ཅི་འདྲ་ཞིག་སྒོམ་ཞེ་ན། ལས་དང་བོ་བས་ཐོག་མར་སྟོན་པའི་
སྐུ་དང་ཡང་ན་རང་གང་ལ་དད་པའི་ཡི་དམ་གྱི་ལྷའི་སྐུ་ཞལ་གཅིག་ཕྱག་་་་
གཉིས་ཀྱི་རྣམ་པ་ཅན་དུ་སྒོམ་ན་སྟབས་བདེ་བས། སྒོམ་རིམ་ཐ་མ་ལས། དེ་
ལ་རྣལ་འབྱོར་བས་ཐོག་མར་དེ་བཞིན་གཤེགས་པའི་སྐུ་གཟུགས་ཇི་ལྟར་་་་་
མཐོང་བ་དང་ཇི་ལྟར་ཐོས་པ་ལ་སེམས་བཞག་ནས་ཞི་གནས་བསྒྲུབ་པར་བྱ་
སྟེ་དེ་བཞིན་གཤེགས་པའི་སྐུ་གཟུགས་དེ་ཡང་གསེར་བཙོ་མའི་མདོག་་་་་་
བཞིན་དུ་སེར་ལ་མཚན་དང་དཔེ་བྱད་བཟང་བོས་བརྒྱན་པ། འཁོར་གྱི་
ནང་ན་བཞུགས་ཤིང་ཐབས་སྣ་ཚོགས་ཀྱིས་སེམས་ཅན་གྱི་དོན་མཛད་པར་
རྒྱུན་དུ་ཡིད་ལ་བྱེད་པས་དེའི་ཡོན་ཏན་ལ་འདོད་པ་བསྐྱེད་ཅིང་བྱིང་བ་་་་་
དང་རྒོད་པ་ལ་སོགས་པ་ཞི་བར་བྱོས་ལ། ཇི་སྲིད་དུ་དེ་མདུན་ན་བཞུགས་
པ་དེ་བཞིན་དུ་གསལ་བར་མཐོང་བར་འགྱུར་བ་ཇི་སྲིད་དུ་བསམ་གཏན་་་་་
བྱའོ། །ཞེས་གསུངས་ཏེ་སྒོམ་པའི་ཚེ་ནའང་མིག་གིས་བལྟས་ནས་སྒོམ་རྒྱུ་
མིན་པར་ཡིད་ཀྱིས་བལྟས་ནས་སྒོམ་པ་སྟེ་ཐུབ་པའི་སྐུ་ཞིག་དང་བོ་མིག་་་་་
693



གིས་བལྟས་ནས་ཡིད་ལ་ངེས་ཤིང་གོམས་པར་བྱས་རྗེས་ཡིད་ཀྱི་བལྟ་བྱ་སྟེ་་་
ཏིང་ངེ་འཛིན་ནི་ཡིད་ཀྱི་ཤེས་པ་ལ་བསྒྲུབ་རྒྱུ་མ་གཏོགས་མིག་གི་ཤེས་པ་ལ་
བསྒྲུབ་པ་མིན་པས། དེ་བཞིན་གཤེགས་པའི་སྐུ་གཟུགས་མིག་གིས་ཇི་ལྟར་
མཐོང་བ་དང་རྣ་བས་ཇི་ལྟར་ཐོས་པ་ལ་སེམས་བཞག་ནས་ཞི་གནས་བསྒྲུབ་
པར་བྱ་སྟེ། སྐུ་གཟུགས་དེ་ཡང་གསེར་སྐུ་ལི་མ་ལྟ་བུའོ། །འབག་སྐུའམ་རས་
བྲིས་སྐུ་གང་རུང་ཞིག་ལ་བརྟེན་ནས་སེམས་འཛིན་པར་བྱའོ། །འབག་སྐུ་ལྟ་
བུ་ཞིག་ལ་དམིགས་ནས་སྒོམ་ཚེ། དེ་བཞིན་གཤེགས་པའི་སྐུ་དེ་ཡང་སྐུ་
བརྙན་ཙམ་མ་ཡིན་པར་སངས་རྒྱས་དངོས་ཀྱི་འདུ་ཤེས་འཛིན་པ་དང༌། སྐུ་
ཟངས་མ་དང་ས་ལས་བྱས་པའམ་རི་མོ་ཙམ་མ་ཡིན་པར་མ་མཐའ་ཡང་་་་་་
གསོན་པའི་འདུ་ཤེས་བཟུང་་ན་བྱིན་རླབས་འཇུག་པ་ཡིན་ནོ། །མཐོང་ཐོས་
གཉིས་ལས་ཀྱང་མིག་གིས་དངོས་སུ་མཐོང་བ་གལ་ཆེ་སྟེ་མིག་གིས་མངོན་་་་་
སུམ་དུ་མཐོང་ན་ཡིད་ལ་འཇགས་པ་དགེ་བ་ཆེ་བས། རབ་ཏུ་ན་དེ་བཞིན་
གཤེགས་པའི་སྐུ་དེ་གསེར་བཙོ་མ་སྟེ་བསླད་ཀྱི་དྲི་མ་རྣམས་སྦྱངས་པའི་་་་་་
གསེར་རྣལ་མའི་མདོག་བཞིན་མཚན་བཟང་སོ་གཉིས་དང་དཔེ་བྱད་བརྒྱད་
ཅུས་བརྒྱན་པ། འཁོར་གྱིས་བསྐོར་བའི་དབུས་ན་བཞུགས་ཤིང་དེ་ཡང་རང་
གར་བཞུགས་པ་ཙམ་མ་ཡིན་པར་གང་ལ་གང་འདུལ་གྱི་ཐབས་བསམ་གྱིས་
མི་ཁྱབ་པས་སེམས་ཅན་གྱི་དོན་མཛད་པ་ལྟ་བུ་ཞིག་ཏུ་ལན་རེ་གཉིས་ཙམ་
དང་ཡང་ན་ཡུན་ཐུང་ཞིག་ལ་ཡིད་ལ་འཇོག་པ་ཙམ་གྱིས་མི་ཆོག་པར་རྒྱུན་
རིང་དུ་ཡིད་ལ་བྱེད་པ་ཞིག་དགོས། དེ་ལྟར་ཡིད་ལ་བྱེད་པའི་དགོས་པ་ལྷག་
694



པོ་ཅི་ཡོད་ཅེ་ན། དེའི་ཡོན་ཏན་ལ་འདོད་པ་བསྐྱེད་པ་སྟེ་དེ་ལྟ་བུའི་སངས་
རྒྱས་དེ་བདག་གིས་ཀྱང་ཐོབ་ན་ཅི་མ་རུང་སྙམ་དུ་དེའི་ཡོན་ཏན་ལ་དང་་་་
བའི་དད་པ་བསྐྱེད་ཅིང་། ཏིང་ངེ་འཛིན་གྱི་གེགས་ཀྱི་གཙོ་བོ་བྱིང་བ་དང་
རྒོད་པ་ལ་སོགས་པ་ཞི་བར་འགྱུར་ལ། དེ་ལྟ་བུའི་དེ་བཞིན་གཤེགས་པ་དེ་
རང་གི་མདུན་ན་མངོན་སུམ་དུ་བཞུགས་ནས་མིག་གིས་བལྟས་པ་ལྟ་བུ་ཡིད་
ཀྱིས་གསལ་བར་མཐོང་བའི་ཚད་དེ་སྲིད་དུ་བསམ་གཏན་བྱའོ། །ཏིང་ངེ་
འཛིན་རྒྱལ་བོ་ལས། གསེར་གྱི་ཁ་དོག་ལྟ་བུའི་སྐུ་ལུས་ཀྱིས། །འཇིག་རྟེན་
མགོན་པོ་ཀུན་ཏུ་མཛེས་པ་སྟེ། །དམིགས་པ་དེ་གང་གིས་སེམས་འཇུག་
པ། །བྱང་ཆུབ་སེམས་དཔའ་དེ་མཉམ་བཞག་ཅེས་བྱ། །ཞེས་གསུངས་པ་
ལྟར། དང་བོ་དེ་བཞིན་གཤེགས་པའི་སྐུ་ལ་མིག་གིས་ཞིབ་ཏུ་གསལ་བོར་
བལྟས། དེ་ནས་ཡིད་ལ་གོམས་པ་བསྒྲུབས། སྐུ་མཚན་བཟང་དང་དཔེ་བྱད་
ཀྱིས་སྤྲས་པ། དེ་ཡང་བེམ་པོའི་རྣམ་པ་ཅན་ཞིག་མ་ཡིན་པར་དྭངས་གསལ་
འོད་ཀྱི་རང་བཞིན་ཅན་ཤིན་ཏུ་མཛེས་ཤིང་ལྟ་བས་ཆོག་མི་ཤེས་པ་དེ་ལྟ་བུ་
ཞིག་རང་གི་ཡིད་ངོར་གསལ་བཏབ། དེ་ཡང་ཡིད་ངོ་ལ་གསལ་འདེབས་
པའི་སྐབས་སུ་དམིགས་རྟེན་གྱི་སྐུ་ཞིག་དངོས་སུ་ཡོད་ན་དམིགས་པ་གསལ་
བོ་ཡོང་བའི་དགོས་པ་ཆེ་བས། དམིགས་རྟེན་གྱི་སྐུ་ཞིག་དངོས་སུ་བཤམས་
ནས་དེ་ལ་བརྟེན་ནས་སེམས་འཛིན་པ་སྟེ་ཡིད་ངོར་ཇི་ལྟར་གསལ་བཏབ་པ་
དེ་དྲན་པ་རྒྱུན་ཆགས་སུ་གནས་པ། དེ་ཡང་ཉིན་རེ་ལ་ཐུན་བཞི་ལྟ་བུ་བྱེད་
པའི་དབང་དུ་བཏང་ན། ཐུན་རེ་རེ་ལ་ཁ་དོག་མ་ངེས་པ་སྟེ་སྔོ་སེར་དཀར་
695



དམར་ལྟ་བུའི་མདོག་མི་འདྲ་བ་སྒོམ་ན་མི་རུང་སྟེ་དེ་ཡང་ཏིང་ངེ་འཛིན་གྱི་
གེགས་སུ་འགྲོ་བའི་རྐྱེན་དུ་འགྱུར། སྐུའི་དབྱིབས་ཀྱང་གཅིག་ཁོ་ན་སྒོམ་
ན་ཏིང་ངེ་འཛིན་ཐོན་པ་ལ་དགོས་པ་ཆེ་བས་དབྱིབས་མ་ངེས་པ་སྣ་ཚོགས་
སྒོམ་མི་རུང་ངོ༌། །རྣམ་གྲངས་ཀྱང་གཅིག་ཡིན་ན་གཅིག་ཁོ་ན་དང་གཉིས་
ཡིན་ན་གཉིས་ཁོ་ན་སྒོམ་པ་ལས་གྲངས་མང་ཉུང་མ་ངེས་པ་སྣ་ཚོགས་་་་
སྒོམ། སྐུའི་ཆེ་ཆུང་ཡང་མཐོ་གང་ངམ་ཁྲི་གང་ཁོ་ན་སྒོམ་ན་ཏིང་ངེ་འཛིན་
ཐོན་པ་ལ་དགོས་པ་ཆེ་བ་ལས་ཐུན་རེར་ཆེ་ཆུང་མི་འདྲ་བ་སྣ་ཚོགས་སུ་སྒོམ་
ན་འགལ་རྐྱེན་དུ་འགྱུར་བས་རྐྱེན་དེ་རྣམས་སྤང་བར་བྱ་དགོས། དཔེར་ན།
དཔེ་ཆ་ཞིག་བློར་འཛིན་པའི་དབང་དུ་བཏང་ནའང་དབུས་དཔེ་ལྟ་བུ་་་་་་
གཅིག་ཁོ་ནའི་སྟེང་ནས་བློར་བཟུང་ན་བློར་འཛིན་བདེ་ལ། དེ་ལྟ་མ་ཡིན་
པར་དབུས་དཔེའི་སྟེང་ནས་ཚིག་འགའ་བཏོན། དེ་ནས་དཔར་གཞན་པ་
ཞིག་གི་སྟེང་ནས་ཚིག་འགའ་བཏོན་པ་ལྟ་བུས་བཟུང་ན་གཞུང་ཆ་ཚང་བློར་
ཡོང་བ་ལ་གེགས་སུ་འགྲོ་བ་ལྟ་བུའོ། །དེས་ན་སྒོམ་པའི་ཚེ་རང་གིས་ཇི་ལྟར་
ཚད་ལ་ཕབ་པ་ལྟར་དམིགས་པ་གཅིག་ལ་སེམས་འཛིན་པ་ཤིན་ཏུ་གལ་ཆེ་་་
བར་གསུངས། དེ་ལྟར་མ་བྱས་པར་དམིགས་པ་སྣ་ཚོགས་ལ་སྤོ་བ་དང༌། སྐུ་
ལྟ་བུ་གཅིག་ལའང་ཆེ་ཆུང་སྣ་ཚོགས་སུ་བསྒོམས་ན་སེམས་རྩེ་གཅིག་ཏུ་་་་་
གནས་པ་ལ་གེགས་བྱེད་པར་གསུངས་སོ། །
ཡང་བོད་ཀྱི་དམ་པ་གོང་མ་འགའ་ཞིག་གིས། ལམ་གྱི་ངོ་བོ་ཀུན་གཞིའི་
ངང་ལ་བཞག །ཅེས་པའི་དོན་དུ་བྱས་ནས་སྟོང་ཉིད་ལ་དམིགས་རྟེན་
696



བྱེད་པ་དང་ཡང་སེམས་ཀྱི་ངོ་བོ་གསལ་རིག་ཙམ་ལ་དམིགས་རྟེན་བྱེད་པར་
ཡང་གསུངས་ཏེ། སྟོང་ཉིད་ལ་དམིགས་རྟེན་བྱེད་ན་ནི་ཐོག་མར་བདག་
མེད་རིགས་པས་བཙལ་ནས་བདག་མེད་པའི་དོན་ངེས་པ་ན། ཇི་ལྟར་ངེས་
པའི་དོན་དེ་ཉིད་ལ་དམིགས་རྟེན་བྱས་ནས་སེམས་གན ས་བ སྒྲུབ་དགོས།
སྤྱིར་དམིགས་རྟེན་གང་བྱས་ཀྱང་ཆོག་མོད་ལས་དང་བོ་བས་ཐོག་མ་ཉིད་་་་
ནས་སྟོང་ཉིད་དམིགས་རྟེན་དུ་བྱེད་ན་ཏིང་ངེ་འཛིན་གྱི་དམིགས་པ་འབྱུང་
དཀའ་བས། ལས་དང་བོ་བས་ཐོག་མར་དེ་བཞིན་གཤེགས་པའི་སྐུ་ཞིག་
ལ་དམིགས་ནས་སྒོམ་ན་ཏིང་ངེ་འཛིན་གྱི་དམིགས་པ་ཐོན་པ་ལས་སླ་བར་་་་
གསུངས། འདིར་བདག་མེད་ཅེས་པའི་བདག་ནི། དྲང་ངེས་ལེགས་བ ཤད་
སྙིང་བོ་ལས། བདག་མེད་ཅེས་པའི་མེད་རྒྱུའི་བདག་གི་དོན་ནི་ངོ་བོའི་དོན་
ཡིན་པའི་ཕྱིར་རོ། །ཞེས་གསུངས་པ་ལྟར། བདག་ནི་ངོ་བོས་གྲུབ་པ་དང་
རང་བཞིན་གྱིས་གྲུབ་པ། བདེན་པར་གྲུབ་པ། དེ་ཁོ་ན་ཉིད་དུ་གྲུབ་པ།
གཤིས་ལུགས་སུ་གྲུབ་པ་ལ་གོ་དགོས་པ་དང་། དེ་ཡང་དམིགས་རྟེན་ནི་རྡོ་
ལྟ་བུ་གང་ཡང་རུང་བ་ཞིག་བྱེད་ཀྱང་རུང་སྟེ། ལམ་སྒྲོན་ལས། དམིགས་པ་
གང་རུང་གཅིག་དག་ལ། །ཡིད་ནི་དགེ་ལ་གཞག་པར་བྱ། །ཞེས་དམིགས་པ་
གང་ཡང་རུང་བ་གཅིག་གིས་ཆོག་གི ངེས་བཟུང་མི་དགོས་ལ། དེ་ཡང་
འདིར་དམིགས་པ་གང་རུང་ཞིག་ལ་དམིགས་ན་ཆོག་མོད། འོན་ཀྱང་
དམིགས་པ་རྡོ་ལྟ་བུ་གང་རུང་ཞིག་ལ་དམིགས་པ་དང་དེ་བཞིན་གཤེགས་་་་
པའི་སྐུ་ལ་དམིགས་པ་གཉིས་མི་འདྲ་སྟེ། རྡོ་ལོག་ཅིག་དམིགས་རྟེན་དུ་བྱས་
697



ནས་བསྒོམས་ན་ཕན་ཡོན་ཅི་ཡང་འབྱུང་རྒྱུ་མེད་ལ། དེ་བས་སངས་རྒྱས་ཀྱི་
སྐུ་ཞིག་ལ་མོས་ན་རང་ཉིད་ཀྱི་ཚོགས་རྫོགས་པ་དང་སྒྲིབ་པ་འདག་པ། ལམ་
གྱི་རྟོགས་པ་རྒྱུད་ལ་སྐྱེ་བ་སོགས་དགོས་པ་ཁྱད་པར་ཅན་མང་དུ་འབྱུང་་་་་
ངེས་སོ། །དེ་ལྟར་དམིགས་པ་མང་བོ་ལ་མ་སྤོ་བར་དམིགས་པ་གཅིག་ལ་
སེམས་འཛིན་པའི་ཚེ། ཐོག་མར་དམིགས་རྟེན་དེ་བཞིན་གཤེགས་པའི་སྐུ་ལྟ་
བུ་ཞིག་བྱེད་ན་ལེགས་པར་རྙེད་པ་སྟེ་སྐུའི་རྣམ་པ་དེ་རང་གི་བློ་ངོར་གསལ་
བོ་ཞིག་ངེས་པར་བྱ་དགོས། །དེ་ནས་དམིགས་པ་དེ་ལ་སེམས་འཇོག་པ་དང་
རྒྱུན་དུ་འཇོག་པ་དང༌། གླན་ཏེ་འཇོག་པ་དང་། ཉེ་བར་འཇོག་པ་དང༌།
དུལ་བར་བྱེད་པ་དང༌། ཞི་བར་བྱེད་པ་དང༌། རྣམ་པར་ཞི་བར་བྱེད་པ་
དང་། རྩེ་གཅིག་ཏུ་བྱེད་པ་དང་། མཉམ་པར་བྱེད་པ་དང་། མཉམ་པར་
འཇོག་པ་སྟེ་སེམས་གནས་པ་དགུའམ་རྟེན་དམིགས་པ་འཛིན་སྟངས་ཀྱི་བློ་
རིམ་པ་དགུ་བོ་རྣམས་རིམ་གྱིས་བསྒྲུབ་པ་སྟེ། སེམས་གནས་རིམ་པ་དགུ་བོ་
འདི་ལའང་སྔ་མ་སྔ་མ་ལས་ཕྱི་མ་ཕྱི་མ་མཐོ་བའི་ཁྱད་པར་ཡོད་དེ། སེམས་
འཇོག་པ་ལ་བརྟེན་ནས་རྒྱུན་དུ་འཇོག་པ་སྐྱེ་བ་སོགས་རིམ་གྱིས་བསྒྲུབས་ཏེ་
སེམས་གནས་དགུ་བོ་མཉམ་པར་འཇོག་པ་ལ་ཐོན་ཚེ་ཏིང་ངེ་འཛིན་གྱི་་་་་་
དམིགས་པ་ལ་གོམས་པ་བྱང་བ་ཡིན་པས་འགྲོ་འཆག་ཉལ་འདུག་གི་སྤྱོད་་་་
ལམ་ཀུན་ཏུ་དམིགས་པ་དེ་མ་བརྗེ་བར་གསལ་ཞིང་རྒྱུན་ཅན་པ་ཞིག་སྟེ་ངོ་
བོ་གཅིག་པ་ལ་རྣམ་པ་ཤུགས་དྲག་ཞན་གྱི་ཁྱད་པར་ཡོད་པས། འདིའི་རྣམ་
བཞག་རྒྱས་པར་བྱང་ཆུབ་ལམ་རིམ་ཆེན་མོ་ན་ཤིན་ཏུ་གསལ་བས་དེ་ལས་་་་
698



ཤེས་པར་བྱའོ། །དེའི་ཚེ་ཡང་དབུས་མཐའ་ལས་གསུངས་པ་ལྟར། དེའི་
འགལ་རྐྱེན་ཉེས་པ་ལྔ་ཡོད་པས་དེ་སྤོང་བ དང་དེ་སྤོང་བྱེད་ཀྱི་གཉེན་པོ་་་་་
འདུ་བྱེད་བརྒྱད་ཡོད་པ་རང་གིས་བསྟེན་པའི་སྒོ་ནས་བསྒྲུབ་དགོས་སོ། །
དེས་ན་ཉེས་པ་ལྔ་བོ་ནི། ལེ་ལོ་དང་བརྗེད་ངེས། བྱིང་རྒོད་གཉིས་དང་འདུ་
མི་བྱེད་པ་སྟེ་རྩོལ་བ་ཧ་ཅང་ཞན་དྲགས་པ་དང་། འདུ་བྱེད་པ་སྟེ་རྩོལ་བ་ཧ་
ཅང་ཤུགས་དྲག་ནའང་མི་རུང་བས་དེ་ལྔའོ། །ཉེས་པ་དེ་དག་གི་གཉེན་པོ་
སྤོང་བའི་འདུ་བྱེད་བརྒྱད་ནི། ལེ་ལོའི་གཉེན་པོ་དད་པ་དང་། འདུན་པ་
དང་། བརྩོན་འགྲུས་དང་། ཤིན་སྦྱངས་བཞི། བརྗེད་ངས་ཀྱི་གཉེན་པོ་དྲན་
པ། བྱིང་རྒོད་གཉིས་ཀྱི་གཉེན་པོ་ཤེས་བཞིན། འདུ་མི་བྱེད་པའི་གཉེན་པོ་
འདུ་བྱེད་པའི་སེམས་པ། འདུ་བྱེད་པའི་གཉེན་པོ་བཏང་སྙོམས་ཏེ་འདུ་
བྱེད་བརྒྱད་དོ། །དེ་དག་ཀྱང་སྟོབས་དྲུག་གི་སྒོ་ནས་བསྒྲུབ་དགོས་པར་
གསུངས་ཏེ། ཐོས་པའི་སྟོབས་དང་། བསམ་པའི་སྟོབས། དྲན་པའི་སྟོབས་
དང་ཤེས་བཞིན་གྱི་སྟོབས་དང་བརྩོན་འགྲུས་ཀྱི་སྟོབས་དང་ཡོངས་སུ་་་་་་
འདྲིས་པའི་སྟོབས་རྣམས་སོ། །དེ་ཡང་སེམས་གནས་དང་བོ་འཇོག་པ་ནི་
ཐོས་པའི་སྟོབས་ཀྱིས་སྒྲུབ། སེམས་གནས་གཉིས་པ་བསམ་པའི་སྟོབས་ཀྱིས་
སྒྲུབ། སེམས་གནས་གསུམ་པ་དང་བཞི་བ་གཉིས་དྲན་པའི་སྟོབས་ཀྱིས་སྒྲུབ།
སེམས་གནས་ལྔ་བ་དང་དྲུག་པ་གཉིས་ཤེས་བཞིན་གྱི་སྟོབས་ཀྱིས་སྒྲུབ།
སེམས་གནས་བདུན་པ་དང་བརྒྱད་པ་གཉིས་བརྩོན་འགྲུས་ཀྱི་སྟོབས་ཀྱིས་་་་
སྒྲུབ། སེམས་གནས་དགུ་བ་འདྲིས་པའི་སྟོབས་ཀྱིས་སྒྲུབ་པར་གསུངས་སོ། །
699



སེམས་གནས་དགུ་སྟོབས་དྲུག་གིས་སྒྲུབ་པ་དེ་ལ་ཡིད་བྱེད་བཞི་ཡོད་པར་་་་་
ཉན་ས་ལས་གསུངས་ཏེ། ཡིད་བྱེད་བཞི་ནི། བསྒྲིམས་ཏེ་འཇུག་པའི་ཡིད་
བྱེད་དང༌། བར་དུ་འཆད་ཅིང་འཇུག་པའི་ཡིད་བྱེད། སྐབས་སུ་འཆད་པ་
མེད་པར་འཇུག་པའི་ཡིད་བྱེད། ལྷུན་གྱིས་གྲུབ་པར་འཇུག་པའི་ཡིད་བྱེད་
དང་བཞིའོ། །སེམས་གནས་དགུ་ལས་ཡིད་བྱེད་བཞི་ཇི་ལྟར་ཡོད་པ་ནི།
སེམས་གནས་དང་བོ་དང་གཉིས་པ་གཉིས་ལ་བསྒྲིམས་ཏེ་འཇུག་པའི་ཡིད་
བྱེད། སེམས་གནས་གསུམ་པ་ནས་བདུན་པའི་བར་ལྔ་ལ་བར་དུ་འཆད་ཅིང་
འཇུག་པའི་ཡིད་བྱེད། སེམས་གནས་བརྒྱད་པ་ལ་སྐབས་སུ་འཆད་པ་མེད་
པར་འཇུག་པའི་ཡིད་བྱེད། སེམས་གནས་དགུ་བ་ལ་ལྷུན་གྱིས་གྲུབ་པར་
འཇུག་པའི་ཡིད་བྱེད་ཡོད་པར་གསུངས་སོ། །དེ་ལྟར་སེམས་གནས་པའི་
ཐབས་དགུ་དང་སེམས་གནས་དེ་དག་གི་གེགས་ཉེས་པ་ལྔ་དང་དེའི་གཉེན་
པོ་སྤོང་བའི་འདུ་བྱེད་བརྒྱད་དང་། སེམས་གནས་དེ་དག་སྟོབས་དྲུག་གིས་
སྒྲུབ་ལུགས་དང༌། དེ་ལ་ཡིད་བྱེད་བཞི་ཡོད་ཚུལ་དེ་དག་ནི་རྒྱལ་བའི་
དགོངས་པ་རྒྱལ་བ་རང་ཉིད་ཀྱིས་ལུང་བསྟན་པའི་ཤིང་རྟ་ཆེན་པོ་འཕགས་
པ་ཐོགས་མེད་ཀྱིས་ས་སྡེ་ལྔ་དང་ཁྱད་པར་ཉན་ས་ལས་གཏན་ལ་ཕབ་པ་་་་་
ལྟར་ཡིན་པས་ཏིང་ངེ་འཛིན་རྣམ་པར་དག་པ་རྒྱལ་བའི་དགོངས་པ་དང་་་་
མཐུན་པ་ཞིག་སྒྲུབ་པར་འདོད་ན་ཐབས་འདི་དག་གི་སྒོ་ནས་ངེས་པར་་་་་་་
བསྒྲུབ་དགོས་སོ། །དེ་ཡང་ཐོག་མར་དམིགས་རྟེན་འཚོལ་བའི་ཚེ་དགོས་པ་
ཁྱད་པར་ཅན་དང་ལྡན་པའི་དམིགས་རྟེན་འཚོལ་ལུགས་དང་། སོ་སོའི་
700



ཁམས་དང་བསམ་པའི་ཁྱད་པར་གྱིས་དམིགས་པ་གང་ལ་དམིགས་ནས་་་་་་
བསྒོམས་ན་ཏིང་ངེ་འཛིན་སྐྱེ་སླ་བ་དང་དམིགས་པ་དེ་ལ་སེམས་འཛིན་པའི་
ཚེ་ཐོག་མར་སེམས་འཇོག་ལུགས། དེའི་རྒྱུན་སྐྱོང་ལུགས། དེ་གོང་ནས་གོང་
འཕེལ་དུ་སྒྲུབ་ལུགས། དེ་དག་གི་ཚེ་ཏིང་ངེ་འཛིན་གྱི་གེགས་བྱིང་རྒོད་ཇི་
ལྟར་འབྱུང་ཚུལ། དེའི་ཚེ་གཉེན་པོ་ཇི་ལྟར་བསྟེན་ཚུལ། གཉེན་པོ་བསྟེན་ཏེ་
ཡུན་བསྲིངས་ནས་བསྒོམས་པས་སེམས་ལ་ཉམས་ཇི་ལྟར་སྐྱེ་ཚུལ། མཐར་
སེམས་གནས་འགྲུབ་ཚུལ། ལུས་སེམས་ལ་ཤིན་སྦྱངས་ཀྱི་བདེ་བ་ཇི་ལྟར་སྐྱེ་
ཚུལ་རྣམས་སྔར་བཤད་པའི་མན་ངག་སྟོབས་དྲུག་ཡིད་བྱེད་བཞི་འདུ་བྱེད་
བརྒྱད་སོགས་ཀྱི་སྟེང་ནས་ཤེས་དགོས་པ་ཡིན་ནོ། །འདིར་གཟུར་བོར་གནས་
ཤིང་བློ་གྲོས་དང་ལྡན་པ་རྒྱལ་བ་དགྱེས་པའི་ལམ་ལ་འཇུག་པར་འདོད་པའི་
རྣམ་དཔྱོད་ཅན་རྣམས་ལ་ཏིང་ངེ་འཛིན་སྒྲུབ་ཚུལ་རྣམ་པར་དག་པ་རྒྱལ་་་་
བའི་བཀའ་དང་མཐུན་པ་ཞིག་ལ་སློབ་པར་འདོད་ན། རྗེ་ཐམས་ཅད་
མཁྱེན་པའི་བཀའ་སྲོལ་འདི་ལ་སེམས་གནས་སྒྲུབ་པའི་ཐབས་དང་མན་་་་་
ངག་ཁྱད་པར་ཅན་རྒྱལ་བའི་བཀའ་དང་མཐུན་པ་འདི་ལྟ་བུ་ཞིག་ཡོད་དོ་་་
ཞེས་མིང་ཙམ་ཞིག་བྲིས་པ་ཡིན་གྱི། ཞིབ་པར་ནི་མན་ངག་འདིའི་ཉམས་
མྱོང་ཡོད་པའི་བཤེས་གཉེན་མཁས་པ་དག་ལ་རྒྱུན་རིང་དུ་བསྟེན་ཅིང་བྱང་
ཆུབ་ལམ་གྱི་རིམ་པ་ཆེ་ཆུང་རྣམས་ཞིབ་ཏུ་བལྟས་ནས་ཤེས་པར་བྱའོ། །དེ་
ལྟར་ཞི་གནས་བསྒྲུབས་ནས་ལྷག་མཐོང་སྒོམ་པའི་ཚུལ་ལ་ཞི་གནས་དངོས་
ལ་བརྟེན་ནས་ལྷག་མཐོང་དངོས་སྒྲུབ་ཚུལ་དང་། ཞི་གནས་རྗེས་མཐུན་
701



པའི་སྟེང་ནས་ལྷག་མཐོང་རྗེས་མཐུན་པ་སྐྱེད་ཚུལ་དང༌། དེ་ཙམ་ཡང་མེད་
པར་ལྟ་བ་ལ་གོ་བ་འཚོལ་བ་དང་། གོ་བའི་སྟེང་ནས་ཡིད་འགྱུར་གྱི་མྱོང་བ་
མངོན་ཚུལ་སོགས་གདུལ་བྱའི་བློའི་རིམ་པ་དང་བསྟུན་པའི་སྐྱོང་ཚུལ་མང་
དུ་ཡོང་བར་གསུངས་པས། དེ་དག་གི་གནད་ཞིབ་པ་དེ་བཤེས་གཉེན་དམ་
པའི་ཞལ་ལས་ཤེས་པར་བྱའོ། །འོ་ན་སྐབས་འདིར་ཏིང་ངེ་འཛིན་གྱི་རྣམ་
གཞག་གསུངས་དོན་ཅི་ཞེ་ན། བློ་སྦྱོང་སྙན་བརྒྱུད་ཆེན་མོའི་གཞུང་འདིའི་
བརྗོད་བྱའི་གཙོ་བོ་ནི། བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཏེ་ཀུན་
རྫོབ་བྱང་ཆུབ་ཀྱི་སེམས་དང་དོན་དམ་བྱང་ཆུབ་ཀྱི་སེམས་རྣམ་པ་གཉིས་་་་
ཡིན་པས། བྱང་ཆུབ་ཀྱི་སེམས་རྣམ་པ་གཉི་གའི་ནང་དུ་ཐེག་པ་ཆེན་པོའི་
ལམ་འབྲས་བུ་དང་བཅས་པ་ཐམས་ཅད་འདུས་ཤིང༌། དེ་མཐའ་དག་ཟབ་
རྒྱས་གཉིས་སམ་ཐབས་ཤེས་གཉིས་སུ་འདུས་པའི་ཕྱིར་ན། ཐབས་ཀྱི་གཙོ་
བོ་བྱང་ཆུབ་ཀྱི་སེམས་ཡིན་པ་དང་ཤེས་རབ་ཀྱི་གཙོ་བོ་སྟོང་ཉིད་རྟོགས་་་་་
པའི་ལྟ་བ་ཡིན་པས། སྟོང་ཉིད་རྟོགས་པའི་ལྟ་བ་རྒྱུད་ལ་སྐྱེ་བ་ལ་དཔྱད་
སྒོམ་དང་འཇོག་སྒོམ་གཉིས་དགོས་ལ། འཇོག་སྒོམ་དང་ཞི་གནས་ཀྱི་སྒོམ་
དོན་གཅིག་སྟེ་མྱོང་བ་ཐོན་པ་ལ་ཞི་གནས་ངེས་པར་གལ་ཆེ་བའོ། །ཇི་སྐད་
དུ། སེམས་ནི་རྣམ་པར་གཡེང་བའི་མི། །ཉོན་མོངས་མཆེ་བའི་ཕྲག་ན་
གནས། །ཞེས་གསུངས་པ་ལྟར་སེམས་རྣམ་པར་གཡེང་བ་ལ་ལྟ་བ་ལ་མྱོང་བ་
རྙེད་པ་ཤིན་ཏུ་དཀའ་བས། སེམས་རྣམ་པར་མ་གཡེང་བ་ཞིག་ཤིན་ཏུ་གལ་
ཆེ། སྤྱིར་ཞི་གནས་ཀྱི་རང་ལྡོག་ནས་ཕྱི་ནང་ཐུན་མོང་བ་ཡིན་ཏེ་དཔེར་ན།
702



འཐུང་བྱེད་ཀྱི་དཀར་ཡོལ་ལྟ་བུ་མི་རིགས་སུས་འཐུང་ནའང་རུང་བ་བཞིན་
ལམ་གྱི་རིམ་པའི་ཆོས་སྐོར་རེ་རེ་ལའང་ཞི་གནས་ལ་མྱོང་བ་རྙེད་པ་ཞིག་་་་་
ཡིན་ན་དཔྱད་སྒོམ་རེ་བྱས་ནས་འཇོག་སྒོམ་བྱས་ན་དམིགས་པ་ལ་མྱོང་བ་་་
ཐོན་པར་དགོས་པ་ཆེན་པོ་འབྱུང་བས་སོ། །
འདིར་བདག་དང་སྐལ་བ་མཉམ་པ་དག་ལ་ཟབ་མོ་དབུ་མའི་ལྟ་བ་ལ་
དོན་གཉེར་གྱི་འདུན་པ་བསྐྱེད་པ་དང་བག་ཆགས་འཇོག་ཕྱིར་ལྟ་བ་འཚོལ་
བའི་ཚུལ་ཅུང་ཟད་ཅིག་བརྗོད་པར་བྱའོ། །དེ་ལ་འཁོར་བའི་རྩ་བ་མ་རིག་
པ་ངོས་བཟུང་བ་དང༌། མ་རིག་པ་དེ་འགོག་པའི་ཕྱིར་ལྟ་བ་རྒྱུད་ལ་སྐྱེད་
པའི་ཚུལ་ལོ། །
དང་བོ་འཁོར་བའི་རྩ་བ་མ་རིག་པ་ངོས་གཟུང་བ་ནི། སྤྱིར་འཁོར་
བའི་རྩ་བ་ནི་མ་རིག་པ་ཡིན་ལ། འདིར་མ་རིག་པ་ཟེར་བ་ནི་ཉོན་མོངས་
དུག་གསུམ་ལས་གཏི་མུག་དང༌། བདག་ཏུ་འཛིན་པ། བདག་ལྟ་བཅས་དོན་
གཅིག་ཡིན་ནོ། །ཐོག་མའི་མ་རིག་པ་འདི་ལ་གྲུབ་མཐའ་སོ་སོའི་བཞེད་ཚུལ་
འདྲ་མིན་སྣ་ཚོགས་ཡོད་ནའང་། འདིར་རྒྱལ་བའི་དགོངས་པ་མཐར་ཐུག་
དབུ་མ་ཐལ་འགྱུར་བའི་ལུགས་ལ། རྟེན་འབྲེལ་ཡན་ལག་བཅུ་གཉིས་ཀྱི་
ཐོག་མའི་མ་རིག་པ་ཡིན་ན་བདེན་འཛིན་ཡིན་པས་ཁྱབ་པར་བཞེད་དོ། །འོ་
ན་འཁོར་བའི་རྩ་བ་ཞེས་པའི འཁོར་བ་དེ་གང་ཞེ་ན། ཟག་བཅས་ཉེར་ལེན་
གྱི་ཕུང་བོའི་རྒྱུན་གྱི་ཆ་ལ་འཁོར་བ་ཞེས་བརྗོད་ལ་དེའི་རྩ་བ་ནི་མ་རིག་པ་
སྟེ། བདག་དང་བདག་གིར་འཛིན་པའི་འཇིག་ལྟ་ལ་བརྟེན་ནས་ཆགས་སྡང་
703



སྐྱེས། དེའི་དབང་གིས་ལས་བསགས། ལས་ཀྱི་དབང་གིས་འཁོར་བའི་སྐྱེ་བ་
བླངས། དེ་ལ་བརྟེན་ནས་སྡུག་བསྔལ་སྣ་ཚོགས་མྱོང་དགོས་ལ༑ དེ་མཐའ་
དག་གི་རྩ་བ་དང་རྒྱལ་བོ་ལྟ་བུ་ནི་མ་རིག་པ་ཡིན་པས། འཁོར་བའི་སྡུག་
བསྔལ་རྩ་བ་དང་བཅས་པ་འཇོམས་ན་ནི་དེ་སྐྱེད་བྱེད་ཀྱི་རྩ་བ་མ་རིག་པ་་་་
འདི་སྤངས་ན་རྩ་བ་ཉམས་པའི་ལྗོན་པ་བཞིན་མཐའ་དག་ལྡོག་པར་འགྱུར་
རོ། །འོ་ན་མ་རིག་པ་དེ་གང་ཡིན་ཞེ་ན། དབུ་མ་འཇུག་པ་ལས། ཉོན་
མོངས་སྐྱོན་རྣམས་མ་ལུས་འཇིག་ཚོགས་ལ། །ལྟ་ལས་བྱུང་བར་བློ་ཡིས་
མཐོང་གྱུར་ཅིང་། །བདག་ནི་འདི་ཡི་ཡུལ་དུ་རྟོགས་བྱས་ནས། །རྣལ་འབྱོར་
བ་ཡིས་བདག་ནི་འགོག་པར་བྱེད། །ཅེས་གསུངས་པའི་དོན་ནི། ཉོན་
མོངས་པའི་སྐྱོན་མ་ལུས་པ་སྐྱེད་པར་བྱེད་པའི་མ་ལྟ་བུ་ནི་འཇིག་ལྟ་ཡིན་ལ།
འཇིག་ལྟ་ཞེས་པ་ནི་རང་རྒྱུད་ཀྱི་ང་དང་ང་ཡི་བ་ལ་དམིགས་ནས་རང་་་་་་་
བཞིན་གྱིས་གྲུབ་པར་འཛིན་པའི་བློ་ལ་གོ་དགོས་པས། འཇིག་ལྟ་ཡིན་ན་
བདག་འཛིན་ཡིན་པས་ཁྱབ་ཀྱང་། བདག་འཛིན་ཡིན་ན་འཇིག་ལྟ་ཡིན་
པའི་ཁྱབ་པ་མེད་དོ། །དེས་ན་ཉོན་མོངས་པའི་སྐྱོན་རྣམས་འཇིག་ཚོགས་ལ་
ལྟ་བ་ལས་བྱུང་བར་བློ་ཡིས་མཆོང་བར་གྱུར་པ་སྟེ་ངོས་ཟིན་པར་གྱུར་ནས།
བདག་སྟེ་ང་དང་ང་ཡི་བ་བདེན་པར་གྲུབ་པ་འདི་ནི་འཇིག་ལྟའི་ཞེན་ཡུལ་
དང༌། འཇིག་ལྟའི་ཞེན་ཡུལ་གྱི་བདག་ནི་མེད་པ་ཡིན་དགོས། དམིགས་ཡུལ་
གྱི་བདག་ནི་ཡོད་པ་ཡིན་པས་འདིའི་ཁྱད་པར་ཤེས་པར་བྱ་དགོས་སོ། །རྣལ་
འབྱོར་བ་སྟེ་ཐེག་པ་ཆེན་པོའམ་འཁོར་བ་སྤོང་བ་ལ་བརྩོན་པའི་གང་ཟག་་་་
704



གིས་ཐོག་མར་གང་འགོག་ཅེ་ན། རང་རྒྱུད་ཀྱི་ང་དང་ང་ཡི་བ་ལ་དམིགས་
ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ལྷན་སྐྱེས་དེ་འགོག་་་་
དགོས་པ་ཡིན་ནོ། །སྤྱོད་འཇུག་ལས། སྡུག་བསྔལ་རྒྱུ་ཡི་ང་རྒྱལ་ནི། །བདག་
ཏུ་རྨོངས་པས་འཕེལ་བར་འགྱུར། །ཞེས་པ་སྟེ། སྡུག་བསྔལ་ཐམས་ཅད་
འབྱུང་བའི་རྒྱུ་ང་རྒྱལ་ལ་སོགས་པའི་ཉོན་མོངས་པ་གཞན་རྣམས་ནི་བདག་
ཏུ་རྨོངས་པ་ལ་བརྟེན་ནས་སྐྱེད་ཅིང་འཕེལ་བར་འགྱུར་རོ། །ཞེས་དང་།
འདིར་ནི་སྡུག་བསྔལ་རྒྱུར་གྱུར་པ། །བདེན་པར་རྟོག་པ་བཟློག་བྱ་ཡིན། །
ཞེས་གསུངས་པ་སྟེ། སྡུག་བསྔལ་ཐམས་ཅད་སྐྱེད་བྱེད་ཀྱི་རྩ་བའི་རྒྱུ་ནི་
བདེན་པར་རྟོག་པ་སྟེ་བདེན་པར་འཛིན་པའི་བློ་འདི་ཡིན་པས་བདེན་པར་
རྟོག་པ་དེ་ཉིད་རིག་པ་ཡང་དག་གིས་བཟློག་བྱ་ཡིན་ནོ། །ཞེས་གསུངས་པ་
ལྟར། འཁོར་བའི་སྡུག་བསྔལ་ཐམས་ཅད་ཀྱི་རྩ་བ་ནི་མ་རིག་པ་འདི་ཡིན་ལ།
དེ་ནི་རང་རྒྱུད་ཀྱི་ངར་འཛིན་ལྷན་སྐྱེས་ཏེ། གང་ཟག་གི་བདག་འཛིན་དང་
ཕུང་བོ་བདེན་པར་འཛིན་པ་སྟེ་ཆོས་ཀྱི་བདག་འཛིན་འདི་ཡིན་ནོ། །གང་
ཟག་གི་བདག་འཛིན་དང་ཆོས་ཀྱི་བདག་འཛིན་གཉིས་ནི་དམིགས་ཡུལ་གྱི་
སྒོ་ནས་མིང་གཉིས་སུ་བཏགས་པ་མ་གཏོགས་ངོ་བོ་དང་འཛིན་སྟངས་ནི་་་་
གཅིག་འདྲ་ཡིན་ལ། དཔེར་ན། བུམ་པ་རང་བཞིན་གྱིས་གྲུབ་པར་འཛིན་པ་
དང་ཀ་བ་རང་བཞིན་གྱིས་གྲུབ་པར་འཛིན་པ་ལྟ་བུའོ། །དེ་ཡང་སྔར་སྔོན་
འགྲོའི་སྐབས་སུ་བཤད་པ་ལྟར། ཐོག་མ་མེད་་པ་ནས་ཁམས་གསུམ་འཁོར་
བ་འདིར་འཁོར་བ་སྟེ་ལས་དང་ཉོན་མོངས་པའི་དབང་གིས་ཡང་དང་ཡང་
705



དུ་སྐྱེ་བ་བླངས་ནས་སྡུག་བསྔལ་གསུམ་སྟེ་སྡུག་བསྔལ་གྱི་སྡུག་བསྔལ།
འགྱུར་བའི་སྡུག་བསྔལ། ཁྱབ་པ་འདུ་བྱེད་ཀྱི་སྡུག་བསྔལ་གསུམ་མམ་བརྒྱད་
སོགས་སྡུག་བསྔལ་སྣ་ཚོགས་ཀྱིས་རྒྱུན་ཆད་མེད་པར་མནར་བའི་ཚུལ་ལ་་་་་་
ཡིད་གཏིང་ནས་སུན་པ་སྟེ་ངེས་འབྱུང་གི་བསམ་པ་སྐྱེས་ནས་འདི་ལྟ་བུའི་་་
སྡུག་བསྔལ་བར་མཚམས་མེད་པར་སྐྱེད་པའི་རྩ་བའི་རྩ་བ་དེ་ཅི་ཞིག་ཡིན་་་་
སྙམ་དུ་བསམས་པ་ན། འཁོར་བའི་སྡུག་བསྔལ་ཐམས་ཅད་རང་རྒྱུད་ཀྱི་
ལས་དང་ཉོན་མོངས་གཉིས་ལས་བྱུང་ཞིང་། ལས་ཀྱི་རྩ་བ་ནི་ཉོན་མོངས་
ཡིན་པ་དང་ཉོན་མོངས་ཀུན་གྱི་རྩ་བའམ་བྱེད་པོ་མཐར་ཐུག་པ་ནི་བདག་་་
འཛིན་འདི་ཡིན་པར་ངེས་ནས་འདི་འགོག་པ་ལ་བརྩོན་པ་ཆེར་བསྐྱེད་པ་་་་
ཞིག་དགོས་སོ། ། །
འཁོར་བའི་རྩ་བ་མ་རིག་པ་ངོས་འཛིན་ཚུལ་ལ་རང་སྡེ་ནང་བའི་གྲུབ་
མཐའ་སྨྲ་བ་བཞི་ག་མི་མཐུན་ཏེ། བྱེ་བྲག་སྨྲ་བ་ནས་བཟུང་དབུ་མ་རང་
རྒྱུད་པའི་བར་ཐམས་ཅད་ཀྱིས་གང་ཟག་རང་སྐྱ་ཐུབ་པའི་རྫས་ཡོད་དུ་་་་་་
འཛིན་པའི་འཇིག་ལྟ་འཁོར་བའི་རྩ་བ་མ་རིག་པར་འདོད་ཀྱི། གང་ཟག་
དང་ཕུང་བོ་རང་ངོས་ནས་གྲུབ་པར་འཛིན་པ་འཁོར་བའི་རྩ་བར་མི་འདོད་
ལ། དབུ་མ་ཐལ་འགྱུར་བའི་ལྟ་བ་ནི་ངེས་དོན་གྱི་ལྟ་བ་སྟེ་རྒྱལ་བའི་
དགོངས་པ་མཐར་ཐུག་ཡིན་པས་དབུ་མ་ཐལ་འགྱུར་བའི་སློབ་དཔོན་ཆེན་
པོ་ཟླ་བ་གྲགས་པ་དང་ཞི་བ་ལྷ་དང་སངས་རྒྱས་བསྐྱངས་རྣམས་ནི་གང་་་་་་
ཟག་དང་ཕུང་བོ་སོགས་ཀྱི་ཆོས་རང་ངོས་ནས་གྲུབ་པར་འཛིན་པ་འདི་ཉིད་
706



འཁོར་བའི་རྩ་བར་བཞེད་ཅིང་གང་ཟག་དང་ཕུང་བོ་རང་ངོས་ནས་གྲུབ་་་་
པར་འཛིན་པ་འདི་མ་བཟློག་ན་འཁོར་བའི་སྡུག་བསྔལ་འདི་ཟློག་པའི་་་་་་
ཐབས་མེད་པར་བཞེད་དོ། །འདིར་གང་ཟག་གི་མཚན་ཉིད་ནི་ཕུང་བོ་ལྔ་
ཙམ་ལ་བཏགས་པའི་ང་ཙམ་འཇོག་ལ། དེས་ན་གྲུབ་མཐའ་འོག་མ་རྣམས་
ཀྱི་ལྟ་བ་རྣམས་ཕྱིན་ཅི་ལོག་ཡིན་ནམ་ཞེ་ན། དབུ་མ་ཐལ་འགྱུར་བ་ལས་
གཞན་དབུ་མ་རང་རྒྱུད་པ་མན་ཆད་ནི་རྟག་ཆད་ཀྱི་མཐའ་གཉིས་སུ་ལྷུང་
བ་ཡིན་ཡང་གྲུབ་མཐའ་འོག་མའི་ལྟ་བ་འདི་རྣམས་ནི་ཐ་ཤལ་དང་གཏན་་་་
ནས་མི་དགོས་པ་མ་ཡིན་པར། གྲུབ་མཐའ་འོག་མའི་ལྟ་བ་རྣམས་ནི་གྲུབ་
མཐའ་གོང་མ་གོང་མའི་སྟེགས་བུ་སྟེ་དཔེར་ན། རྡོ་སྐས་ཀྱི་ཐེམ་པ་འོག་མ་
རྣམས་ནི་གོང་མ་ལ་འགོ་བའི་ཐབས་ཡིན་པ་བཞིན་ནོ། །སྤྱིར་དབུ་མ་ཐལ་
འགྱུར་བའི་ཤིང་རྟའི་སྲོལ་འབྱེད་ལ་སློབ་དཔོན་ཟླ་བ་གྲགས་པ་འཇོག་པ་་་་
དང་སངས་རྒྱས་བསྐྱངས་འཇོག་པར་ཡིག་ཆ་སོ་སོའི་བཞེད་པ་མི་མཐུན་པ་
ཡོད་ཀྱང་སློབ་དཔོན་ཟླ་གྲགས་དང་སངས་རྒྱས་བསྐྱངས་གཉིས་ཀྱི་བཞེད་་་་
ཚུལ་འདི་ནི། དཔལ་མགོན་འཕགས་པ་ཀླུ་སྒྲུབ་ཀྱི་དགོངས་པ་དམ་པ་ཡིན་
ལ། འོ་ན་དཔལ་མགོན་ཀླུ་སྒྲུབ་ཡན་ཆད་ཀྱི་ཁུངས་ཡོད་དམ་མེད། ཡོད་ན་
ཀླུ་སྒྲུབ་ཀྱི་དགོངས་པ་གཏད་སའི་ཁུངས་མཐར་ཐུག་དེ་གང་ཞེ་ན། རྒྱལ་
བའི་བཀའ་ཚད་མ་ཤེར་ཕྱིན་གྱི་མདོ་ཡིན་ནོ། །དེ་ལྟར་ན་འདིར་ཁུངས་མདོ་
ལ་མི་གཏུགས་པར་ཀླུ་སྒྲུབ་ཀྱི་དགོངས་པ་དམ་པ་ཡིན་ཞེས་འཕགས་པ་ཀླུ་་་
སྒྲུབ་ལ་ཁུངས་བཅོལ་བའི་རྒྱུ་མཚན་ཅི་ཞེ་ན། དཔལ་མགོན་འཕགས་པ་ཀླུ་
707



སྒྲུབ་ནི་རྒྱལ་བའི་དགོངས་པ་འགྲེལ་བ་ལ་ཚད་མར་གྱུར་པ་སྟོན་པ་རང་་་་་
ཉིད་ཀྱི་ལུང་གིས་ཟིན་པ་ཡིན་པས་དེ་ལྟར་གསུངས། དེས་ན་རིན་ཆེན་ཕྲེང་
བ་ལས། ཇི་སྲིད་ཕུང་བོར་འཛིན་ཡོད་པ། །དེ་སྲིད་དེ་ལས་ངར་འཛིན་
ཡོད། །ངར་འཛིན་ཡོད་ན་ཡང་ལས་ཏེ། །དེ་ལས་ཡང་ནི་སྐྱེས་པ་ཡིན། །ཞེས་
གསུངས་པ་སྟེ། ཇི་སྲིད་ཕུང་བོ་སྟེ་གཟུགས་ཀྱི་ཕུང་བོ་དང་ཚོར་བའི་ཕུང་བོ།
འདུ་བྱེད་ཀྱི་ཕུང་བོ། འདུ་ཤེས་ཀྱི་ཕུང་བོ། རྣམ་ཤེས་ཀྱི་ཕུང་བོ་རྣམས་ཡོད་
པ་ཙམ་མ་ཡིན་པར་བདེན་གྲུབ་ཏུ་འཛིན་པའི་བློ་ཡོད་པ་དེ་སྲིད་དུ་ངར་་་་་
འཛིན་ཏེ་ངར་འཛིན་ལྷན་སྐྱེས་ཀྱི་འཇིག་ལྟ་ཡོད་པ་ཡིན་ལ། ངར་འཛིན་
ཡོད་ན་སྟེ་ང་བདེན་པར་གྲུབ་པའམ་རང་བཞིན་གྱིས་གྲུབ་པར་འཛིན་པའི་
བློ་དེ་ཡོད་ན། དེའི་དབང་གིས་འཕེན་བྱེད་དགེ་བ་དང་མི་དགེ་བ་མི་གཡོ་
བའི་ལས་གང་རུང་བསགས། དེ་ལ་བརྟེན་ནས་སྐྱེ་བ་བླངས། དེ་ནས་ཡང་
ལས་བསགས། དེའི་དབང་གིས་སྐྱེ་བ་བླངས་པ་སོགས་རིམ་པ་བཞིན་འཁོར་
བའི་འཁོར་ལོ་རྒྱུན་ཆད་མེད་པར་འཁོར་བ་ཡིན་ནོ། །འདིར་ངར་འཛིན་
ཞེས་པའི་ང་ནི་ང་རང་དང་ངའི་ཁང་བ། ངའི་གོན་པ་ཞེས་པའི་ང་དེར་
གོ་མི་རུང་བར་ང་ཐ་སྙད་པ་དང་ང་རང་བཞིན་གྱིས་གྲུབ་པར་འཛིན་པ་་་་་
གཉིས་ཀྱི་ཁྱད་པར་ཤེས་དགོས་ཏེ། ང་ཐ་སྙད་པ་དེ་ཡོད་པ་ཡིན་ཏེ་དེ་མེད་
ན་ལས་འབྲས་ཀྱི་རྟེན་གཞི་མེད་པར་འགྱུར་བ་དང༌། ང་རང་བཞིན་གྱིས་
གྲུབ་པ་དེ་གཏན་མེད་ཡིན་པས། དེ་ལྟ་བུའི་གཏན་མེད་ཞིག་ལ་ཡོད་པར་
འཛིན་པའི་དབང་གིས་བློ་དེ་ལོག་ཤེས་སུ་གྱུར་པ་ཡིན་ནོ། །དེ་ལྟར་ཕུང་བོ་
7 08



བདེན་འཛིན་མ་ལོག་བར་དུ་འཁོར་བའི་རྩ་བ་མི་ཟློག་པར་གསུངས་སོ། །
ཐེག་པ་གསུམ་གྱི་འཕགས་པ་སྟེ་ཉན་ཐོས། རང་རྒྱལ། ཐེག་ཆེན་གྱི་འཕགས་
པ་ཐམས་ཅད་རང་བཞིན་མེད་རྟོགས་ཀྱི་ལྟ་བ་འདིའི་སྟེང་ནས་ལམ་བགྲོད་
པ་ཁོ་ན་ཡིན་ཏེ། ཉན་རང་དགྲ་བཅོམ་པ་རྣམས་ཀྱིས་དགྲ་བཅོམ་འཐོབ་
བྱེད་རང་བཞིན་མེད་རྟོགས་ཀྱི་ལྟ་བ་འདི་ལ་བརྟེན་ནས་ཉོན་སྒྲིབ་སྤངས་་་་
ནས་འགོག་པ་མངོན་དུ་བྱས་པ་ཡིན་ནོ། །དབུ་མ་ཐལ་འགྱུར་བའི་ལུགས་ལ་
འཕགས་པ་ཡིན་ན་སྟོང་ཉིད་མངོན་སུམ་དུ་རྟོགས་པས་ཁྱབ་སྟེ། འཕགས་
པ་ཡིན་མིན་གྱི་ཁྱད་པར་དེ་སྟོང་ཉིད་མངོན་སུམ་དུ་རྟོགས་མ་རྟོགས་ཀྱི་སྒོ་
ནས་འཇོག་པ་དང་། བྱང་ཆུབ་སེམས་དཔའ་ཡིན་མིན་གྱི་ཁྱད་པར་ནི་ཀུན་
རྫོབ་བྱང་ཆུབ་ཀྱི་སེམས་དེ་རྒྱུད་ལ་སྐྱེས་མ་སྐྱེས་ཀྱི་སྒོ་ནས་འཇོག་པ་ཡིན་
ནོ། །གྲུབ་མཐའ་འོག་མ་རྣམས་ཀྱི་འདོད་ཚུལ་ལ་འདྲ་མིན་སྣ་ཚོགས་སུ་སྣང་
ངོ་། །འཁོར་བ་ལས་གྲོལ་བ་ཙམ་གྱི་ཐར་པ་སྟེ་ཉན་རང་དགྲ་བཅོམ་པའི་གོ་
འཕང་འཐོབ་པ་ལའང་གང་ཟག་རང་སྐྱ་ཐུབ་པའི་རྫས་ཡོད་ཀྱིས་སྟོང་བར་
ཤེས་པ་ཙམ་གྱིས་མི་ཆོག་གི། གཞི་གྲུབ་ཚད་ཀྱི་ཆོས་ཐམས་ཅད་རང་བཞིན་
མེད་པར་ཤེས་པའི་ལྟ་བ་འདི་ངེས་པར་དགོས། འོ་ན་རང་བཞིན་གྱིས་མེད་
ན་མེད་ཚུལ་ནི་ཇི་ལྟ་བུ་དང་ཡོད་ན་ཡོད་ཚུལ་ནི་ཇི་ལྟ་བུ་ཡིན་ཞེ་ན། རང་
བཞིན་གྱིས་ཡོད་ཚུལ་ནི། རྩ་བ་ཤེས་རབ་ལས། རང་བཞིན་དག་ནི་བཅོས་
མིན་དང་། །གཞན་ལ་ལྟོས་པ་མེད་པ་ཡིན། །ཞེས་གསུངས་པ་ལྟར་རང་
བཞིན་གྱིས་མ་གྲུབ་ཅེས་པའི་རང་བཞིན་གྱི་ངོ་བོ་ནི། བཅོས་མ་མ་ཡིན་པ་
7 09



སྟེ་རྒྱུ་དང་རྐྱེན་གང་ལའང་ལྟོས་ནས་གྲུབ་པ་དང་བརྟེན་ནས་འབྱུང་བ་མ་་་་
ཡིན་པ་ཞིག་ཡོད་ན་དེ་ལ་རང་བཞིན་ཟེར་ལ། དེ་ལྟ་བུའི་རང་བཞིན་ཞིག་
ནི་གཏན་མེད་ཡིན་པས། གཏན་ནས་མེད་པར་ངོས་ཟིན་དགོས་ལ། དེ་ལྟར་
ཡིན་པ་ངོས་མ་ཟིན་པར་ཡོད་པར་འཛིན་པའི་བློ་དེ་ལ་བདག་འཛིན་ཞེས་་་་
བྱའོ། །རང་བཞིན་གྱིས་མེད་པའི་ཚུལ་དེ་ངོས་ཟིན་ན་ནི་བདག་མེད་རྟོགས་
པ་ཡིན་ནོ། །དེས་ན་གཏན་ནས་མེད་པ་ཞིག་ཡོད་པར་འཛིན་པའི་བདེན་
འཛིན་ནམ་མ་རིག་པའམ་བདག་འཛིན་དེ་ལོག་ཤེས་ཡིན་པའི་རྩ་བའང་་་་་་
འདི་ལ་ཐུག་པ་ཡིན་པས་འདིའི་ཚུལ་ཤེས་པར་བྱའོ། ། །
བདག་འཛིན་ལ་ལྷན་སྐྱེས་དང་ཀུན་བཏགས་གཉིས་ལས། ཀུན་
བཏགས་ནི་སྤང་བྱའི་གཙོ་བོ་མ་ཡིན། བདག་འཛིན་ལྷན་སྐྱེས་འདི་སྤང་
བྱའི་གཙོ་བོ་ཡིན་ལ། ལྷན་སྐྱེས་ཞེས་པ་ནི། དཔེར་ན། ཙན་དན་གྱི་
དྲི་བསུང་ལྷན་དུ་སྐྱེས་པ་དང་ལྡུམ་བུའི་དྲི་ངན་དེ་ཁོ་དང་ལྷན་ཅིག་ཏུ་སྐྱེས་
པ་བཞིན་ལྷན་སྐྱེས་ཀྱི་འཛིན་སྟངས་ངོ་ཤེས་པར་བྱས་ཏེ་དགག་དགོས་ཀྱི།
ལྷན་སྐྱེས་ཀྱི་འཛིན་སྟངས་འགོག་པ་དོར་ཏེ་ཀུན་བཏགས་ཀྱི་འཛིན་སྟངས་
འགོག་པ་ལ་རྩོལ་བ་ཅི་ཙམ་བྱས་ཀྱང་ཐོག་མ་མེད་པ་ནས་རང་གི་རྒྱུད་ལ་་་་
ཞུགས་པའི་བདག་འཛིན་ལྷན་སྐྱེས་འདི་ཟློག་པར་མི་ནུས་སོ། །འོན་ཀྱང་
ལྷན་སྐྱེས་ཀྱི་སྟེང་དུ་ཀུན་བཏགས་བསྣན་ན་ནི་ལྷན་སྐྱེས་ཀྱི་འཛིན་སྟངས་དེ་
ཇེ་བརྟན་དུ་འགྲོ་བ་ཡིན་ནོ། །
ཀུན་བཏགས་དང་ལྷན་སྐྱེས་གཉིས་ཀྱི་ཁྱད་པར་ནི། གྲུབ་མཐས་བློ་
710



བསྒྱུར་བའི་དེ་ཀུན་བཏགས་དང་འཕྲལ་དུ་དཔྱད་པ་བྱས་པ་ལ་མ་ལྟོས་པར་
ཐོག་མ་མེད་པ་ནས་རང་རང་གི་རྒྱུད་ལ་དུས་སྐབས་ཐམས་ཅད་དུ་ངང་་་་་་
ངམ་ཤུགས་ཀྱིས་སྐྱེས་པའི་ངར་འཛིན་དང་ཕུང་བོ་བདེན་འཛིན་འདི་ལྷན་
སྐྱེས་ཡིན་པས། འདི་ནི་འབུ་ཕྲ་མོའི་ཡན་ཆད་ཀྱི་རྒྱུད་ནའང་ཡོད་ལ།
འདིར་ངར་འཛིན་ཞེས་པ་ནི་ང་ཙམ་དུ་འཛིན་པ་མ་ཡིན་པར། ང་བདེན་
པར་འཛིན་པའི་བློ་དེར་གོ་དགོས་པས། བློ་འདི་ནི་འཇིག་ལྟ་ལྷན་སྐྱེས་ཡིན་
པས་དགག་དགོས་ལ། ང་ཐ་སྙད་ཙམ་དུ་འཛིན་པའི་བློ་ནི་འཇིག་ལྟ་ལྷན་
སྐྱེས་མ་ཡིན་པས། འདི་ནི་དགག་མི་རུང་ཞིང་དགག་ཀྱང་མི་དགོས་པ་ཞིག་
རྒྱུ།
དེ་ཡང་ངར་འཛིན་ལ་སྣང་ཡུལ་དང་ཞེན་ཡུལ་གཉིས་ལས། སྣང་ཡུལ་
དེ་ནི་ང་ཙམ་དུ་འཛིན་པ་ཡིན་པས་ཡོད་པ་ཡིན་ལ། ངར་འཛིན་གྱི་ཞེན་
ཡུལ་ནི་གཏན་མེད་ཡིན། ང་བདེན་གྲུབ་ཏུ་འཛིན་པའི་ངར་འཛིན་འདིའི་
ཞེན་ཡུལ་ངོས་ཟིན་པ་གལ་ཆེ་སྟེ། གལ་ཏེ་དགག་བྱ་ངོས་མ་ཟིན་ན་འབེན་
མ་མཐོང་བར་མདའ་འཕེན་པ་ལྟ་བུར་སོང་བས་སོ། །དེས་ན་ངར་འཛིན་
ལྷན་སྐྱེས་འདི་ནི་འཁོར་བའི་རྩ་བ་ཡིན་པས། ངར་འཛིན་ལྷན་སྐྱེས་ཀྱི་ཞེན་
ཡུལ་བཀག་པའི་སྒོ་ནས་བཟློག་དགོས། ཞེན་ཡུལ་དེ་གང་ཞེ་ན། ང་རང་
བཞིན་གྱིས་གྲུབ་པ་དེ་ཞེན་ཡུལ་ཡིན་ལ། དེ་ནི་གཏན་ནས་མེད་པ་ཞིག་
ཡིན་ཡང་གཏན་མེད་ཞིག་ཡོད་པར་བཟུང་བའི་དབང་གིས་ཉོན་མོངས་་་་་་
གཞན་རྣམས་བསྐྱེད་ཅིང་ཆགས་པ་སྐྱེས། དེའི་འགལ་རྐྱེན་ལ་སྡང་བ་སྐྱེས།
711



དེའི་དབང་གིས་ལས་བསགས། ལས་ཀྱི་དབང་གིས་འཁོར་བར་སྐྱེ་བ་
བླངས། དེ་ནས་སྡུག་བསྔལ་རྒྱུན་མི་ཆད་པར་མྱོང་བ་ཡིན་ནོ། །དེས་ན་
གཏན་ནས་མེད་པ་ཡིན་ལ་གཏན་མེད་ཡིན་པའི་ཚུལ་ངོས་ཟིན་པ་ན་སྟོང་་་་
ཉིད་རྟོགས་པ་ཡིན་ནོ། །འདིར་སྟོང་ཉིད་ཅེས་པའི་སྟོང་བའི་དོན་ནི་རང་
བཞིན་གྱིས་མེད་པ་དང་བལྟོས་མེད་ཚུགས་ཐུབ་ཅིག་གིས་སྟོང་བའི་དོན་ལ་
གོ་དགོས། དེས་ན་འདུས་བྱས་ཀྱི་ཆོས་སམ་གཞི་གྲུབ་ཚད་ཀྱི་ཆོས་ཐམས་
ཅད་རང་བཞིན་མེད་པ་ཡིན་ཏེ། དེ་མཐའ་དག་རྒྱུ་རྐྱེན་ལ་བརྟེན་ནས་
འབྱུང་བའི་ཕྱིར་ཏེ། གང་གང་རྐྱེན་ལ་རག་ལས་པ། །དེ་དེ་རང་བཞིན་གྱིས་
སྟོང་ཞེས། །གསུངས་པ་འདི་ལས་ཡ་མཚན་པའི། །ལེགས་འདོམས་ཚུལ་ནི་
ཅི་ཞིག་ཡོད། །ཅེས་གསུངས་པ་དང་། མ་དྲོས་པས་ཞུས་པའི་མདོ་ལས།
གང་ཞིག་རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེས་པའི་རང་བཞིན་ཡོད་མ་
ཡིན། །རྐྱེན་ལ་རག་ལས་གང་དེ་སྟོང་བར་བཤད། །གང་ཞིག་སྟོང་ཉིད་ཤེས་
དེ་བག་ཡོད་ཡིན། །ཞེས་གསུངས་པ་ལྟར། སྟོང་ཉིད་ཅེས་པ་ནི་བདེན་པས་
སྟོང་བའམ་རང་བཞིན་གྱིས་གྲུབ་པས་སྟོང་བའོ། །རྒྱུ་རྐྱེན་གང་ལའང་
མ་ལྟོས་པར་གྲུབ་པར་འཛིན་པའི་བློ་དེ་ནི་བདེན་འཛིན་ཡིན་པས་བདེན་་་་་
འཛིན་དེ་བཀག་པའི་སྟོང་བ་ལ་སྟོང་ཉིད་ཅེས་བྱའོ། །དེས་ན་བདག་འཛིན་
གྱི་ཞེན་ཡུལ་ངོས་བཟུང་ནས་དེ་བཀག་པའི་སྒོ་ནས་ངར་འཛིན་ལྷན་སྐྱེས་་་་
འདི་ཟློག་པར་བྱེད་དགོས་ཀྱི་དེ་ལྟར་མིན་པར་ལུས་ལས་ཚེར་མ་འདོན་པའི་
ཚུལ་དུ་ངར་འཛིན་འདི་འདོན་ཐབས་མེད་དོ། །
71 2



གཉིས་པ། འཁོར་བའི་རྩ་བ་མ་རིག་པ་སྤོང་ཕྱིར་ཟབ་མོ་དབུ་མའི་ལྟ་
བ་རྒྱུད་ལ་སྐྱེད་ཚུལ་ནི། བདག་མེད་རྟོགས་པའི་ལྟ་བའམ་བདག་མེད་
རྟོགས་པའི་བློའམ་ཤེས་རབ་རྒྱུད་ལ་སྐྱེད་པ་ལ་རིགས་པའི་དགག་བྱ་དང་་་་
ལམ་གྱི་དགག་བྱ་གཉིས་ཡོད། བདེན་འཛིན་ནི་ལམ་གྱི་དགག་བྱ་དང་
བདེན་གྲུབ་ནི་རིགས་པའི་དགག་བྱ་ཡིན་ལ། ལམ་གྱི་དགག་བྱ་དེ་ཡོད་པ་
ཞིག་དང་། རིགས་པའི་དགག་བྱ་ལ་མེད་པ་ཞིག་དགོས་པའོ། །འདིར་
རིགས་པ་ཞེས་པ་དོན་དམ་དཔྱོད་བྱེད་ཀྱི་རིགས་པ་སྟེ་དབུ་མའི་རིགས་པ་་་་
མཐའ་དག་གི་འབྱུང་ཁུངས་སམ་ཆུ་མགོ་ལྟ་བུ་དེ་ནི་རྟེན་འབྲེལ་གྱི་གཏན་་་
ཚིགས་འདི་ཉིད་ཡིན་ཞིང་། རྟེན་འབྲེལ་ཞེས་པ་ནི་རྟེན་ཅིང་འབྲེལ་བར་
འབྱུང་བ་སྟེ། རྒྱུ་རྐྱེན་དང་ཆ་རྐྱེན་སོགས་ལ་ལྟོས་ནས་གྲུབ་པའམ་བརྟེན་
ནས་འབྱུང་བའི་རྒྱུ་མཚན་གྱིས་རང་བཞིན་གྱིས་སྟོང་བར་རྟོགས་པ་་་་་་
རིགས་པ་ལ་རྟེན་འབྲེལ་གྱི་རིགས་པ་ཞེས་བརྗོད། སྤྱོད་འཇུག་ལས།
བཏགས་པའི་དངོས་ལ་མ་རེག་པར། །དེ་ཡི་དངོས་མེད་འཛིན་མ་ཡིན། །
ཞེས་གསུངས་པ་སྟེ། བདེན་འཛིན་གྱིས་སྒྲོ་བཏགས་པའི་དགག་བྱའི་དངོས་
པོ་བདེན་གྲུབ་ལྟ་བུ་ལ་རྟོག་པས་མ་རེག་པར་ཏེ། གལ་ཏེ་བདེན་པར་གྲུབ་
ན་འདི་ལྟ་བུ་ཞིག་གོ་སྙམ་ན་རྟོག་པས་མ་བཟུང་ཞིང་རྣམ་པ་མ་ཤར་བར་་་་
བདེན་གྲུབ་དེ་ཡིས་དངོས་པོ་མེད་པ་བདེན་སྟོང་དེ་ཡང་རྟོག་པས་དམིགས་
ཤིང་འཛིན་པ་མ་ཡིན་ཏེ། བདེན་གྲུབ་བཀག་ནས་བདེན་མེད་ཚད་མས་
ངེ ས་པ་ལ་དགག་བྱ་བདེན་གྲུབ་ཀྱི་རྣམ་པ་བློ་ཡུལ་དུ་འཆར་བ་ལ་རག་ལས་
？?



པའི་ཕྱིར། རྟོག་ངོར་མོ་གཤམ་གྱི་རྣམ་པ་མ་ཤར་བར་མོ་གཤམ་གྱི་བུའི་རྣམ་
པ་མི་འཆར་བ་བཞིན་ནོ། །ཞེས་གསུངས་པ་ལྟར། གང་འགོག་པའི་དགག་
བྱ་བདེན་གྲུབ་ཀྱི་དོན་སྤྱི་མ་ཤར་བར་དེ་འགོག་པའི་ལྟ་བ་རྒྱུད་ལ་སྐྱེ་མི་ནུས་
པས་སྟོང་ཉིད་ངེས་པ་ལ་དགག་བྱའི་སྣང་ཚུལ་ངེས་པ་གལ་ཆེ་སྟེ། དཔེར་ན།
གནས་ཁང་ཞིག་ལ་མི་ཞིག་ཡོད་མེད་དོགས་པ་བྱུང་བ་ན་གནས་དེར་མི་དེ་
ཡོད་མེད་བཙལ་ནས་དེ་མེད་པར་ཤེས་པ་ལ་གང་མེད་རྒྱུའི་མི་དེ་ངེ་ངོ་ཤེས་་་་་
དགོས་པ་བཞིན་ནོ། །དེ་ལྟར་མིན་པར་དགག་བྱ་ངོས་མ་ཟིན་པར་དེ་འགོག་
པ་ནི། རྐུན་མ་ནགས་ལ་སོང་བའི་རྗེས་སྤང་ལ་གཅོད་པ་དང༌། འདྲེ་ཤར་
སྒོར་གནས་པ་ལ་གླུད་དེ་དེའི་ཚབ་ཀྱི་གླུད་རྫོང་ནུབ་སྒོར་སྐྱེལ་བ་ལྟར་ངལ་
བ་དོན་མེད་དུ་འགྱུར། བདག་འཛིན་ངོས་མ་ཟིན་པར་དེ་འགོག་ཐབས་
མེད་པའི་ཕྱིར་ཏེ། ནད་ངོས་མ་ཟིན་པར་ནད་དེ་སེལ་བྱེད་ཀྱི་སྨན་གཏོང་
ཐབས་མེད་པ་བཞིན་ནོ། །དགག་བྱ་འགོག་པ་དེ་ཧ་ཅང་ཐལ་ཆེས་ན་ནི།
སྤྱིར་ང་ལ་འགོག་དགོས་པའི་ང་ཞིག་དང་། འགོག་མི་རུང་བའི་ང་ཞིག་སྟེ་
ང་གཉིས་འབྱེད་དགོས་པས། ལས་འབྲས་ཀྱི་ང་ཙམ་འདི་ནི་འགོག་མི་རུང་
ཞིང་འགོག་ཀྱང་མི་དགོས་པའི་ང་ཡིན་ལ། འདི་བཀག་ན་ལས་འབྲས་ཀྱི་
རྟེན་གཞི་མེད་པར་གྱུར་པ་སྟེ་ལས་གསོག་པ་པོ་དང་འབྲས་བུ་མྱོང་བ་བོ་་་་་
མེད་པར་འགྱུར་བས་སོ། །འདིའི་ང་ནི་མ་བརྟག་མ་དཔྱད་པར་ ཁྱེད་དང་
ང་། ང་འགྲོ་མི་འགྲོ། ང་བདེ་མི་བདེ་ལྟ་བུ་བརྗོད་པའི་སྐབས་ཀྱི་ང་ཙམ་
པོ་སྟེ་ང་ཐ་སྙད་པ་ཡིན་པས་དགག་བྱ་མིན་ལ་འགོག་ཀྱང་མི་ཆོག་སྟེ་འདི་



བཀག་ན་ནི་ལས་འབྲས་ཀྱི་རྟེན་གཞི་མེད་པར་གྱུར་པའི་ཆད་མཐར་ལྷུང་་་་་
བར་འགྱུར་རོ། །ཡང་དགག་བྱའི་ངོས་འཛིན་ཧ་ཅང་ཁྱབ་ཆུང་ན་ནི་དགག་
བྱ་ཕྲ་མོ་འགོག་མི་ནུས་པས་རྟག་ལྟ་ཞིག་ལས་མི་འདའ་སྟེ་རྟག་མཐའ་ལ་་་་་
ལྷུང་བ་ཡིན་པས། རྟག་ཆད་ཀྱི་མཐའ་གཉིས་དང་བྲལ་བའི་དབུ་མའི་ལྟ་བ་
སྟེ། དཔེར་ན། བུམ་པ་རང་བཞིན་གྱིས་གྲུབ་པར་བཟུང་ན་རྟག་མཐར་ལྷུང་
བ་དང་། བུམ་པ་རང་བཞིན་གྱིས་མ་གྲུབ་པས་གཏན་མེད་དུ་བཟུང་ན་ནི་
ཆད་མཐར་ལྷུང་བས། ནང་བའི་གྲུབ་མཐའ་ལས་ཀྱང་དབུ་མ་ཐལ་འགྱུར་
བ་མ་གཏོགས་གཞན་རང་རྒྱུད་པ་མན་ཆད་ནི་རྟག་ཆད་ཀྱི་མཐའ་གཉིས་སུ་
ལྟུང་བ་ཡིན་པས། གྲུབ་མཐའ་གོང་འོག་གི་རྩོད་པའང་འདི་ལ་བརྟེན་ནས་
བྱུང་བ་ཡིན་ནོ། །འདིར་དབུ་མ་ཞེས་པའི་ཡི་གེ་འདི་ཡང་སྤྱིར་དབུ་མ་ནི་
དཀྱིལ་ཏེ་དབུས་མའི་དོན་ཡིན་ཀྱང་བརྗོད་བདེའི་དབང་གིས་དབུ་མ་ཞེས་
ལོ་ཙཱ་བ་རྣམས་ཀྱིས་བྲིས་པ་ཡིན། རྟག་ཆད་གཉིས་ཀྱི་མཐའ་ལ་མ་ལྷུང་བའི་
དབུ་མའི་ལྟ་བ་ནི་ཤིན་ཏུ་རྙེད་དཀའ་བར་གསུངས་སོ། །དེས་ན་སྤྱོད་འཇུག་
ལས། དེ་བཞིན་རྣམ་པར་དཔྱད་པ་ཡིས། །བཙལ་ན་བདག་ཀྱང་ཡང་དག་
མིན། །ཞེས་པའི་དོན་ནི། སེམས་སོགས་གདགས་གཞིའི་ངོས་ནས་བཙལ་ན་
མི་རྙེད་པ་ནི། དཔེར་ན། ཆུ་ཤིང་གི་སྡོང་བོ་དག་གི་ཤུན་པ་སོགས་ཆ་ཤས་
སོ་སོར་ཕྱེ་ན་སྙིང་བོར་གྱུར་པ་འགའ་ཡང་མེད་པ་བཞིན་དུ་བཏགས་དོན་་་
བཙལ་ནས་རང་བཞིན་གྱིས་གྲུབ་མ་གྲུབ་རིགས་པས་རྣམ་པར་དཔྱད་པ་་་་་
ཡིས་བཙལ་ན། བདག་ཀྱང་ཡང་དག་པར་གྲུབ་པ་ནམ་ཡང་རྙེད་པ་མིན།
715



ཞེས་གསུངས་པ་ལྟར། བདག་དང་ཕུང་བོ་སྟེ་ང་དང་ངའི་མིག་དང་ངའི་
ལུས་སེམས་ལྟ་བུ་ལ་སོགས་པ་གང་ཟག་གི་རྒྱུད་ཀྱིས་བསྡུས་པའི་ཕུང་ཁམས་
སྐྱེ་མཆེད་རྣམས་ནང་གི་ཆོས་དང་རི་ར་བ་ཁང་ཁྱིམ་ས་ཆུ་མེ་རླུང་ལ་སོགས་
གང་ཟག་གི་རྒྱུད་ཀྱིས་མ་བསྡུས་པའི་ཕྱིའི་དངོས་པོ་ཐམས་ཅད་ཐ་སྙད་དུ་་་
སྣང་ཙམ་མ་གཏོགས་དཔེར་ན་བུམ་པ་ཞེས་པའི་དོན་དེ་གང་ལ་བཏགས་་་་
པའི་དོན་བཙལ་ན་གང་ཡང་མི་རྙེད་ཅིང་ཡང་དག་པར་ཏེ་བདེན་པར་མ་་་
གྲུབ་པར་གསུངས་སོ། །འདིར་ཐ་སྙད་ཙམ་ཞེས་པའི་ཙམ་སྒྲས་བདེན་གྲུབ་
བཅད་པ་ཡིན་ནོ། །ཡང་དག་པར་མ་གྲུབ་པ་དང་རང་ངོས་ནས་མ་གྲུབ་པ་
དང་། རང་བཞིན་གྱིས་མ་གྲུབ་པ་དང༌། བདེན་པར་མེད་པ་དང་། དོན་
དམ་པར་མེད་པ་རྣམས་སྐབས་འདིར་མིང་གི་རྣམ་གྲངས་ཏེ་དོན་གྱི་འབབ་
ས་གཅིག་ཡིན་ནོ། །འདིར་དོན་གཅིག་མིང་གི་རྣམ་གྲངས་ཞེས་མི་བརྗོད་
པར། མིང་གི་རྣམ་གྲངས་ཞེས་བརྗོད་པ་ལ་རྒྱུ་མཚན་ཡོད་དེ། དོན་གཅིག་
མིང་གི་རྣམ་གྲངས་ཞེས་བརྗོད་ན་ནི། འདི་ལྟར། དེ་དག་ཆོས་ཅན། དོན་
གཅིག་མ་ཡིན་པར་ཐལ། དོན་མེད་པའི་ཕྱིར་རོ། །ཞེས་པའི་རིགས་པ་
འདིས་གནོད་པའི་སྟབས་ཀྱིས་སོ། །དེ་དག་སྟེ་རང་བཞིན་གྱིས་མ་གྲུབ་པ་
སོགས་གཞི་གྲུབ་ཚད་ཀྱི་ཆོས་ཐམས་ཅད་བདེན་པར་མ་གྲུབ་པ་ནི་དེའི་རང་
བཞིན་ནམ་གནས་ལུགས་མཐར་ཐུག་ཏུ་གསུངས་པས་དོན་དམ་བདེན་པ་་་་
ཞེས་པའི་དོན་ཡང་དེ་ཡིན་ལ། ཐ་སྙད་དུ་སྣང་བ་ཙམ་དེ་ནི་ཀུན་རྫོབ་
བདེན་པ་དང་བཏགས་དོན་བཙལ་ན་མི་རྙེད་པ་དེ་དོན་དམ་བདེན་པ་ཡིན་
7 16



པས། ཀུན་རྫོབ་བདེན་པ་དང་དོན་དམ་བདེན་པ་གཉིས་ནི་གཞི་གྲུབ་ཚད་
ཀྱི་ཆོས་ཐམས་ཅད་ཀྱི་སྟེང་དུ་ལྷན་ཅིག་ཏུ་ཡོད་དགོས་པ་ལས། ཀུན་རྫོབ་
བདེན་པ་ནི་བུམ་པ་ལྟ་བུ་དང་དོན་དམ་བདེན་པ་ནི་ཀ་བ་ལྟ་བུའོ་ཞེས་ཡན་
གར་བ་ཞིག་བྱས་ན་ནི་རྩ་བ་ནས་ནོར་ཞིང་དེའི་གོ་བ་མ་རྙེད་པ་ཡིན་ནོ། །
དེས་ན་བདེན་པར་མེད་པ་དེ་གནས་ལུགས་མཐར་ཐུག་པ་ཡིན་པས། དེའི་
ལྡོག་ཕྱོགས་ཏེ་བདེན་པར་གྲུབ་པ་དེ་ནི་དགག་བྱ་མཐར་ཐུག་ཏུ་བྱ་དགོས་
སོ། །དེས་ན་ངར་འཛིན་ལྷན་སྐྱེས་ཀྱི་འཛིན་སྟངས་ནི་ང་ང་ཙམ་དུ་བཟུང་
བ་མ་ཡིན་པར་ང་ཡུལ་རང་ངོས་ནས་གྲུབ་པར་འཛིན་པ་ཡིན་ཏེ། ང་ང་
ཙམ་དུ་འཛིན་པ་དེ་དགག་བྱ་མིན་ཞིང་ང་ཙམ་པོ་བ་དེ་ནི་ང་ཐ་སྙད་པ་་་་་་
ཡིན་པས། ང་ཐ་སྙད་པ་དེ་ཡོད་པ་ཡིན་དགོས་ལ། དེ་མེད་ན་ལས་འབྲས་ཀྱི་
རྟེན་གཞི་མེད་པར་འགྱུར་བས་ཆད་མཐར་ལྷུང་བ་ཡིན་ནོ། །བློ་དེའི་འཛིན་
སྟངས་ཏེ་འཛིན་ཚུལ་གྱི་ཡུལ་ང་རང་ངོས་ནས་གྲུབ་པ་དེ་ཉིད་འདིར་དགག་
བྱ་མཐར་ཐུག་ཡིན་ནོ། །
དེ་ཡང་བློའི་འཛིན་ཚུལ་ལ་གསུམ་སྟེ། ང་རང་ངོས་ནས་གྲུབ་པར་
འཛིན་པ་དང༌། ང་བདེན་མེད་དུ་འཛིན་པ་དང་། དེ་གཉིས་གང་གིས་ཀྱང་
ཁྱད་པར་དུ་མ་བྱས་པར་ང་ཙམ་དུ་འཛིན་པ་དང་གསུམ་མོ། །དེ་ལ་ང་ཙམ་
དུ་འཛིན་པ་དེ་སྐབས་འདིའི་དགག་བྱའི་ངར་འཛིན་མིན་ཞིང་རང་གི་བློ་ལ་
ང་སྙམ་དུ་སྣང་བ་ཐམས་ཅད་དགག་བྱ་མིན་ཏེ། འདིའི་སྐབས་ཀྱི་ང་ཞེས་པ་
ནི་ཁྱེད་དང་ང་ཞེས་པ་དང་། ང་འགྲོ ང་འདུག་ངས་ཟོས། ངས་འཐུངས་
717



ལྟ་བུའི་ང་ཙམ་པོ་བ་དེར་ངོས་འཛིན་དགོས་པས། ངའོ་སྙམ་པའི་བློ་ཐམས་
ཅད་ངར་འཛིན་དུ་བཟུང་ནས་བཀག་ན་ལས་དང་འབྲས་བུའི་རྟེན་གཞི་་་་་
ཆད་པར་འགྱུར། དཔེར་ན། ལུག་བལ་གྱི་སྤུ་རིས་བཞིན་ཕན་ཚུན་འཕྱིང་དུ་
མ་བཅུག་པར་ཞིབ་ཏུ་གསེད་དེ་ཕྱེད་པ་བཞིན་བྱ་བར་གལ་ཆེ་སྟེ། སྤྱོད་
འཇུག་ལས། ཇི་ལྟར་མཐོང་ཐོས་ཤེས་པ་དང༌། །འདིར་ནི་དགག་པར་བྱ་
མིན་ཏེ། །འདིར་ནི་སྡུག་བསྔལ་རྒྱུར་གྱུར་པ། །བདེན་པར་རྟོག་པ་བཟློག་བྱ་
ཡིན། །ཞེས་གསུངས་པ་སྟེ། ཇི་ལྟར་སྒོ་ལྔའི་དབང་ཤེས་ཏེ་མིག་ཤེས་ཀྱིས་
མཐོང་བ་དང་། ཉན་ཤེས་ཀྱིས་ཐོས་པ། ཡིད་ཤེས་ཀྱིས་ཤེས་པ་སོགས་ཐ་
སྙད་དུ་སྣང་ཙམ་གྱི་ཡུལ་ཡུལ་ཅན་དེ་དག་སྐབས་འདིར་དགག་བྱ་མ་ཡིན་
ཏེ། འདིར་ནི་མཐོང་ཐོས་ཤེས་གསུམ་ཡུལ་ཡུལ་ཅན་གང་ཡིན་ཀྱང་གྲུབ་
མཐས་དཔྱད་པ་ལ་མ་ལྟོས་པར་འཇིག་རྟེན་པའི་བློ་ལྷན་སྐྱེས་ཀྱི་ངོར་རང་་་་
ངོས་ནས་གྲུབ་པར་འཛིན་པའི་བདེན་འཛིན་ཉིད་འཁོར་བའི་སྡུག་བསྔལ་
གྱི་རྩ་བའམ་རྒྱུར་གྱུར་པ་ཡིན་པས་བདེན་པར་རྟོག་པ་དེ་ཉིད་རིགས་པ་་་་་
ཡང་དག་གིས་བཟློག་བྱ་ཡིན་པའི་ཕྱིར་རོ། །ཞེས་གསུངས་པ་ལྟར། མ་
བརྟགས་མ་དཔྱད་པ་སྟེ་དོན་དམ་དཔྱོད་བྱེད་ཀྱི་རིགས་པས་མ་དཔྱད་པའི་
བློ་ལ་སྣང་ཙམ་པ་འདི་ནི་འགོག་ཏུ་མི་རུང་བ་དང་། བདེན་པར་སྣང་ཞིང་
ཞེན་པ་སྟེ་རྒྱུ་རྐྱེན་གང་ལའང་བལྟོས་མེད་དུ་གྲུབ་པའི་ཚུགས་ཐུབ་ལང་ངེ་་་
བར་སྣང་ཞིང་ཞེན་པ་འདི་འགོག་དགོས་པའི་ཁྱད་པར་ཤིན་ཏུ་གསལ་ལོ། །
དེ་ལྟར་དགག་བྱ་ངོས་ཟིན་པར་བྱས་ཏེ། དེ་བཀག་པའི་བདག་མེད་
718



སྒོམ་ཚུལ་ལ་རྣམ་པ་གཉིས་ལས། དང་བོ་གང་ཟག་གི་བདག་མེད་སྒོམ་ཚུལ་
ལ། དེ་ལས། དེའི་ཚུལ་ནི། ཞེས་པ་ནས། མེད་དོ་སྙམ་དུ་ཐག་བཅད་དོ། །
ཞེས་པའི་བར་གསུངས་ཏེ། ང་ཞེས་པ་ནི་བློས་བཏགས་པ་ཙམ་དུ་ཟད་པ་
སྟེ་གཞི་གྲུབ་ཚད་ཀྱི་ཆོས་ཐམས་ཅད་མིང་བརྡས་བཞག་ཙམ་མམ་རྟོག་པས་
བཏགས་ཙམ་དུ་ཟད་དེ། འདིར་བཏགས་ཙམ་ཞེས་པའི་ཙམ་སྒྲས་བདེན་
པར་གྲུབ་པ་གཅོད་པའོ། །ངར་འཛིན་ལྷན་སྐྱེས་ཀྱིས་ང་རང་བཞིན་གྱིས་
གྲུབ་པར་བཟུང་ལ། དེ་ལྟར་བཟུང་བ་ལྟར་དུ་གཏན་མེད་ཡིན་ནོ་སྙམ་
དུ་ཐག་བཅད་པ་སྟེ་དང་བོ་རིགས་པས་དཔྱད་པ་བྱས་ཏེ་ཐག་གཅོད་ཅིང་་་
དཔྱད་པའི་དོན་དེ་ལ་ཡང་དང་ཡང་དུ་གོམས་འདྲིས་མང་དུ་བཏང་ཞིང་དེ་
ལ་གཙོ་བོ་དཔྱད་སྒོམ་བྱས། དཔྱད་སྒོམ་ལ་རྩལ་བྱང་ན་འཇོག་སྒོམ་བྱས།
དེའི་གྲོགས་ཚོགས་བསགས་སྒྲིབ་སྦྱོང་དང་བླ་མའི་གསོལ་འདེབས་རྣམས་ལ་
འབད་པ་བྱས་ན་ནི་དབུ་མའི་ལྟ་བ་རྙེད་པར་འགྱུར་བ་ཡིན་ནོ། །དེ་ལྟར་
ང་དང་ངའི་ལུས་སེམས་གཉིས་གཅིག་ཏུ་གྲུབ་བམ་ཐ་དད་དུ་གྲུབ་པ་ཡིན།
གལ་ཏེ་ཐ་དད་དུ་གྲུབ་ན་ལུས་སེམས་གཉིས་ལས་ང་ཟུར་དུ་ངོས་འཛིན་རྒྱུ་
དགོས་ཀྱང་དེ་ལྟའི་ང་ཞིག་མེད་པ་ཐག་གིས་ཆོད། དེ་ཡང་ང་ཐ་སྙད་པ་དེ་
མེད་པར་འཛིན་མི་རུང་བར་མཐར་གཏུགས་ན་ང་རང་ངོས་ནས་གྲུབ་པར་
སྣང་ཞིང་ཞེན་པའི་དགག་བྱ་ལ་གཏུགས་དགོས་པ་ཡིན་གྱི། དེ་ལྟར་མིན་
པར་སྤྱིར་ཐ་དད་དུ་གྲུབ་པ་ཙམ་ལ་དེ་ལྟར་མིན་དགོས་ཏེ། བྱས་པ་དང་
མི་རྟག་པ་གཉིས་ཐ་དད་ཡིན་ཡང་བྱས་པ་ལས་ཟུར་དུ་མི་རྟག་པ་དེ་འདིའོ་
719



ཞེས་ངོས་འཛིན་རྒྱུ་མེད་དེ། དེ་ཡང་གཞི་གྲུབ་ན་ཐ་སྙད་དུ་ཡོད་པས་ཁྱབ་
པ་དང་གཞི་གྲུབ་ན་བདེན་པར་མེད་པས་ཁྱབ་པས། ཐ་སྙད་དུ་ཡོད་པས་
ཡོད་གོ་མི་ཆོད་པ་དང་བདེན་གྲུབ་ཏུ་མེད་པ ས་མེད་གོ་མི་ཆོད་པའི་གནད་
ཀྱི་ཁྱད་པར་འདི་ཤེས་པར་བྱ་དགོས་སོ། །བདེན་པར་གྲུབ་པའི་ཐ་དད་
ཡིན་ན་ནི་གནས་ཚུལ་དང་སྣང་ཚུལ་མཐུན་པ་ཞིག་དགོས་ཞེས་པས་གནད་
བཞིའི་དཔྱད་པའི་སྟེང་ནས་སྒྲུབ་སྟེ། བདེན་པའི་གཅིག་བྲལ་ངེས་པའི་
གནད། བདེན་པའི་དུ་བྲལ་ངེས་པའི་གནད། ཁྱབ་པ་ངེས་པའི་གནད།
དགག་བྱ་ངེས་པའི་གནད་བཞི་སྟེ། དཔེར་ན་གང་ཟག་ཆོས་ཅན། བདེན་
པར་མེད་དེ། བདེན་པར་གྲུབ་པའི་གཅིག་དང་བདེན་པར་གྲུབ་པའི་དུ་མ་
གང་རུང་དང་བྲལ་བའི་ཕྱིར། ཞེས་པའི་སྦྱོར་ངག་འདི་ལྟ་བུ་བཀོད་ན།
འདིས་དགག་བྱ་ངེས་པའི་གནད་དང་། ཁྱབ་པ་ངེས་པའི་གནད། བདེན་
པའི་གཅིག་བྲལ་ངེས་པའི་གནད་དང་། བདེན་པའི་དུ་བྲལ་ངེས་པའི་
གནད་དེ་གནད་བཞིའི་དཔྱད་པའི་སྟེང་ནས་བསྒྲུབས་པ་ཡིན་ནོ། །བདེན་
པར་གྲུབ་ན་བདེན་པའི་གཅིག་ཏུ་གྲུབ་བམ་བདེན་པའི་ཐ་དད་དུ་གྲུབ་ཅེས་
པའི་དཔྱད་པ་འདི་ལྟ་བུ་ཞིག་ཅི་ལ་འགོད་ཅེ་ན། འདི་ལྟར་འགོད་པའི་རྒྱུ་
མཚན་ནི། བདེན་པར་གྲུབ་པྱིན་ཆད། ཡང་ན་གཅིག་དང་ཡང་ན་ཐ་དད་
ཡིན་དགོས་པ་དང་། གཞི་གྲུབ་ན་ངེས་པར་གཅིག་དང་ཐ་ད་ད་གང་རུང་
ཡིན་དགོས་པ་དང༌། ཡོད་པ་ཡིན་ན་གཅིག་དང་དུ་མ་གང་རུང་ཡིན་པས་
ཁྱབ་སྟེ། གཅིག་དང་དུ་མ་གང་རུང་མ་ཡིན་པའི་ཡོད་པ་ཞིག་གཏན་ནས་
7 2 O



མེད་པའི་ཕྱིར་རོ། །འདི་རྣམས་ནི་དབུ་མའི་ལྟ་བ་གཏན་ལ་འབེབས་བྱེད་ཀྱི་
རིགས་པ་ཡིན་ལ། ཚད་མ་རྣམ་འགྲེལ་གྱི་རིགས་པ་ནི་དབུ་མའི་རིགས་པ་
འདིའི་ཡན་ལག་ཡིན་པས། དབུ་མའི་རིགས་པ་འདི་ལ་ནུས་པ་འདོན་པ་
དེའི་སླད་དུ་ཚད་མ་རིགས་པ་ལ་ངེས་པར་སྦྱང་དགོས་སོ། །བདེན་པར་གྲུབ་
པའི་ཐ་དད་ཡིན་ན་ནི་གནས་ཚུལ་དང་སྣང་ཚུལ་མཐུན་པ་ཞིག་དགོས་པས།
བློ་ལ་འབྲེལ་མེད་སོ་སོར་སྣང་བ་བཞིན་དུ་དོན་ལའང་འབྲེལ་མེད་སོ་སོར་
གནས་པ་ཞིག་དགོས་ལ། གནས་ཚུལ་དང་སྣང་ཚུལ་མི་མཐུན་པ་ཞིག་ནི་
རྫུན་པར་འགྱུར་རོ། །ཐ་སྙད་དུ་ཐ་དད་དུ་གྲུབ་པ་ཙམ་ལ་གནས་ཚུལ་དང་
སྣང་ཚུལ་མཐུན་མི་དགོས་ཏེ། འདི་ལ་བདེན་པར་གྲུབ་པའི་གཅིག་དང་ཐ་
དད་དང་ཐ་སྙད་དུ་གྲུབ་པའི་གཅིག་དང་ཐ་དད་དེ་ཁྱད་པར་གཉིས་ཡོད་་་་
པས་གཞི་གྲུབ་ན། ཐ་སྙད་དུ་གཅིག་དང་ཐ་དད་གང་རུང་དུ་གྲུབ་པས་ཁྱབ་
ལ་བདེན་པར་གྲུབ་པའི་གཅིག་དང་ཐ་དད་གང་རུང་དུ་མ་གྲུབ་པས་ཁྱབ་་་
པའི་གནད་འདི་ཡུན་དུ་བསམ་བློ་ཞིབ་ཏུ་བཏང་ནས་བློ་ངོར་ངེས་རྒྱུ་མ་་་་་་
གཏོགས་ལས་དང་བོ་བས་འབད་པ་ཆུང་དུས་ཤེས་ཐུབ་པ་ཞིག་མ་ཡིན་ནོ། །
ལྟ་བའི་སྐབས་ཏེ་དབུ་མའི་གཞུང་གི་བརྗོད་བྱ་གཙོ་བོ་དབུ་མའི་ལྟ་བ་ཡིན་
པས་དབུ་མའི་ལྟ་བ་གཏན་ལ་འབེབས་པའི་སྐབས་སུ་འདི་ལྟ་བུའི་གནད་་་་་
ཤེས་པ་ཤིན་ཏུ་གལ་ཆེ་སྟེ་དེ་ལྟར་མ་ཤེས་ན་ལྟ་བའི་དཔྱད་པ་བྱས་པའི་ཚེ་་་
ཀུན་རྫོབ་རྣམས་ཞིག་ནས་འཇོག་མི་ཤེས་པ་དང་། ཐ་སྙད་འཇོག་པའི་ཚེ་
བདེན་གྲུབ་ཞིག་ལ་འོས་མེད་པ་ཞིག་འོང་བས་དགག་བྱ་ལེགས་པར་ངོས་་་་
721



ཟིན་པ་ཞིག་དང་དེ་འགོག་པའི་རིགས་པ་ཕྲ་མོའི་གནད་རྣམས་ཤེས་པ་ཤིན་
ཏུ་གལ་ཆེའོ། །དེ་ལྟར་ཁམས་དྲུག་ལ་བརྟེན་ནས་བདག་མེད་སྒོམ་ཚུལ་འདི་
ནི་བདག་མེད་ལ་ངེས་པ་རྙེད་སླ་བ་དང་། སྟོང་ཉིད་བསྒོམས་པས་ལས་
འབྲས་ཀྱི་ངེས་པ་ལ་མི་གནོད་ཅིང་། སྟོང་བ་རྟེན་འབྱུང་གི་དོན་འཆར་བའི་
མན་ངག་ཟབ་མོ་ཤིན་ཏུ་བསྔགས་པ་ཞིག་ཡིན་གསུང་ངོ༌། དེ་ཡང་གོང་གི་
རིགས་པའི་གནད་འདི་ངེས་པའི་ཕྱིར་བསྐྱར་དུ་བརྗོད་ན་འདི་ལྟ་སྟེ། གང་
ཟག་གི་བདག་མེད་གཏན་ལ་འབེབས་ཚུལ་ནི་ངར་འཛིན་ལྷན་སྐྱེས་ཀྱིས་ཇི་
ལྟར་བཟུང་བ་ལྟར་ང་ཞེས་པ་ཞིག་རང་ངོས་ནས་གྲུབ་པ་ཞིག་ཡོད་ན་རང་
གི་ལུས་སེམས་གཉིས་ཀྱི་སྟེང་དུ་ཡོད་དགོས་ལ། ཡང་ན་ལུས་སེམས་གཉིས་
ལས་ལོགས་སུ་ཡོད་དགོས། གལ་ཏེ་རང་ངོས་ནས་གྲུབ་པའི་ང་དེ་ལྟ་བུ་
ཞིག་ལུས་སེམས་གཉིས་ལས་ལོགས་སུ་ཡོད་ན་ནི་ལུས་སེམས་གཉིས་སོ་སོར་
བསལ་བའི་ཤུལ་ན་ང་དེ་འདིའོ་ཞེས་དངོས་སུ་བསྟན་རྒྱུ་ཞིག་དགོས་པ་ལ།
དེ་ལྟར་བསྟན་རྒྱུ་མེད་པས་དེ་གཉིས་ལས་ལོགས་སུ་མེད་དོ་ཞེས་རང་གི་་་་་་
མྱོང་བ་ལ་བཀལ་བའམ་སྦྱར་ནས་ཐག་གིས་གཅོད། ཡང་རང་ངོས་ནས་
གྲུབ་པའི་ང་དེ་ལྟ་བུ་ཞིག་ལུས་སེམས་གཉིས་ཀྱི་སྟེང་དུ་ཡོད་པར་འདོད་ན་
ལུས་ཀྱི་སྟེང་དུ་ཡོད་པར་འདོད་དམ། སེམས་ཀྱི་སྟེང་དུ་ཡོད་པར་འདོད། .
གལ་ཏེ་ལུས་འདིའི་སྟེང་དུ་ཡོད་པར་འདོད་ན། ལུས་ཀྱི་སོ་དང་སེན་མོ་ལ་
སོགས་པ་ས་ཡི་ཁམས་ཀྱི་ཆ་ཐམས་ཅད་ང་ཡིན་ནམ། ཆུ་མེ་རླུང་ནམ་མཁའི་
ཁམས་ཀྱི་ཆ་རྣམས་ང་ཡིན་སྙམ་དུ་བཙལ་བ་ན། ང་མི་རྙེད་པས་ལུས་ཀྱི་ཆ་
722



ཤས་རྣམས་ང་མིན་པར་ཐག་བཅད། འོ་ན་སེམས་ཀྱི་སྟེང་ན་ཡོད་སྙམ་ན་
མིག་གི་ཤེས་པ་དང༌། རྣ་བའི་རྣམ་པར་ཤེས་པ། སྣའི་རྣམ་པར་ཤེས་པ། ལྕེ་
ཡི་རྣམ་པར་ཤེས་པ། ལུས་ཀྱི་རྣམ་པར་ཤེས་པ། ཡིད་ཀྱི་རྣམ་པར་ཤེས་པ་སྟེ།
རྣམ་ཤེས་དྲུག་རེ་རེ་ནས་ང་དེ་ཡིན་མིན་བཙལ་བ་ན རྣམ་ཤེས་དེ་དག་ང་་་་
མིན་པར་ཐག་བཅད། ཡང་ལུས་སེམས་གཉིས་རེ་རེའི་སྟེང་དུ་མེད་ཀྱང་དེ་
གཉིས་ཚོགས་ཙམ་པའི་སྟེང་དུ་ཡོད་དོ་སྙམ་ན། རེ་རེ་ནས་བཙལ་བས་མི་
རྙེད་པས་ཚོགས་པའི་སྟེང་དུ་ཡང་མེད་པར་ངེས་སོ། །སྐབས་འདིར་གང་
ཟག་གི་མཚན་གཞི་ནི་ཕུང་བོ་ལྔ་ལ་བརྟེན་ནས་བཏགས་པའི་ང་ཙམ་ཡིན་་་་
པས། འདིའི་ཙམ་སྒྲས་བདེན་གྲུབ་གཅོད་པ་ཡིན་ལ། ལུས་སེམས་གཉིས་
ཚོགས་པ་ནི་ངའི་གདགས་གཞི་ཡིན་པས། གདགས་གཞི་ཡིན་ན་བཏགས་
ཆོས་སུ་མི་རུང་ཞིང་བཏགས་ཆོས་ཡིན་ན་གདགས་གཞིར་མི་རུང་བས།
ལུས་སེམས་ཚོགས་པ་དེ་ངའི་གདགས་གཞི་ཡིན་ན་མ་གཏོགས་ང་མ་ཡིན་
ནོ། །དེས་ན་ང་ཞེས་བྱ་བ་ནི་ལུས་སེམས་གཉིས་ཀྱི་ཚོགས་པ་དེ་ལ་བློས་ཕར་
བཏགས་པ་ཙམ་ཡིན་ན་མ་གཏོགས། ང་ཞེས་བཏགས་པའི་དོན་དེ་ཞིབ་ཏུ་
བཙལ་ན་གཏན་ནས་རྙེད་རྒྱུ་མེད་པས། ངར་འཛིན་ལྷན་སྐྱེས་ཀྱིས་དེ་ལྟར་
ང་ཞེས་གང་ལའང་བལྟོས་མེད་ཀྱི་ཚུགས་ཐུབ་ལང་ངེ་བ་ཞིག་སྣང་ཞིང་སྣང་
བ་ལྟར་དུ་འཛིན་པས་ངར་འཛིན་ལྷན་སྐྱེས་ཀྱིས་བཟུང་བ་ལྟར་དུ་གཏན་་་་
ན་ས་མེད་པ་ཡིན་ནོ་སྙམ་དུ་ཐག་བཅད་དོ། །དེ་ཡང་ངར་འཛིན་ལྷན་སྐྱེས་
ཞེས་པའི་ངར་འཛིན་ལྷན་སྐྱེས་ལ། ང་རང་ངོས་ནས་གྲུབ་པར་སྣང་ཞིང་
723



ཞེན་པ་ཡིན་ལ་སྤྱིར་ང་ཙམ་དུ་སྣང་ཞིང་ཞེན་པ་དེའི་དོན་མིན་པས། འདིའི་
སྐབས་ཁྱད་པར་གྱི་གནད་ཤེས་པར་བྱ་དགོས། ( འདིར་ཞན་པར་གྱི་ཤོག་
ངོས ༡༩ ༨ ་པའི་ཐིག་ཕྲེང་བརྒྱད་པ་ན། གནས་ཚུལ་དང་སྣང་ཚུལ་མཐུན་ན་
ནི་རྫུན་པར་འགྱུར་ཞེས་པ་ལ། མི་མཐུན་ན་ཞེས་བརྗོད་དགོས། མཐུན་ན་
ཞེས་མི་ཡིག་ཞུ་དག་པས་བསམ་བཞིན་བླངས་པ་འདྲ་བས་མི་ཡིག་མེད་ན་
ནི་དོན་གནད་ཆེན་པོ་ཞིག་ནོར་འགྲོ་བར་ངེས། དེའི་ཕྱིར་གནས་ཚུལ་དང་
སྣང་ཚུལ་མི་མཐུན་ན་ནི་རྫུན་པར་འགྱུར་རོ་ཞེས་འཆོས་དགོས་སོ། །)
དེ་ཡང་འདིར་ལྟ་བའི་སྐབས་ཐམས་ཅད་དུ་འདི་ལྟ་བུའི་ གནད་ཤེས་
པ་གལ་ཆེ་ཞེས་པས། ལྟ་བའི་དཔྱད་པ་བྱེད་པའི་སྐབས་གནད་བཞིའི་
དཔྱད་པ་འདི་ཧ་ཅང་གལ་ཆེ་བར་སྟོན་ཏེ། ལམ་རིམ་བདེ་ལམ་དང་ལམ་
རིམ་འཇམ་དཔལ་ཞལ་ལུང་སོགས་སུ་ང་གནད་བཞིའི་དཔྱད་པའི་སྟེང་་་་་་
ནས་ལྟ་བ་གཏན་ལ་ཕབ་པས་སོ། གནད་བཞིའི་དཔྱད་པ་འདིའི་གནད་
མཐར་ཐུག་ཀྱང་རྟེན་འབྲེལ་གྱི་གནད་ལ་གཏུགས་ཡོད་པས། རྟེན་འབྲེལ་གྱི་
རིགས་པ་ལ་རིགས་པའི་རྒྱལ་བོ་ཞེས་བསྔགས། གནད་འདི་མ་ཤེས་པར་ལྟ་
བའི་དཔྱད་པ་བྱེད་ན་སྟོང་བའི་དོན་ལ་དཔྱོད་པའི་ཚེ་ཀུན་རྫོབ་ཅིག་ལས་་་
གཏན་མེད་དུ་འདོད་པ་དང་། ཐ་སྙད་ཚད་གྲུབ་འཇོག་པའི་སྐབས་སུའང་
བདེན་གྲུབ་ཅིག་མ་གཏོགས་འཇོག་མི་ཤེས་པས། དེ་ལྟར་ན་རྟག་ཆད་ཀྱི་
མཐའ་གཉིས་ཀར་ལྟུང་བས། དགག་བྱ་ལེགས་པར་ངོས་ཟིན་པ་གལ་ཆེ།
དགག་བྱ་མྱོང་ཐོག་ནས་ངོས་ཟིན་ན་སྟོང་ཉིད་རྟོགས་པ་ཆུ་ཚོད་གཅིག་གི་་་་
ར་
724



ཡུན་ཡིན་པ་འདྲ་ཞེས་གསུངས་པ་ལྟར། དགག་བྱ་དེ་འགོག་པའི་རིགས་པ་
ཕྲ་མོའི་གནད་རྣམས་ཏེ། ཆོས་རྣམས་ཀྱི་ངོ་བོ་ལ་དཔྱོད་པ་གཅིག་དུ་བྲལ་གྱི་
གཏན་ཚིགས། རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་ཚིགས། འབྲས་བུ་
ལ་དཔྱོད་པ་ཡོད་མེད་སྐྱེ་འགོག་གི་གཏན་ཚིགས། རྒྱུ་འབྲས་གཉིས་ཀ་ལ་
དཔྱོད་པ་མུ་བཞི་སྐྱེ་འགོག་གི་གཏན་ཚིགས། རིགས་པའི་རྒྱལ་བོ་རྟེན་
འབྲེལ་གྱི་གཏན་ཚིགས། ཤིང་རྟ་རྣམ་བདུན་གྱི་རིགས་པ་སོགས་སློབ་དཔོན་
ཟླ་བ་གྲགས་པའི་གཞུང་ནས་གཙོ་བོར་བཟུང་བའི་རིགས་པ་ཕྲ་མོ་རྣམས་་་་་
ཤེས་པ་ཤིན་ཏུ་གལ་ཆེའོ། །དེ་ལྟར་སྤྱོད་འཇུག་གི་རིགས་པ་ལྟར་ཁམས་དྲུག་
ལ་བརྟགས་ནས་བདག་མེད་སྒོམ་ཚུལ་འདི་ནི་བདག་མེད་ལ་ངེས་པ་རྙེད་སླ་
བ་སྟེ་ངེས་པ་རྙེད་ཅེས་པ་ནི་རྟོགས་སླ་བ་དང་། རྟོགས་པ་དེ་ཡང་ཡིད་
དཔྱོད་ཙམ་ལ་མི་གོ་བར་ཚད་མས་རྟོགས་པའི་དོན་ཏེ་སྟོང་ཉིད་བསྒོམས་་་་་
པས་ལས་འབྲས་ལ་མི་གནོད་པར་མ་ཟད་ལས་འབྲས་ཀྱི་རྣམ་བཞག་ཇེ་ཞིབ་
ཏུ་འགྲོ་བ་ཡིན་ཏེ། སྟོང་ཉིད་རྟོགས་མ་རྟོགས་ནི་སྤྱོད་པ་ལས་ཤེས་པར་
འགྱུར། དཀར་ནག་གི་ལས་འབྲས་ཕྲ་ཞིང་ཕྲ་བ་རྣམས་བརྩི་སྲུང་བྱས་ཤིང་
མི་དགེ་བ་ལ་འཛེམ་གང་ཐུབ་དང་དགེ་བའི་ལས་ལ་འབད་གང་ཐུབ་བྱེད་
པ་ཞིག་ཡིན་ན་ནི་སྟོང་ཉིད་བསྒོམས་པ་གནད་དུ་སོང་བའི་རྟགས་དམ་པ་་་་
ཡིན་ལ། དེ་ལྟར་མ་ཡིན་པར་ལས་འབྲས་ཁྱད་དུ་བསད་ནས་ང་རང་གིས་
སྟོང་ཉིད་རྟོགས་པ་སྐད་དུ་བརྗོད་ན་ནི་སྟོང་ཉིད་རྟོགས་པའི་ལྟ་བ་གནད་
དུ་མ་སོང་བའི་རྟགས་ཡང་དག་ཡིན་པས། རྗེ་བཙུན་མི་ལ་རས་པར་གཞན་
725



ཞིག་གིས་མི་ལ་རས་པ་སྟོང་ཉིད་མ་རྟོགས་པར་ཆད་ལྟ་བ་ཞིག་རེད་ཅེས་་་་་
སྐུར་བ་བཏབ་པ་ན་རྗེ་བཙུན་གྱིས་དེའི་ལན་དུ། ང་ཚད་མ་ཆད་ངའི་སྤྱོད་
པ་ལ་ལྟོས། ཞེས་གསུངས་པ་འདི་ཤིན་ཏུ་གནད་ཆེ་སྟེ། ཁོང་གིས་ལས་
འབྲས་ཀྱི་རྣམ་བཞག་ཧ་ཅང་ཕྲ་ཞིབ་ཏུ་ཉམས་ལེན་མཛད་པ་ཡིན་ནོ། །སྟོང་
བ་ཞེས་པ་ནི་རྟེན་ནས་འབྱུང་བའི་དོན་དང༌། རྟེན་འབྱུང་ཞེས་པ་ནི་སྟོང་
བའི་དོན་ཡིན་པས། རྟེན་འབྱུང་སྟོང་བའི་དོན་དུ་གོ་བ་དང་སྟོང་བ་རྟེན་
འབྱུང་གི་དོན་དུ་གོ་བ་འདི་ལ་ཚད་མའི་སྟོབས་ཀྱིས་ངེས་པ་རྙེད་ན་ནི་སྟོང་
ཉིད་རྟོགས་པའི་དོན་ཡིན་པས་སྟོང་བ་རྟེན་འབྱུང་གི་དོན་དུ་འཆར་བའི་་་་
མན་ངག་ཟབ་མོ་འདི་ཤེས་པར་བྱའོ། །
གཉིས་པ་ཆོས་ཀྱི་བདག་མེད་སྒོམ་ཚུལ་ལ་གཉིས། འདུས་བྱས་ཀྱི་ཆོས་
རྣམས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་དང་འདུས་མ་་་་
བྱས་ཀྱི་ཆོས་རྣམས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་ལོ། །
འདིར་གནད་དམ་པ་ནི་རང་བཞིན་མེད་པར་གཏན་ལ་འབེབས་ཚུལ་
ཞེས་དང་བོ་རང་བཞིན་མེད་ཚུལ་དེ་རིགས་པ་ཡང་དག་གི་སྒོ་ནས་གཏན་
ལ་འབེབས་དགོས་པ་དང་། རིགས་པ་ཡང་དག་གིས་གཏན་ལ་ཕབ་པའི་
དོན་དེ་རྣམས་དཔྱད་འཇོག་སྤེལ་མ་བྱས་ནས་བསྒོམ་དགོས་སོ། །དེ་ཡང་
རང་བཞིན་མེད་པ་གཏན་ལ་འབེབས་པ་ལ་འདུས་བྱས་དང་འདུས་མ་བྱས་
ཀྱི་ཆོས་གང་ཡིན་ཡང་རུང་གཞི་ལ་རང་བཞིན་མེད་པ་ཡིན། ང་ཚོས་རང་
བཞིན་མེད་པ་དེ་ངོས་མ་ཟིན་པ་ཡིན་པས། རང་བཞིན་མེད་པ་ལ་རང་
726



བཞིན་མེད་པར་ངོས་ཟིན་པར་ངོ་འཕྲོད་པས་ངེས་པ་རྙེད་པ་ཚད་མའི་ལམ་
ནས་བྱས་ཏེ་རང་བཞིན་མེད་པ་གཏན་ལ་ཕབ་པ་ཡིན། མེད་རྒྱུའི་རང་
བཞིན་དེ་གང་ཡིན་ཞེ་ན། བཏགས་པའི་དངོས་ལ་མ་རེག་པར། །དེ་ཡི་
དངོས་མེད་འཛིན་མ་ཡིན། །ཞེས་གསུངས་པ་ལྟར། བཏགས་པའི་དངོས་པོ་
དེ་ནི་དགག་བྱར་གོ་དགོས་པ་ཡིན་པས་དགག་བྱ་ནི་རང་བཞིན་གྱིས་གྲུབ་
པ་དེ་ཡིན་དགོས་པས། རང་བཞིན་གྱིས་གྲུབ་པ་དེ་ཇི་ལྟ་བུ་ཞིག་ཡིན་ཞེ་ན།
རྒྱུ་རྐྱེན་དང་ཆ་ཤས་གང་ལ་ཡང་མ་བལྟོས་པར་གྲུབ་པ་ཞིག་སྟེ་གལ་ཏེ་ཡོད་
ན་ནི་རང་བཞིན་གྱིས་གྲུབ་པ་ཡིན་མོད། དེ་ལྟ་བུ་ཞིག་གཏན་ནས་མེད་ཅིང་
ཡོད་མི་སྲིད་པས་རང་བཞིན་གྱིས་མེད་པ་ཡིན་ནོ། །ཚ་ཞིང་སྲེག་པ་མེའི་
རང་བཞིན་དང་། རླན་ཞིང་གཤེར་བ་ཆུའི་རང་བཞིན་ཞེས་པ་ལྟ་བུ་ཞིག་ལ་
གོ་མི་རུང་བའི་ཁྱད་པར་ཤེས་པར་བྱའོ། །དེས་ན་རང་བཞིན་གྱིས་མ་གྲུབ་
པ་ཞེས་པའི་རང་བཞིན་དང་། བདེན་པར་གྲུབ་པ་ཞེས་པའི་བདེན་པ་
བཅས་ནི་འདིར་དགག་བྱ་ལ་གཏུགས་དགོས་ཏེ། རང་བཞིན་དག་ནི་བཅོས་
མིན་དང༌། །གཞན་ལ་བལྟོས་པ་མེད་པ་ཡིན། །ཞེས་གསུངས་པ་ལྟར། གཞི་
གྲུབ་ན་རང་བཞིན་གྱིས་མ་གྲུབ་པས་ཁྱབ་ཏེ། རྒྱུ་རྐྱེན་ཆ་ཤས་གང་གིས་ཀྱང་
བྱས་པ་མ་ཡིན་པར་གཞན་ལ་བལྟོས་མེད་དུ་གྲུབ་པ་ཞིག་ལ་འདིར་རང་་་་་་
བཞིན་ཟེར་བ་ཡིན་པས་དེ་ལྟ་བུ་ཞིག་ནི་གཏན་ནས་ཡོད་པ་མ་ཡིན་ནོ། །དེ་
ཡང་གཏན་ནས་མེད་པ་ཡིན་མོད་ཀྱང་། གཏན་ནས་མེད་པ་ཞིག་ཡོད་པར་
བཟུང་བའི་ལོག་འཛིན་དེའི་དབང་གིས་ཆགས་སྡང་ལ་སོགས་པའི་ཉོན་་་་་་
727



མོངས་བསྐྱེད། ཉོན་མོངས་དེའི་དབང་གིས་དགེ་མི་དགེ་མི་གཡོ་བའི་ལས་
གང་རུང་བསགས། ལས་དེའི་དབང་གིས་སྐྱེས་པ་བླངས། སྐྱེས་པ་དེ་ལ་
བརྟེན་ནས་སྡུག་བསྔལ་རྒྱུན་མི་ཆད་པར་མྱོང་བ་འདི་འབྱུང་བ་ཡིན། སྡུག་
བསྔལ་མི་འདོད་ན་ནི་སྡུག་བསྔལ་གྱི་རྒྱུ་སྤང་དགོས། སྤང་བྱའི་རྩ་བ་དེ་གང་
ཡིན་ཞེ་ན། དེ་མཐར་ཐུག་པ་ནི་རང་བཞིན་མེད་པ་ཞིག་ཡོད་པར་འཛིན་
པའི་བློ་ལོག་འཛིན་ཏེ། རྟེན་འབྲེལ་ཡན་ལག་བཅུ་གཉིས་ཀྱི་ཐོག་མའི་
མ་རིག་པ་འདི་ལ་དེ་ཁོ་ན་ཉིད་ལ་རྨོངས་པའི་མ་རིག་པ་དང་ལས་འབྲས་ལ་
རྨོངས་པའི་མ་རིག་པ་གཉིས་ལས་འདིར་སྔ་མ་ལ་གོ ། གཞན་ཡང་སྐབས་
འདིར་སྣང་སྟོང་ཞེས་པའི་སྟོང་བ་འདིའི་དབང་གིས་སྣང་བ་ལ་ངེས་པ་་་་་་
འདྲེན་ཏེ། འདིས་འདྲེན་མ་ནུས་ན་ཆད་མཐར་ལྟུང་བར་འགྱུར་ལ། སྣང་
སྟོང་གཉིས་ནི་རྒྱ་མའི་སྲང་མདའི་མཐོ་དམའ་ལྟ་བུར་མདའ་ཤིང་དྲང་བོར་
ཡོང་དགོས་པ་ལ་མགོ་སྔ་གཉིས་ཀྱི་ལྕི་ཡང་མཉམ་པ་ཡོང་དགོས་པས། གལ་
ཏེ་ཆ་མ་མཉམ་པར་ལྕི་ཡང་ཤོར་ན་དྲང་བོ་ཡོང་ཐབས་མེད་པ་བཞིན། སྣང་
བ་ལ་རྟེན་འབྲེལ་བསླུ་བ་མེད་པ་དང༌། སྟོང་བ་རང་བཞིན་གྱིས་མ་གྲུབ་
པའི་རྒྱུ་འབྲས་རྟེན་འབྲེལ་མི་བསླུ་བ་ཡིན་ཏེ། ཁྱོད་རང་བཞིན་གྱིས་མ་གྲུབ་
པའི་ཕྱིར། རང་བཞིན་གྱིས་མ་གྲུབ་སྟེ་རྟེན་འབྲེལ་མི་བསླུ་བ་ཡིན་པའི་ཕྱིར།
ཞེས་ཕན་ཚུན་གཅིག་གཅིག་གི་སྒྲུབ་བྱེད་དུ་འགྲོ་བས། སྣང་བས་སྟོང་བ་ལ་
ངེས་པ་འདྲེན་པ་དང་སྟོང་བས་སྣང་བ་ལ་ངེས་པ་འདྲེན་ལ། ངེས་པ་འདྲེན་
ཚུལ་འདི་ཡང་དང་བོ་རིགས་པའི་ངོས་ནས་གཏན་ལ་ཕབ། བགཏན་ལ་ཕབ་
723



པའི་དོན་རྣམས་ཡང་དང་ཡང་དུ་བསྒོམས་ནས་མྱོང་བ་ཐོན་པར་བྱས་ཤིང་།
རང་གི་མྱོང་ཐོག་ནས་འཇོག་དགོས་པས་ཁ་ནས་བཤད་ཤེས་པ་ཙམ་གྱིས་་་་་
གཏན་ནས་མི་ཆོག་གོ །དེས་ན་འདིར་དྲན་པ་མཉམ་གཞག་བཞིའི་སྒོ་ནས་
ཆོས་ཀྱི་བདག་མེད་གཏན་ལ་ཕབ་ཚུལ་གསུངས་པ་སྟེ། དང་བོ་འདུས་བྱས་
ཀྱི་ཆོས་རྣམས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་ལ་བེམ་་་་
ཤེས་ལྡན་མིན་འདུ་བྱེད་གསུམ་ལས།
དང་བོ། བེམ་པོ་ནི་གཞི་གང་གི་སྟེང་ནས་གཏན་ལ་ཕབ་ཀྱང་ཆོག་
པས། འདིར་ལུས་ལྟ་བུ་ལ་མཚོན་ན། ང་ཚོ་ཐ་མལ་བའི་ལུས་འདི་ནི་ཤ་ཁྲག་
རུས་པ་རྐང་མར་སྣག་ཆུ་སེར་བཤང་གཅི་སྣབས་ལ་སོགས་མི་གཙང་བའི་་་་་
རྫས་སུམ་ཅུ་རྩ་དྲུག་ཚོགས་པའི་ཤ་རུས་རྡོས་བཅས་ཀྱི་གཟུགས་ཕུང་འདི་ལ་
ངའི་ལུས་སོ་སྙམ་དུ་བློས་ཕར་བཏགས་པ་མིན་པར་དོན་སྟེང་ནས་ལུས་ཡོ་
རེ་བ་ཞིག་སྟེ་རང་སྐྱ་བ་ཚུགས་ཐུབ་པ་ཞིག་ཡོད་པར་སྙོན་མེད་དུ་འཆར་ལ།
འདིར་འཆར་བ་ལ་ཡང་ཁྱད་པར་འབྱེད་རྒྱུ་ཡོད་དེ་དཔེར་ན། སྟོང་ཉིད་
མངོན་སུམ་དུ་མ་གཏོགས་པའི་སོ་སྐྱེ་རང་ག་བ་དང་། སྟོང་ཉིད་རྟོགས་པའི་
རྗེས་ཐོབ་པ་དང༌། སྟོང་ཉིད་མངོན་སུམ་དུ་རྟོགས་པའི་མཉམ་བཞག་པ་སྟེ་
སྔ་མ་གཉིས་ལ་འཆར་བ་ཡོད་མོད། འོན་ཀྱང་འདི་ལ་ཞེན་མི་ཞེན་གྱི་ཁྱད་
པར་ཡོད་དེ། དཔེར་ན། སྒྱུ་མ་མཁན་གྱིས་སྤྲུལ་གཞི་རྡེའུ་ཤིང་ལྟ་བུ་རྟ་གླང་
དུ་སྤྲུལ་བའི་ཚེ་ན། རྫས་ཀྱིས་མིག་བསླད་པའི་ལྟད་མོ་བ་རྣམས་ལ་རྟ་གླང་
གི་གཟུགས་སུ་སྣང་ཞིང་ཞེན་ལ། མིག་འཕྲུལ་བྱེད་མཁན་གྱི་སྒྱུ་མ་མཁན་
729



རང་ཉིད་ལ་སྤྲུལ་བ་དེ་རྣམས་ཀྱི་སྣང་བ་ཡོད་ཀྱང་ཞེན་པ་མེད། མིག་འཕྲུལ་
གྱི་རྫས་ཀྱིས་མ་བསླད་པ་རྣམས་ལ་སྣང་ཞེན་གཉིས་ཀ་མེད་པ་དེ་བཞིན་དུ་
སྟོང་ཉིད་མངོན་སུམ་དུ་རྟོགས་པའི་འཕགས་པའི་མཉམ་བཞག་ཡེ་ཤེས་ལ་
སྣང་ཞེན་གཉིས་ཀ་མེད་པ་དང༌། སྟོང་ཉིད་མ་རྟོགས་པའི་སོ་སྐྱེ་རང་ག་བ་
ལ་སྣང་ཞེན་གཉིས་ཀ་ཡོད་པ་དང་། སྟོང་ཉིད་རྟོགས་པའི་རྗེས་ཐོབ་པ་ལ་
སྣང་བ་ཡོད་ཀྱང་ཞེན་པ་མེད་དོ། །འདིར་ཚུགས་ཐུབ་བམ་བདེན་གྲུབ་ཏུ་
སྣང་བའི་ལུས་དེ་མ་བརྟགས་མ་དཔྱད་པར་བློས་ཕར་བཏགས་པ་ཙམ་མིན་
པར་རང་ངོས་ནས་གྲུབ་པ་ཞིག་ཡོད་ན། དེ་འདྲའི་ལུས་དེ་མགོ་དང་རྐང་བ་
དང་ལག་པ་སོགས་ལུས་ཀྱི་ཆ་ཤས་རྣམས་ལས་ལོགས་སུ་ཡོང་ངམ་ཡང་ན་
ཆ་ཤས་དེ་འདྲ་རྣམས་དང་གཅིག་ཡིན། ལོགས་སུ་ཡོད་ན་ནི་མགོ་དང་རྐང་
ལག་སོགས་རེ་རེ་ནས་བསལ་བའི་རྗེས་སུ་ལུས་དེ་འདིའོ་ཞེས་བསྟན་རྒྱུ་་་་་་
དགོས་པ་ལ། དེ་ལྟར་བསྟན་རྒྱུ་མེད་པས་རང་ངོས་ནས་གྲུབ་པའི་ལུས་དེ་ལྟ་
བུ་ཞིག་གཏན་ནས་མེད་སྙམ་དུ་སྒོམ། དེ་ཡང་འདིའི་ཤུགས་ལས་ཐ་སྙད་དུ་
རྒྱུ་འབྲས་བྱ་བྱེད་སླུ་མེད་སྙོན་མེད་དུ་ཡོད་དགོས་པའང་བསྟན་ཡོད་དེ། དེ་
ལྟར་མིན་ན་སྣང་སྟོང་རེས་འཇོག་ཏུ་སོང་བས་ཆད་མཐར་ལྷུང་བར་འགྱུར་
རོ། །དབུ་མ་ཐལ་འགྱུར་བ་ལས་གཞན་གྲུབ་མཐའ་འོག་མ་རྣམས་རྟག་ཆད་
ཀྱི་མཐའ་གཉིས་སུ་ལྷུང་ཡོད་དེ། རང་ངོས་ནས་གྲུབ་པའི་ལུས་ཤིག་མེད་ན་
ལུས་དེ་གཏན་མེད་ཅིག་ཡིན་དགོས་པར་འདོད་པ་ལས་རང་ངོས་ནས་གྲུབ་
པའི་ལུས་མེད་པ་དང་ཐ་སྙད་དུ་ཡོད་པ་དེ་གོ་མ་ཐུབ་པའི་དབང་གིས་ཆད་
730



མཐར་ལྷུང་ངོ་། །ལུས་ཀྱི་ཆ་ཤས་རྣམས་དང་གཅིག་ཏུ་མ་གྲུབ་སྟེ། མགོ་བོ་
ཡང་ལུས་མིན་རྐང་བ་ཡང་ལུས་མིན་ལག་པ་ཡང་ལུས་མིན། དེ་ལྟར་ཆ་ཤས་
རེ་རེ་ནས་བཙལ་ན་དེ་ལྟ་བུའི་ལུས་དེ་བསྟན་རྒྱུ་མེད་དོ། །ཡང་ལུས་འདི་
ལ་མགོ་བོ་དང་ལག་པ་སོགས་ཡན་ལག་མང་དུ་ཡོད་པ་བཞིན་དུ་ཡན་ལག་
ཐམས་ཅད་ཚོགས་པའི་ལུས་ཀྱང་དེ་སྙེད་ཅིག་ཡོད་དགོས་པར་འགྱུར་རོ། །
དེ་ལྟར་གཏན་ཚིགས་རིགས་པས་བཙལ་ན་ལུས་གཏན་ནས་མི་རྙེད་དོ། །འོ་
ན་ལུས་དེ་གཏན་ནས་མི་རྙེད་ན་ལུས་ཞེས་མིང་བཏགས་ནས་བརྗོད་པ་དང་
ལུས་འདི་བློ་ལ་སྣང་བ་འདི་ནི་ཐོ་ཡོར་ཏེ་ས་ ཐོ་ལྟ་བུས་མིའི་ཟོལ་བཅོས་མ་
ལྟ་བུ་ལ་མིང་བཏགས་པ་བཞིན་དུ་རང་ངོས་ནས་གྲུབ་པ་མེད་པར་རྟོག་་་་
པས་བཏགས་ཙམ་དུ་ཟད་པས་ལུས་རང་ངོས་ནས་གྲུབ་པ་མེད་པར་བསྒོམ།
དེ་ལྟར་ལུས་རང་ངོས་ནས་མེད་པ་བཞིན་དུ་ལུས་ཀྱི་ཡན་ལག་ལག་པ་དང་
རྐང་བ་ལ་སོགས་པ་རྣམས་ཀྱང་བཙལ་ན་མ་རྙེད་པས་རང་ངོས་ནས་གྲུབ་
པ་མེད་དོ། །གོང་དུ་ལུས་ལ་དཔྱད་པ་ཇི་ལྟར་བྱས་པ་ལྟར་དུ་ཡན་ལག་
རྣམས་ལའང་དེ་བཞིན་དུ་དཔྱད་ནས་རང་བཞིན་མེད་པར་བསྒོམ་སྟེ། ལག་
པ་ཞེས་བྱ་བ་ནི་མཐེ་བོང་དང་མཛུབ་མོ་དང་མཐེའུ་ཆུང་སོགས་ཚོགས་པ་
ལ་བརྟེན་ནས་བཏགས་པ་ཙམ་ཡིན་གྱི་སོར་མོ་རང་ངོས་ནས་གྲུབ་པ་མེད་
དོ། །ཚོགས་ཀྱང་རང་གི་ཆ་ཤས་ཕྲ་མོ་རྣམས་འདུས་པ་ལ་བཏགས་པ་ཙམ་
ཡིན་གྱི། རང་ངོས་ནས་གྲུབ་པ་གཏན་ནས་མེད་པས་ལུས་དང་ལུས་ཀྱི་ཡན་
ལག་ཐམས་ཅད་རང་རང་གི་གདགས་གཞི་ལ་བཏགས་པ་ཙམ་མ་གཏོགས་
731



བདེན་པར་གྲུབ་པ་རྡུལ་ཙམ་ཡང་མེད་པར་བསམ་མོ། །དེ་ལྟར་རིགས་
པ ས་དཔྱད་ནས་ལེགས་པར་བསཔས་ན་ལུས་ལ་ཆགས་པ་མྱུར་དུ་ཟློག་པར་
འགྱུར་བ་ནི། དེ་ལྟར་རྨི་ལམ་ལྟ་བུ་ཡི། །གཟུགས་ལ་དཔྱོད་ལྡན་སུ་ཞིག་
ཆགས། གང་ཚེ་དེ་ལྟར་ལུས་མེད་པ། །དེ་ཚེ་སྐྱེས་གང་བུད་མེད་གང་། །
ཞེས་གསུངས་ཏེ། དགག་བྱ་ལ་སྦྱར་ན་རྨི་ལམ་གྱི་གཟུགས་དང་གཟུགས་
གཉིས་ལ་ཁྱད་པར་མེད་དེ། ཐ་སྙད་དུ་ཁྱད་པར་ཡོད་ཀྱང་དོན་དམ་དུ་ཁྱད་
མེད་པས་དེ་ལྟར་རྨི་ལམ་ལྟ་བུའི་གཟུགས་ལ་དཔྱོད་ལྡན་སུ་ཞིག་ཆགས་་་་
ཆགས་པར་མི་འགྱུར་ལ། དེ་ལྟར་དཔྱད་ན་ལུས་ཀྱང་མེད་པ་ན་རང་ངོས་
ནས་གྲུབ་པའི་སྐྱེས་པ་དང་བུད་མེད་སོགས་ཀྱང་ག་ལ་ཡོད་དེ་མེད་དོ། །
གང་ལ་ཆགས་པའི་ཡུལ་དོན་དམ་དཔྱོད་བྱེད་ཀྱི་རིགས་པས་བཙལ་ཀྱང་མི་
རྙེད་ལ་གང་གིས་ཆགས་པར་བྱེད་པ་པོའང་རང་ངོས་ནས་མ་གྲུབ་པ་རྣམས་
བློས་ཞིབ་ཏུ་བརྟགས་ན་གང་ཡང་མི་རྙེད་པས་གཞི་གང་ཡིན་ཡང་རང་ངོས་
ནས་མ་གྲུབ་པར་ཚད་མས་ངེས་པ་རྙེད་པ་ལ་དབུ་མའི་ལྟ་བ་ཟེར་རོ། །དེ་ལྟ་
བུའི་ཟབ་མོའི་ལྟ་བ་ལ་གོམས་ན་འདོད་ཆགས་མྱུར་དུ་ཞི་བར་འགྱུར་ཞིང་།
དེས་མཚོན་ནས་ཉོན་མོངས་མཐའ་དག་ཀྱང་མྱུར་དུ་ཞི་བ་སྟེ་རང་འགག་
ཏུ་འགྲོ་བས་འཁོར་བར་ལས་ཉོན་གྱིས་འཕངས་པའི་ཟག་བཅས་ཉེར་ལེན་
གྱི་ཕུང་བོ་ལ་འཁོར་བ་ཞེས་བརྗོད་པས་དེ་ལས་མྱུར་དུ་ཐར་པར་འགྱུར།
འདིར་འཁོར་བ་ནི་ལས་ཉོན་གྱིས་འཕངས་པའི་སྐྱེས་པ་སྟེ་ཟག་བཅས་ཉེར་
ལེན་གྱི་ཕུང་བོ་ལ་གོ་དགོས་སོ། །དེས་ན་ང་ཚོ་སེམས་ཅན་སུ་དང་སུ་ཡིན་
732



ཡང་སྡུག་བསྔལ་ཕྲ་རགས་གང་ཡང་མི་འདོད་པ་ཁོ་ན་ཡིན་པ་དང་བདེ་བ་
ཕུན་སུམ་ཚོགས་པ་འདོད་པ་ཤ་སྟག་ཡིན་ལ། འོ་ན་སྡུག་བསྔལ་མི་འདོད་
ན་སྡུག་བསྔལ་དངོས་དེ་སྤོང་མི་ཐུབ་ཅིང་གནས་སྐབས་ཀྱི་སྡུག་བསྔལ་ཙམ་
སྤངས་ཀྱང་ངལ་གསོ་ཙམ་ལས་དེ་ལ་ཕན་པ་ཆེན་པོ་མེད་པས། སྡུག་བསྔལ་
མྱོང་བར་མི་འདོད་ན་སྡུག་བསྔལ་སྐྱེད་བྱེད་ཀྱི་རྒྱུ་ལས་འགོག་པ་སྟེ། ལས་
བསགས་པའི་རྒྱུན་གཅོད་དགོས། དེའི་རྒྱུན་གཅོད་པ་ལ་དེ་སྐྱེད་བྱེད་ཀྱི་རྒྱུ་
སྟེ་དེ་གང་ལས་འབྱུང་བའི་ཁུངས་ཉོན་མོངས་པ་དེ་འགོག་པའམ་མེད་པར་
བཟོ། ཉོན་མོངས་པ་དེ་མེད་པར་བཟོ་བ་ལ། ཉོན་མོངས་པ་ལས་གང་
བཀག་ན་ཐམས་ཅད་ཁེགས་པར་འགྱུར་བའི་རྒྱལ་བོ་ལྟ་བུ་བདེན་འཛིན་མ་
རིག་པ་ཡིན་པས། བདེན་འཛིན་མ་རིག་པ་འདི་སྤངས་ན་ཉོན་མོངས་
གཞན་རྣམས་ནི་ཆེད་དུ་སྤོང་མ་དགོས་པར་རང་འགག་ཏུ་འགྲོ་སྟེ། དབུ་མ་
བཞི་བརྒྱ་བ་ལས། ལུས་ལ་ལུས་དབང་ཇི་བཞིན་དུ། །གཏི་མུག་ཀུན་ལ་
གནས་གྱུར་ཏེ། །དེའི་ཕྱིར་ཉོན་མོངས་ཐམས་ཅད་ཀྱང་། །གཏི་མུག་བཅོམ་
པས་བཅོམ་པར་འགྱུར། །ཞེས་གསུངས་པ་ལྟར་དང་། ཡང་དཔེར་ན་ཕ་
རོལ་བོའི་དགྲ་དཔུང་ཆམ་ལ་ཕབ་པ་ལ་དགྲ་ཟླའི་དཔུང་དེ་ལ་གཙོ་བོའམ་་་
རྒྱལ་བོ་ཞིག་ཡོད་ངེས་པས་ཐོག་མར་རྒྱལ་བོ་དེ་མེད་པར་བཟོས་ན་དཔུང་
བྱེ་བ་དུང་ཕྱུར་ཡོད་ཀྱང་རང་བཞིན་གྱིས་ཁ་ཐོར་དུ་སོང་ནས་མེད་པར་་་་་
འགྱུར་བ་བཞིན། འཁོར་བའི་རྩ་བ་མ་རིག་པ་དེ་སྤོང་བ་ཤིན་ཏུ་གལ་ཆེ་
བའོ། །འོ་ན་མ་རིག་པ་དེ་སྤོང་བྱེད་ཀྱི་གཉེན་པོ་གང་ཡིན་ཞེ་ན། དེ་ལ་
733



དངོས་དང་བརྒྱུད་པའི་གཉེན་པོ་མང་དུ་ཡོད་དེ། དཔེར་ན་ཐེག་པ་ཆེ་ཆུང་
གི་ལམ་ཐམས་ཅད་མ་རིག་པ་སྤོང་བྱེད་ཀྱི་གཉེན་པོ་ཡིན་པ་དང་མ་རིག་པ་ ་
ལའང་ཕྲ་རགས་ཀྱི་ཁྱད་པར་མང་དུ་ཡོད་དེ། དཔེར་ན་ཐེག་ཆེན་འཕགས་
ལམ་ལ་མཚོན་ན། ས་དང་བོ་ནས་བརྒྱད་པའི་བར་དུ་སྤང་བྱའི་ཉོན་མོངས་
མ་རིག་པའམ་བདེན་འཛིན་དེ་ལའང་ཕྲ་རགས་ཀྱི་ཁྱད་པར་ཡོད་པ་བཞིན་
དུ་དེ་སྤོང་བྱེད་ཀྱི་གཉེན་པོ་སྟོང་ཉིད་མངོན་སུམ་དུ་རྟོགས་པའི་ལྟ་བ་དེ་་་་
ལའང་ཤུགས་ཆེ་ཆུང་གི་ཁྱད་པར་ཡོད་དེ། ས་དང་བོའི་རྒྱུད་ཀྱི་སྟོང་ཉིད་
རྟོགས་པའི་ལྟ་བ་ལས་ས་གཉིས་པའི་རྒྱུད་ཀྱི་སྟོང་ཉིད་རྟོགས་པའི་ལྟ་བ་་་་་
ཤུགས་ཆེ་བ་དང༌། དེ་ལས་གསུམ་པ་དང་། དེ་ལས་བཞི་བ་སོགས་སྤོང་
གཉེན་དེ་ལྟར་སྦྱོར་དགོས་སོ། །དེའི་རྐྱེན་གྱིས་དམ་པའི་ཆོས་ཡིན་ན། མ་
རིག་པ་དེ་དངོས་དང་བརྒྱུད་པའི་སྒོ་ནས་སྤོང་བྱེད་དམ་འཇོམས་བྱེད་ཡིན་
པས་ཁྱབ་པ་དང་སངས་རྒྱས་ཀྱི་བཀའ་ཡིན་ན་དངོས་དང་བརྒྱུད་པའི་སྒོ་་་་་
ནས་མ་རིག་པ་འཇོམས་བྱེད་ཡིན་པས་ཁྱབ། བསྟན་བཅོས་རྣམ་དག་ཡིན་
ན་དངོས་དང་བརྒྱུད་པའི་སྒོ་ནས་མ་རིག་པ་སྤོང་བྱེད་ཡིན་པས་ཁྱབ་པ་་་་་
དང་ལུང་དང་རྟོགས་པའི་ཆོས་གང་ཡིན་ཡང་མ་རིག་པ་དང་དེའི་བག་་་་་་
ཆགས་འཇོམས་བྱེད་ཡིན་པས་ཁྱབ་སྟེ། རྗེ་ཐམས་ཅད་མཁྱེན་པས། ཁྱོད་
ཀྱིས་ཇི་སྙེད་བཀའ་བསྩལ་བ། །རྟེན་འབྲེལ་ཉིད་ལས་བརྩམས་ཏེ་འཇུག །
དེ་ཡང་མྱ་ངན་འདའ་ཕྱིར་དེ། །ཞི་འགྱུར་མི་མཛད་ཁྱོད་ལ་མེད། །ཅེས་
གསུངས་པ་སྟེ། སྟོན་པ་བཅོམ་ལྡན་འདས་ཀྱིས་ཆོས་ཀྱི་ཕུང་བོ་ཇི་སྙེད་ཅིག་
734



བཀའ་བསྩལ་བ་ཐམས་ཅད་དངོས་དང་བརྒྱུད་པའི་སྒོ་ནས་གདུལ་བྱ་དེ་ཁོ་
ན་ཉིད་ལ་བཀྲི་བའི་ཐབས་ཤ་སྟག་ཡིན་ཏེ། འཕགས་པ་ཡུལ་འཁོར་སྐྱོང་
གིས་ཞུས་པའི་མདོ་ལས། སྟོང་བ་ཞི་བ་སྐྱེ་བ་མེད་པའི་ཚུལ། །མི་ཤེས་པས་
ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་མངའ་བའི་ཐབས་ཚུལ་
དང༌། །རིགས་པ་བརྒྱ་དག་གིས་ནི་འཛུད་པར་མཛད། །ཞེས་གསུངས་པ་
འདིས་གྲུབ་བོ། །
གཉིས་པ་ཤེས་པ་ལ། སེམས་དང་སེམས་བྱུང་གཉིས་ལས་སེམས་རང་
བཞིན་མེད་པར་གཏན་ལ་ཕབ་ནས་སྒོམ་ཚུལ་ནི། རང་ཅག་རྣམས་ལ་ངའི་
སེམས་ཞེས་རྟོག་པས་བཞག་པ་ཙམ་མིན་པར་ཡུལ་སྟེང་ན་རང་གི་ངོ་བོས་་་་
གྲུབ་པ་ཞིག་སྙོན་མེད་དུ་འཆར་སྟེ། སྟོང་ཉིད་མངོན་སུམ་དུ་རྟོགས་པའི་
འཕགས་པའི་མཉམ་བཞག་ལས་གཞན་པའི་སེམས་ཅན་གྱི་དབང་ཤེས་ཡིན་
ན་འཁྲུལ་ཤེས་ཡིན་པས་ཁྱབ་སྟེ། ཡུལ་གང་ཡིན་ཡང་རང་ངོས་ནས་གྲུབ་
པར་སྣང་བའི་བདེན་སྣང་ཅན་ཡིན་པའི་ཕྱིར་རོ། །འོན་ཀྱང་དེ་ལྟར་སྣང་
མོད། སྣང་བ་ཙམ་དེ་འགོག་མི་རུང་བར། དེ་ལྟར་ཞེན་པ་དེ་འགོག་དགོས་
ཏེ་ཡུལ་ལ་དེ་ལྟར་ཞེན་པའི་ཞེན་པ་དེ་ནི་བདེན་འཛིན་ནམ་བདག་འཛིན་་་་
བདག་ལྟ་མ་རིག་པ་ཡིན་པའི་ཕྱིར། རྗེ་བཙུན་མི་ལས། སྣང་བས་མི་འཆིང་
ཞེན་པས་འཆིང་། །ཞེན་པ་ཆོད་ཅིག་རས་ཆུང་བ། །ཞེས་གསུངས་པ་ལྟར་
རོ། །ཡུལ་བདེན་གྲུབ་ཏུ་སྣང་བའི་སེམས་དེ་རང་བཞིན་གྱིས་གྲུབ་པ་ཞིག་
ཡོད་ན་སེམས་ཀྱི་ཆ་ཤས་མིག་ཤེས་ལ་སོགས་པའི་དབང་ཤེས་དྲུག་དང་དེ་་་
735



དག་ལ་གཟུགས་ལ་སོགས་པའི་ཡུལ་དྲུག་ཡོད་པས། དེ་མཐའ་དག་ཚོགས་
པ་ལ་བརྟེན་ནས་ཡོད་དམ་དེ་དག་ས་གཞན་པའི་ལོགས་སུ་ཡོད། དབང་བོ་
དང་ཡུལ་དེ་དག་གི་སྟེང་ན་མེད་དོ། །མིག་སོགས་དབང་བོ་དྲུག་པོ་རེ་རེ་
ལ་སེམས་ཞེས་པའི་མིང་མི་འདོགས་ཤིང་སེམས་ཡིན་སྙམ་པའི་བློ་ཡང་མི་སྐྱེ་
བས་དེ་དག་རེ་རེ་ནས་སེམས་མིན་པར་རྟོགས་སླ་ཞིང་ཡང་དེ་དག་གི་སྟེང་
ན་འཁར་གཞོང་ངམ་ཟངས་ཀྱི་སྡེར་མའི་ནང་ཤིང་ཏོག་གནས་པ་བཞིན་དུ་
ཡོད་ན་ནི་ཤིང་ཏོག་བསལ་བའི་རྗེས་སུ་འཁར་གཞོང་དང་འཁར་གཞོང་་་་་་
ལས་ལོགས་སུ་ཤིང་ཏོག་བསྟན་རྒྱུ་ཡོད་པ་བཞིན་དུ་མིག་གི་དབང་བོ་བསལ་
བའི་ཤུལ་དུ་མིག་གི་རྣམ་ཤེས་དེ་འདིའོ་ཞེས་བསྟན་རྒྱུ་དགོས་པ་ལ་དེ་ལྟར་
མེད་དེ། མིག་མེད་ན་མིག་གི་རྣམ་ཤེས་ཀྱང་མེད་པར་འགྱུར་བ་མངོན་སུམ་
དུ་སྣང་བ་བཞིན་ནོ། །དེ་བཞིན་དུ་དབང་བོའི་ཤེས་པ་གཞན་རྣམས་ལའང་
རིགས་འགྲེས། འདིར་མིག་གི་དབང་བོ་ཞེས་པ་ནི་མིག་ཤེས་ཀྱི་རྟེན་གཞིའི་
གཟུགས་ཕྲ་མོ་སྟེ་ཟར་མའི་མེ་ཏོག་གི་དབྱིབས་འདྲ་བ་དེ་ལ་གོ་དགོས། དེ་
བཞིན་དུ་དབང་བོའི་ཤེས་པ་གཞན་རྣམས་ལའང་རིགས་འགྲེས། དེ་ལྟར་
གོང་དུ་བཤད་པའི་དངོས་བ སྨན་གྱི་རིགས་པ་སྟེ་གཅིག་ཐ་དད་ཀྱི་རིགས་པ་
དེས་བརྟགས་ན་སེམས་ཞེས་བྱ་བ་བློས་བཏགས་ཙམ་མ་གཏོགས་རང་་་་་་
བཞིན་དུ་གྲུབ་པ་མེད་པར་བསམ་མོ། །འདིར་ངོས་བསྟན་གྱི་རིགས་པ་ནི་
གཅིག་དུ་བྲལ་གྱི་རིགས་པ་ལ་བརྟེན་ནས་གནད་བཞིའི་དཔྱད་པའི་སྒོ་ནས་
སྐབས་དོན་གཏན་ལ་ཕབ་ཡོད་མོད། ང་ཚོས་རིགས་པ་འདི་ཁོ་ན་ལ་ཡང་
736



དང་ཡང་དུ་སྦྱངས་ནས་གོམས་འདྲིས་སོང་བ་ཙམ་གྱིས་མི་ཆོག་པར། །
རིགས་པ་དེ་སྤོས་ཏེ་གཞི་གང་དང་གང་ལ་སྦྱར་ནའང་རིགས་པའི་རྣམ་་་བ་དང་
གྲངས་སྣ་ཚོགས་ཀྱིས་གཏན་ལ་འབེབས་ཐུབ་པ་ཞིག་བྱུང་ན་རང་གི་བློའི་་་་
འགྱུར་བ་ཤུགས་ཇེ་དྲག་ཏུ་འགྲོ་བ་དང་ལྟ་བའི་གོ་བ་ཇེ་ཟབ་ཏུ་འགྲོ་བར་་་་་
ཕན་པ་ཤིན་ཏུ་ཆེ་བར་གསུངས་པས་ན། སྟོང་ཉིད་གཏན་ལ་འབེབས་བྱེད་
ཀྱི་རིགས་པའི་རྣམ་གྲངས་མཐའ་ཡས་པ་ཞེས་རྩ་ཤེས་སོགས་སུ་མང་དུ་་་་་་
གསུངས་པས་མཚོན་རང་གི་གཞི་བྱེ་བ་དུང་ཕྱུང་མང་བོའི་སྟེང་ལ་སྦྱར་ཏེ་་་
གཏན་ལ་ཕབ་ནའང་ཆོག་སྟེ་ཐམས་ཅད་འབབ་མདོ་གཅིག་ཡིན་པའི་ཕྱིར་
རོ། །དཔེར་ན་ད་ལྟ་ལུས་རྩལ་པ་རྣམས་ཀྱིས་ལུས་རྩལ་སྦྱོང་བར་མཚོན་
ནའང་ལུས་ཀྱི་རྩལ་སྦྱོང་སྲོལ་སྣ་ཚོགས་ཡོད་པ་དང་སྦྱོང་བྱེད་ཀྱི་ཡོ་བྱད་་་་་
ཀྱང་སྣ་ཚོགས་མང་བོ་ཡོད་པས། དེ་དག་ལ་བརྟེན་ནས་སྦྱངས་ན་ལུས་ཀྱི་
རྩལ་ཐོན་པ་ལ་ཕན་ནུས་ཆེ་བ་བཞིན་ནོ། །དེས་ན་བློ་རྩལ་སྦྱོང་བ་དང་ལུས་
རྩལ་སྦྱོང་བ་གཉིས་ཀྱི་གནས་ལུགས་གཅིག་པའི་གནད་འདི་གོ་བར་བྱའོ། །
སྐབས་འདིར་དཔྱད་འཇོག་གཉིས་ལས་དཔྱད་སྒོམ་གཙོ་བོར་གསུངས་ཏེ། །
དཔྱད་སྒོམ་སྔོན་དུ་མ་སོང་བར་འཇོག་སྒོམ་བྱ་ཐབས་མེད་པས་ན། དང་བོ་
གཞུང་ལ་ཐོས་པ་རྒྱ་ཆེར་བཙལ། དེ་ནས་སེམས་པར་བྱས་པ་སྟེ་དཔྱད་སྒོམ་
གྱིས་གཏན་ལ་ཕབ་ནས་དཔྱད་སྒོམ་ལ་གོམས་ན།་ ་འཇོག་སྒོམ་བྱ་དགོས་
མོད། དེ་ཡང་འཇོག་སྒོམ་ཁོ་ན་མིན་པར་དཔྱད་འཇོག་སྤེལ་མ་སྟེ་མཉམ་
བཞག་གི་གནས་སྐབས་སུ་འཇོག་སྒོམ་དང་རྗེས་ཐོབ་ཀྱི་གནས་སྐབས་སུ་་་་
737



དཔྱད་སྒོམ་བྱས་ནས་དཔྱད་འཇོག་སྤེལ་མ་བྱས་ན་སྟོང་ཉིད་ཀྱི་ལྟ་བ་ལ་་་་་
བོགས་ཐོན་པར་ནུས་པ་ཆེན་པོ་འབྱུང་བ་ཡིན་ནོ། །དེ་ཡང་སྔར་བཤད་པ་
ལྟར་བདེན་པར་སྣང་ཞིང་ཞེན་པའི་དགག་བྱའི་སྣང་ཚུལ་ལེགས་པར་ངོས་
ཟིན་པར་བྱས་པ་ཞེས། དགག་བྱའི་སྣང་ཚུལ་ནི་སེམས་རང་བཞིན་གྱིས་
གྲུབ་པར་སྣང་བ་དང་རང་ངོས་ནས་གྲུབ་པར་ཞེན་པ་དེ་ཡིན་ལ། འོན་ཀྱང་
འདིར་ཤེས་དགོས་པའི་གནད་དམ་པ་ཞིག་ལ་ལུས་སེམས་གཉིས་ཡོད་ཀྱང་
ལུས་སེམས་རང་ངོས་ནས་གྲུབ་པ་གཏན་ནས་མེད་པ་སྟེ། རང་ངོས་ནས་
གྲུབ་པའི་ལུས་སེམས་མེད་པ་དང་ཐ་སྙད་དུ་གྲུབ་པའི་ལུས་སེམས་ཡོད་པ་
གཉིས་ཚོགས་ཤིག་དགོས་པས་འདི་ལ་སྣང་སྟོང་ཞེས་བརྗོད། དབུ་མའི་
ལྟ་བ་རྟོགས་པར་དཀའ་བའི་རྒྱུ་མཚན་ཡང་འདི་ལ་རག་ལས་པ་དང་རྟོགས་
དཀའ་བའི་དོན་ཡང་དེའི་དོན་བཤད་ཤེས་པ་ཙམ་དཀའ་བའི་དོན་མ་ཡིན་
པར། ཟབ་མོའི་གནད་དེ་ལ་མྱོང་བ་རྙེད་པ་སྟེ་མྱོང་ཐོག་ནས་ངེས་པ་
འདྲོངས་དཀའ་བ་དང་ཚད་མའི་སྟེང་ནས་ངེས་པ་རྙེད་དཀའ་བའི་དོན་
ནོ། །དེས་ན་དབུ་མའི་གཞུང་ལ་ཐོས་པ་ལེགས་པར་བྱས་པ་ལ་བརྟེན་ནས་
དེ་ལ་དཔྱད་འཇོག་སྤེལ་མ་བྱས་ཤིང་བླ་མའི་གསོལ་འདེབས་དང་ཚོགས་་་་་
བསགས་སྒྲིབ་སྦྱོང་ལ་སོགས་པ་རྒྱུ་རྐྱེན་མ་ཚང་བ་མེད་པར་བྱས་ནས་དོན་་་་
ཡང་དང་ཡང་དུ་སྒོམ་ན་ཟབ་མོའི་ལྟ་བ་ལ་ངེས་པ་རྙེད་ངེས་པ་ཡིན་ནོ། །
དགག་བྱ་དེ་བློ་ལ་བཞག་སྟེ་གོང་དུ་བཤད་པའི་རིགས་པ་དེ་དག་གིས་་་་་་་
དཔྱད་ནས་ལུས་སེམས་གཉིས་མེད་པར་སྒྲུབ་པ་མ་ཡིན་པར་རྒྱུ་རྐྱེན་གང་་་་་
738



ལའང་ལྟོས་མེད་དུ་གྲུབ་པ་དེ་དགག་པ་ཡིན་པས་ལུས་སེམས་གཉིས་བདེན་
མེད་ཡིན་ཡང་གཏན་མེད་མ་ཡིན་ལ། རང་ངོས་ནས་བདེན་མེད་དང་
བདེན་གྲུབ་གང་ཡང་མ་ཡིན་ནོ། །དེས་ན་ལུས་སེམས་གཉིས་ལ་རིགས་པས་
དཔྱད་དེ་བདེན་མེད་དུ་སྒྲུབ་དགོས་པ་ཡིན་ལ་དགག་བྱ་གང་ཡིན་མ་ངེས་་་་
པར་ཚིག་ཙམ་གྱི་རྗེས་སུ་འབྲངས་ཏེ་ལུས་འདི་སེམས་ཀྱི་ཕྱི་ནང་གང་ན་་་་་༌་
ཡོད་ཅེས་དཔྱད་པ་དང་སེམས་འདི་ཡུལ་དང་དབང་བོ་རྣམས་ཀྱི་སྟེང་དུ་་་
ཡོད་མེད་དཔྱད་ནས་མ་རྙེད་པའི་ཚེ་སེམས་ཞེས་པ་ཞིག་མི་འདུག་གོ་སྙམ་
དུ་འཛིན་པ་ནི་གཏན་ནས་མི་རུང་སྟེ་དེ་ལྟར་བཟུང་ན་སེམས་གཏན་ནས་་་་
མེད་དོ་སྙམ་དུ་བཟུང་བ་ཡིན་པས་དེ་ལྟ་བུའི་བློ་སྐྱེས་ན་ནི་ལོག་ཤེས་ཡིན་་་་
པས་ཆད་ལྟར་འགྱུར། དེ་ལྟར་སེམས་གཏན་མེད་དུ་བཟུང་བ་བཞིན་དུ་
ལུས་ཀྱང་གཏན་མེད་དུ་བཟུང་ན། ལུས་སེམས་གང་ཡང་གཏན་མེད་དོ་
སྙམ་དུ་བཟུང་ན་གང་མིན་འདི་མིན་ཞིག་ཏུ་གྱུར་པ་སྟེ། འཁོར་བ་ཡང་མེད་
ལ་མྱང་འདས་ཀྱང་མེད། དགེ་བ་ཡང་མེད་ལ་སྡིག་པ་ཡང་མེད། བདེ་སྐྱིད་
ཀྱང་མེད་ལ་སྡུག་བསྔལ་ཡང་མེད་པ་ལྟ་བུ་ཞིག་ཏུ་འགྱུར་བས་དེ་ལྟར་ན་
ཆད་མཐར་ལྟུང་བར་འགྱུར་རོ། །ལུས་སེམས་གཏན་མེད་དུ་འཛིན་པ་ཕྱི་
རོལ་བ་ལའང་མེད་པར་མ་ཟད། འབུ་ལ་སོགས་པའི་དུད་འགྲོ་རྣམས་ཀྱིས་
ཀྱང་མི་འཛིན་ནོ། །དེས་ན་འདིར་ལུས་སེམས་ཡོད་མེད་ཅེས་པའི་དོན་ནི།
ལུས་སེམས་གཉིས་དང་སྐྱིད་སྡུག་འཁོར་འདས་མཐའ་དག་བདེན་པར་མེད་
པ་ཡིན་ཡང་གཏན་ནས་མེད་པ་མ་ཡིན་པའི་གནད་འདི་ཤེས་པ་ཤིན་ཏུ་་་་་
,
739



གལ་ཆེ་སྟེ། ལུས་སེམས་རང་ངོས་ནས་གྲུབ་པར་འཛིན་པ་ནི་ལོག་ཤེས་
ཡིན་པས་རྟག་མཐར་ལྷུང་བ་དང༌། ལུས་སེམས་རང་ངོས་ནས་མ་གྲུབ་ན་
གཏན་མེད་དོ་སྙམ་དུ་བཟུང་ན་ཆད་མཐར་ལྷུང་བ་ཡིན་ནོ། །དཔེར་ན།
ཟམ་པ་ཁེར་ཟམ་ཞིག་ལས་ཕ་རོལ་ཏུ་བརྒལ་ན་གཡས་གཡོན་གང་དུའང་་་་་
ལྷུང་མི་རུང་བར་མིག་གཡས་གཡོན་གཉིས་ཀས་སྒྲིམ་དགོས་པ་ལྟ་བུ་སྟེ།
དགེ་བཤེས་རིན་པོ་ཆེའི་དབུ་མའི་ལྟ་མགུར་ལས། རྟེན་འབྱུང་དང་རྟག་
པའི་གཉེན་བསྡེབས་ཤིང༌། །སྟོང་བ་དང་ཆད་པའི་ལག་སྦྲེལ་བ། །དཔལ་ཞི་
བའི་གྲོང་ཁྱེར་ཆེན་པོ་རིང༌། །མིག་གཡས་གཡོན་གཉིས་ཀ་ལེགས་པར་
སྒྲིམས། །ཞེས་གསུངས་པ་ལྟར་རོ། གཞན་ཡང་བཏགས་པའི་དངོས་ལ་མ་
རེག་པར། །དེ་ཡི་དངོས་མེད་འཛིན་མ་ཡིན། །ཞེས་པ་ལྟར་དགག་བྱ་ངོས་མ་
ཟིན་པར་ཀུན་རྫོབ་ཀྱི་སྣང་ཚུལ་ལ་ལྟ་བའི་དཔྱད་པ་ཇི་ལྟར་བྱས་ཀྱང་རྐུན་
མ་ནགས་ལ་སོང་བའི་རྗེས་སྤང་ལ་གཅོད་པ་དང་འདྲེ་ཤར་སྒོར་གནོད་པ་
ལ་གླུད་ནུབ་སྒོར་གཏོང་བ། ་ འོ་མ་བཞོ་བར་འདོད་ནས་རྭ་ལ་འཐེན་
པ་སོགས་དཔེ་མང་དུ་ཡོད་པ་དང་མཚུངས་པར་བདེན་པ་གཉིས་ཀ་སྟེ་དོན་
དམ་བདེན་པ་དང་ཀུན་རྫོབ་བདེན་པ་གཉིས་ཀྱི་གནད་ལ་མི་མཁས་པའི་་་་
བླུན་པོའི་དཔྱད་པ་ཡིན་པ་དང་སྣང་བ་རྟེན་འབྲེལ་ལམ་སྟོང་བ་རྟེན་འབྲེལ་
ཏེ་ཐ་སྙད་དུ་ཡོད་པའམ་རྒྱུ་འདི་ལ་བརྟེན་ནས་འབྲས་བུ་འདི་འབྱུང་བ་ལ་
གནོད་པ་ཡིན་པས་སློབ་དཔོན་ཟླ་བ་གྲགས་པས་དབུ་མ་ལ་འཇུག་པ་རྩ་་་་་
འགྲེལ་གཉིས་སུ་ཡང་དང་ཡང་དུ་གསུངས་ཤིང་། སློབ་དཔོན་ཞི་བ་ལྷས་
740



ཀྱང་ཐ་སྙད་སྣང་ཙམ་འདི་དགག་མི་རུང་བ་ནན་ཏན་དུ་གསུངས་པ་སྔར་་་
དྲངས་པ་ལྟར་རོ། །འདིར་ཡང་སློབ་དཔོན་ཞི་བ་ལྷ་ཁོ་ན་མ་ཡིན་པར་
དཔལ་ལྡན་ཐལ་འགྱུར་བའི་སློབ་དཔོན་མཐའ་དག་དང་མཐར་གཏུགས་ན་
སྟོན་པ་བཅོམ་ལྡན་འདས་ཀྱི་ངེས་དོན་གྱི་དགོངས་པ་མཐར་ཐུག་ཀྱང་འདི་
ཡིན་པས། ཐལ་འགྱུར་བ་ལས་གཞན་རང་རྒྱུད་པ་སོགས་གྲུབ་མཐའ་འོག་
མ་རྣམས་ཀྱི་ལྟ་བ་ནི་རྒྱལ་བའི་གསུང་རབ་ཀྱི་དགོངས་པ་ཡིན་ཡང་རྒྱལ་་་་་
བའི་དགོངས་པ་མཐར་ཐུག་མ་ཡིན་པའི་ཁྱད་པར་གྱི་གནད་འདི་ཤེས་པ་
དགོས་པ། ་༼ དེའི་རྐྱེན་གྱིས་རྒྱལ་བའི་གསུང་རབ་ལ་དྲང་ངེས་ཀྱི་དབྱེ་བ་
འབྱེད་དགོས་པ་བྱུང་། འོ་ན་བཅོམ་ལྡན་འདས་ཀྱིས་རང་ཉིད་ཀྱི་དགོངས་
པ་མཐར་ཐུག་མ་ཡིན་པའི་དྲང་དོན་གྱི་མདོ་གསུང་དོན་ཅི་ཡིན་ཞེ་ན། ་
སངས་རྒྱས་བཅོམ་ལྡན་འདས་ཉིད་གདུལ་བྱ་འདུལ་བའི་ཐབས་ལ་མཆོག་
ཏུ་མཁས་པས་གདུལ་བྱའི་དབང་གིས་གསུང་ཚུལ་སྣ་ཚོགས་ཤིག་བྱུང་་་་་་
ཡིན་ཏེ། དཔེར་ན་ཆུ་ཤེལ་དྭངས་མའི་ཡོལ་གོ་ཞིག་རྟེན་གཞི་དམར་བོའི་
སྟེང་དུ་བཞག་ན་མདོག་དམར་བོ་སྣང་བ་དང་། སེར་པོའི་སྟེང་དུ་བཞག་ན་
སེར་བོར་སྣང་བ་དང་། སྔོན་པོ་དང་ནག་པོའི་སྟེང་དུ་བཞག་ན་ཡང་དེ་
ལྟར་སྣང་བ་ཇི་ལྟ་བ་བཞིན། གདུལ་བྱ་རང་རང་གི་དབང་བོ་དང་ཁམས་
དང་བསམ་པ་བག་ལ་ཉལ་ཇི་ལྟ་བ་བཞིན་གཟིགས་ནས་སྟོན་པས་དེ་དག་
དང་འཚམ་པར་གསུངས་པ་ཡིན་ལ། དེ་ཡང་མཐར་ཐུག་དཔལ་ལྡན་ཐལ་
འགྱུར་བའི་ལྟ་བ་ལ་ངེས་པ་རྙེད་པའི་ཕྱིར་གསུངས་པས་སོ། །འདི་ཡང་གང་



ཟག་གཅིག་གི་དབང་དུ་བཏང་ནས་བསམ་བློ་གཏོང་དགོས་ཏེ། གང་ཟག་
གཅིག་གིས་དང་བོ་བྱེ་སྨྲ་བའི་ལྟ་བ་བཟུང་ཞིང་སྦྱངས་ནས་བྱེ་བྲག་སྨྲ་བའི་
མཚང་རིག དེ་ནས་མདོ་སྡེ་བའི་གྲུབ་མཐའ་ལ་ཞུགས་ཤིང་ལྟ་བ་བཟུང་།
དེ་ནས་སེམས་ཙམ་པའི་ལྟ་བ་བཟུང་། དེ་ནས་རང་རྒྱུད་པའི་ལྟ་བ་བཟུང་།
དེ་ནས་དབུ་མ་ཐལ་འགྱུར་བའི་ལྟ་བ་འཛིན་པ་སྟེ་ལམ་ཉམས་ལེན་གྱི་རིམ་
པ་འདི་ལྟ་བུར་འདྲེན་ན་གོ་བ་ཡག་པོ་འབྱུང་ངོ༌། །དེ་ཡང་གྲུབ་མཐའ་བ་
འོག་མ་གོང་མ་ལ་ཞུགས་ཚུལ་གྱི་རིམ་པའང་། དང་བོ་བྱེ་བྲག་སྨྲ་བའི་གྲུབ་
མཐའ་ལ་ཞུགས་ན་བྱེ་སྨྲ་བའི་ལྟ་བ་དེ་ཡང་དག་ཅིང་ཚད་མར་གྱུར་པ་ཡིན་
པའི་ངེས་པ་དེ་ཡོད་ལ། དེའི་སྐབས་སུ་གྲུབ་མཐའ་གོང་མ་མདོ་སྡེ་བ་དང་
སེམས་ཙམ་པའི་གཞུང་དང་གང་ཟག་གང་རུང་གི་རིགས་པས་གནོད་བྱེད་
མང་བོ་བཏང་བ་ན། གནོད་བྱེད་དེ་དག་འཇུག་མི་འཇུག་གི་ཚུལ་ལ་རང་
ཉིད་ཀྱིས་ལེགས་པར་བརྟགས་ནས་རིགས་པའི་གནོད་བྱེད་ཞུགས་པ་དངོས་
སུ་ཤེས་པ་ན། རིགས་པ་དེས་རང་གི་རྒྱུད་ཀྱི་ལོག་རྟོག་སེལ་བར་འགྱུར་ལ།
དེ་སེལ་ན་ནི་བྱེ་སྨྲའི་ལྟ་བ་ལས་མཐུད་དེ་མདོ་སྡེ་བའི་གྲུབ་མཐའ་ལ་ཞུགས།
དེ་བཞིན་དུ་གོང་མ་གོང་མ་ལ་ཞུགས་ཏེ་མཐར་དཔལ་ལྡན་ཐལ་འགྱུར་བའི་
ལྟ་བ་ལ་ཞུགས་པར་འགྱུར། དབུ་མ་ཐལ་འགྱུར་བའི་ལྟ་བ་འདི་ལ་
རིགས་པས་དགག་རྒྱུ་མེད་དེ། དཔེར་ན། གསེར་རྣལ་མ་ཞིག་ལ། འདི་
གསེར་རྣལ་མ་མ་ཡིན། ཟངས་སམ་རྡོའམ་ལྕགས་རེད་ལྟ་བུར་ཇི་ལྟར་
བརྗོད་ཀྱང་དེ་མཐའ་དག་རིགས་པ་ལྟར་སྣང་ཡིན་པ་དང༌། དེ་བཞིན་
742



ཟངས་དང་ལྕགས་ལྟ་བུ་ཞིག་ལ་འདི་གསེར་བཙོ་མ་ཡིན་པར་སྒྲུབ་ནའང་
སྒྲུབ་བྱེད་ཀྱི་རིགས་པ་དེ་ནི་རིགས་པ་ཡང་དག་མ་ཡིན་པར་རིགས་པ་ལྟར་
སྣང་ཡིན་ལ། དེས་ན་ལྟ་བ་མཐར་ཐུག་པ་ནི་དཔལ་ལྡན་ཐལ་འགྱུར་བའི་ལྟ་
བ་འདི་ཉིད་ཡིན་ནོ། །རང་སྡེ་གྲུབ་མཐའ་སྨྲ་བ་བཞི་གའི་ཁྱད་པར་ནི་སྤྱོད་
པའི་སྒོ་ནས་མ་ཡིན་པར་ལྟ་བའི་སྒོ་ནས་འབྱེད་པའི་གནད་འདི་ཡང་ཤེས་་་་
པར་བྱ་དགོས་སོ། །ཡང་ང་ཚོ་བོད་ལ་ས་དགེ་རྙིང་མ་སོགས་གྲུབ་མཐའི་
ཁྱད་པར་མང་བོ་ཡོད་པ་རྣམས་ནི་གནས་ཀྱི་སྒོ་ནས་བཏགས་པ་དང་། གང་
ཟག་གི་སྒོ་ནས་མཚན་བཏགས་པའི་ཁྱད་པར་ཙམ་དང་། ཐ་སྙད་ཀྱི་སྦྱོར་
ཚུལ་འདྲ་མིན་རེ་ཡོད་ནའང་དོན་གྱི་འབབ་ཚུལ་གཅིག་ཡིན་ལ་ཡིན་ཀྱང་་་་་
དགོས་ཏེ། པཎ་ཆེན་ཐམས་ཅད་མཁྱེན་པ་བློ་བཟང་ཆོས་རྒྱན་གྱིས་མཛད་
པའི་ཕྱག་ཆེན་རྩ་བ་ལས། ལྷན་ཅིག་སྐྱེས་སྦྱོར་གའུ་མ། །ལྔ་ལྡན་རོ་སྙོམས་ཡི་
གེ་བཞི། །ཞི་བྱེད་གཅོད་ཡུལ་རྫོགས་ཆེན་དང་། །དབུ་མའི་ལྟ་ཁྲིད་ལ་སོགས་
པ། །སོ་སོར་མིང་འདོགས་མང་ན་ཡང་། །ངེས་དོན་ལུང་རིགས་ལ་མཁས་
ཤིང་། །ཉམས་མྱོང་ཅན་གྱི་རྣལ་འབྱོར་བས། །དཔྱད་ན་དགོངས་པ་གཅིག་
ཏུ་འབབ། །ཅེས་གསུངས་པ་ལྟར་འབབ་སའི་དགོངས་པ་ནི་སྟོན་པ་བཅོམ་
ལྡན་འདས་ཀྱི་ངེས་དོན་གྱི་མདོའི་དགོངས་པ་ལ་འབབ་དགོས་ལ། དོན་ངོ་
མར་ཐུབ་པའི་དགོངས་པ་ལ་བབས་ཡོད་པའང་ཡིན་ནོ། །གཞན་ཡང་
འདིར་ཐ་སྙད་སྣང་ཙམ་འདི་དགག་མི་རུང་ཞེས་གསུངས་པ་འདི་ནི་ཧ་ཅང་
མཉམ་འཇོག་བྱེད་དགོས་པའི་གནས་ཤིག་སྟེ། འདི་ལ་དགག་དགོས་པ་ཞིག་
743



དང་དགག་མི་རུང་བ་ཞིག་སྟེ་གཉིས་ཡོད་པས། དཔེར་ན་གང་ཟག་ཐ་སྙད་
དུ་སྣང་བ་ཙམ་པོ་འདི་དགག་མི་རུང་ལ། འདི་དགག་ན་ནི་རྒྱུ་འབྲས་རྟེན་
འབྲེལ་གྱི་རྣམ་གཞག་བཤིག་པར་འགྲོ་བ་དང་། གང་ཟག་རང་བཞིན་གྱིས་
གྲུབ་པ་དེ་ངེས་པར་དགག་དགོས་ཏེ་གང་ཟག་རང་བཞིན་གྱིས་གྲུབ་པར་་་་་
འཛིན་པའི་བློ་དེ་ནི་ལོག་ཤེས་ཡིན་པས། ལོག་རྟོག་དེ་ངེས་པར་སེལ་དགོས་
ལ། དེ་མ་སེལ་བར་ཡང་དག་པའི་ལྟ་བ་རྙེད་པའི་ཐབས་མེད་ལ། ཡང་དག་
པའི་ལྟ་བ་མ་རྙེད་པར་འཁོར་བའི་རྩ་བ་སྤོང་མི་ནུས་ཤིང་དེ་མ་སྤངས་པར་
ཐར་པ་འཐོབ་པའི་གནས་མེད། ཐར་པ་མ་ཐོབ་ན་འཁོར་བའི་སྡུག་བསྔལ་
བརྒྱུད་མར་མྱོང་དགོས་པས་སོ། །ཐ་སྙད་སྣང་ཙམ་ཞེས་པའི་ཙམ་སྒྲས་རང་
ངོས་ནས་གྲུབ་པ་གཅོད་པ་སྟེ་གཞི་གྲུབ་ཚད་ཀྱི་ཆོས་ཐམས་ཅད་མིང་རྐྱང་་་་
བཏགས་ཡོད་ཙམ་དུ་གྲུབ་པའི་ཕྱིར། དེ་ལ་མིང་རྐྱང་ཞེས་པས་བདེན་གྲུབ་
གཅོད། བཏགས་ཡོད་ཅེས་པས་གཏན་མེད་གཅོད། མིང་རྐྱང་ཞེས་པ་དོན་
དམ་པར་མེད་པ་དང། བཏགས་ཡོད་ཅེས་པ་ཐ་སྙད་དུ་ཡོད་པའི་དོན་ནོ། །
རྟོག་པས་བཏགས་ཙམ། མིང་གིས་བཏགས་ཙམ། མིང་བརྡས་བཞག་ཙམ་
རྣམས་དོན་གཅིག་པ་ཐལ་འགྱུར་བའི་ལུགས་སོ། ། ་ ་ །
བློ་སྦྱོང་འདི་ཉིད་ནི་རྒྱལ་སྲས་ཆེན་པོ་ཞི་བ་ལྷ་ནས་བརྒྱུད་པའི་བདག་
གཞན་མཉམ་བརྗེ་བྱང་ཆུབ་ཀྱི་སེམས་སྦྱོང་བའི་གདམས་པ་ཡིན་གཤིས་་་་་་
སྤྱོད་འཇུག་གི་གཞུང་གཙོ་བོར་བཟུང་ནས་གསུང་སྐབས། འདིར་ཡང་སྤྱོད་
འཇུག་ལས་གསུངས་པ་ལྟར་དྲན་པ་ཉེར་བཞག་བཞི་སྟེ་ལུས་དྲན་པ་ཉེར་་་་
744



བཞག་ཚོར་བ་དྲན་པ་ཉེར་བཞག་སེམས་དྲན་པ་ཉེར་བཞག་ཆོས་དྲན་པ་
ཉེར་བཞག་བཞིའི་སྒོ་ནས་ཆོས་ཀྱི་བདག་མེད་གཏན་ལ་ཕབ། སེམས་བྱུང་
རྣམས་རང་བཞིན་མེད་པར་གཏན་ལ་ཕབ་ནས་སྒོམ་ཚུལ་ནི། ཚོར་བ་
ལ་མཚོན་ན་རང་ཅག་རྣམས་ཏེ་སྟོང་ཉིད་མ་རྟོགས་པའི་སོ་སྐྱེ་རང་ག་བ་ལ་
ཚོར་བ་བདེ་སྡུག་གཉིས་དང་བདེ་སྡུག་གི་རྐྱེན་གང་དང་མ་འཕྲད་པའི་ཚོར་
བ་བཏང་སྙོམས་གསུམ་གའི་གང་སྐྱེས་ཀྱང་རྟོག་པ་སྟེ་བློས་ཕར་བཞག་པ་ཡ
ཙམ་མ་ཡིན་པར་ཁོ་རང་གི་ངོས་ནས་གྲུབ་པར་སྙོན་མེད་དུ་འཆར་བའམ་ས་
སྣང་ཞིང་། དེ་ལ་བརྟེན་ནས་ཉོན་མོངས་སྐྱེ་བ་མྱོང་བས་གྲུབ་པ་སྟེ་རང་གི་
ཉམས་མྱོང་གིས་ཤེས་ཐུབ་པ་ལྟར་ཡིན་ལ། དཔེར་ན་ང་ཞེས་པ་ཞིག་བདེན་
པར་གྲུབ་པའམ་རང་བཞིན་གྱིས་གྲུབ་པ་ཞིག་སྣང་ཞིང་སྣང་བ་ལྟར་དུ་ཞེན་
པ་སྟེ་རང་གི་བློ་དེའི་དབང་དུ་སོང་བས་ང་ལ་འདི་དང་འདི་དགོས་པ་ལ་་་
སོགས་པའི་ཆགས་པ་སྐྱེ། དེར་གེགས་བྱེད་པ་ལ་སྣང་བ་སྐྱེས། དེ་ནས་ཕྲག་
དོག་དང་ང་རྒྱལ་ལ་སོགས་པ་ཉོན་མོངས་པ་རྣམས་རིམ་གྱིས་སྐྱེ་ཞིང་། ཉོན་
མོངས་པའི་དབང་གིས་ལས་བསགས། ལས་ཀྱི་དབང་གིས་འཁོར་བར་
འཁྱམས། དེ་ནས་སྡུག་བསྔལ་སྣ་ཚོགས་པ་འབྱུང་ངོ་། །དེ་ཡང་ཚོར་བ་སྡུག་
བསྔལ་དེ་རང་བཞིན་གྱིས་གྲུབ་པར་སྣང་ཡང་ཇི་ལྟར་སྣང་བ་ལྟར་དུ་རང་་་་
བཞིན་གྱི་གྲུབ་པ་མེད་མོད། འོན་ཀྱང་ང་ཚོས་སྣང་བ་ལྟར་དུ་གྲུབ་པར་
བཟུང་ཡོད་པས། དེ་ལྟར་བཟུང་བ་དེ་ནི་བདེན་འཛིན་ཏེ་ལོག་ཤེས་ཡིན་
ནོ། ་ །སྣང་བ་ལྟར་དུ་གྲུབ་པ་མེད་ཅེས་པ་འདི་ཡང་ཐ་སྙད་དུ་མེད་པར་
745



འཛིན་མི་རུང་བར། རང་ངོས་ནས་མ་གྲུབ་པའམ་རང་བཞིན་གྱིས་མ་གྲུབ།
གལ་ཏེ་རང་བཞིན་གྱིས་གྲུབ་ན། རྩ་བ་ཤེས་རབ་ལས། གལ་ཏེ་རང་བཞིན་
ཡོད་གྱུར་ན། །རྒྱུ་དང་རྐྱེན་ལ་བལྟོས་པ་འགལ། །ཞེས་གསུངས་པ་དང། རྗེ་
ཐམས་ཅད་མཁྱེན་པས། ཆོས་རྣམས་རང་བཞིན་འགའ་ཡོད་ན། །མྱ་ངན་
འདས་པ་མི་རུང་ཞིང། སྤྲོས་ཀུན་ཟློག་པ་མེད་པར་གསུངས། །ཞེས་
གསུངས་པ་ལྟར། རང་བཞིན་གྱིས་ཡོད་ཅེས་པ་དང་རྒྱུ་རྐྱེན་ལ་བལྟོས་པ་
གཉིས་འགལ་བ་ཡིན་ཏེ། རང་བཞིན་གྱིས་ཡོད་པ་ཡིན་ན་རྒྱུ་དང་རྐྱེན་ལ་མི་
ལྟོས་པ་ཞིག་དགོས་པ་དང༌། རྒྱུ་དང་རྐྱེན་ལ་བལྟོས་པ་ཡིན་ན་རང་བཞིན་
གྱིས་མེད་པ་ཡིན་དགོས་པས། རང་བཞིན་གྱིས་ཡོད་པ་དང་རྒྱུ་དང་རྐྱེན་ལ་
ལྟོས་པ་གཉིས་ཀ་འགལ་བ་ཡིན་ནོ། ་ །འདིར་རང་བཞིན་གྱིས་ཡོད་པ་དང་
མེད་པ་ཞེས་པ་ནི་རྒྱུ་རྐྱེན་ལ་བརྟེན་ནས་འབྱུང་བ་དང་དེ་ལ་བལྟོས་ནས་་་་་
གྲུབ་མ་གྲུབ་ཀྱི་སྒོ་ནས་འཇོག་དགོས་སོ། །དེའི་ཕྱིར་གལ་ཏེ་རང་བཞིན་གྱིས་
ཡོད་པ་ཡིན་ན། རྒྱུ་རྐྱེན་ལ་མི་ལྟོས་པ་དང་ནམ་ཡང་མི་ཟློག་པར་སོ་ན་
གནས་པ་ནམ་ཡང་འགྱུར་རྒྱུ་དང་བསྒྱུར་རྒྱུ་མེད་པ་ཞིག་ཡིན་དགོས་ལ་དེ་
ལྟར་མ་ཡིན་པར་རྐྱེན་གྱིས་འབྱུང་དུ་ཡོད་དེ་དཔེར་ན་རྐྱེན་གློ་བུར་བ་ལ་་་་་
བརྟེན་ནས་སྡུག་བསྔལ་དེ་གནས་གྱུར་ནས་ཚོར་བ་བདེ་བ་སྐྱེ་བ་དང་། ཚོར་
བ་བདེ་བ་མྱོང་བའི་སྐབས་རང་གི་ཕའམ་ཉེ་དུ་སྙིང་དུ་གཅེས་པ་ཤི་བའི་་་་་
གཏམ་ཐོས་པ་སོགས་ཀྱི་རྐྱེན་གྱིས་གློ་བུར་དུ་སྡུག་བསྔལ་སྐྱེ་བས། ཚོར་བ་
བདེ་སྡུག་གློ་བུར་གློ་བུར་དུ་འགྱུར་ནས་འགྲོ་བ་རང་གི་མྱོང་བས་གྲུབ་པས་
746



ཚོར་བ་ལ་རང་དབང་དུ་གནས་པའི་མཐུ་གང་ཡང་མེད་དོ། །དེས་ན་རྒྱུ་
རྐྱེན་ལ་བརྟེན་ནས་བཏགས་པ་ཙམ་མ་གཏོགས་རང་གི་ངོ་བོས་གྲུབ་པ་གང་
ཡང་མེད་པར་བསམ་མོ། །འདི་ལྟར་རང་ངོས་ནས་གྲུབ་པ་རྡུལ་ཙམ་ཡང་
མེད་པར་བསམ་པའི་བློ་འདི་ནི་བློ་དོན་མཐུན་ནམ་བློ་ཚད་མ་ཡིན་ནོ། །
ཚོར་བའི་རྒྱུ་ལ་བརྟགས་ནའང་རང་བཞིན་གྱིས་གྲུབ་པ་མེད་དེ། རིག་པའི་
རྐྱེན་གྱིས་ཚོར་བ་ཞེས་ཚོར་བའི་རྒྱུ་རེག་པ་ཡིན་པར་མདོ་ལས་གསུངས། །
ཚོར་བ་ནི་ཤེས་པའམ་གོ་བའི་དོན་དང་། རིག་པ་ཞེས་བྱ་བ་ནི་ཡུལ་དབང་
རྣམ་ཤེས་གསུམ་འདུས་པའམ་ཕྲད་པ་སྟེ་དཔེར་ན། ཡུལ་ནི་གཟུགས་མཛེས་
པ་མེ་ཏོག་ལྟ་བུ་ལ། མིག་གི་དབང་བོས་གཟུགས་མེ་ཏོག་ཡག་པོ་ཞིག་དངོས་
སུ་རིག་རྣམ་ཤེས་ཀྱིས་ཡུལ་དེ་མཛེས་པར་བཟུང་བས་ཡུལ་དེ་ལ་ཆགས་
ནས་སྲེད་པ་འབྱུང་། དེ་ལ་ཆགས་པ་འབྱུང་མཁན་ནི་རྣམ་ཤེས་ཡིན་ཏེ་ཡུལ་
མེ་ཏོག་དེ་མཛེས་མི་མཛེས་ཤན་འབྱེད་མཁན་ནི་ཡིད་ཀྱི་རྣམ་ཤེས་ཡིན་ན་
མ་གཏོགས་མིག་ཤེས་ཀྱིས་འཛིན་མི་ཐུབ་པའི་དབང་གིས་སོ། །མིག་ཤེས་སྣ་
ཤེས་རྣ་ཤེས་ལྕེ་ཤེས་ལུས་ཤེས་ལ་རྟོག་མེད་ཀྱི་དབང་ཤེས་ཞེས་བརྗོད་པས།
གཟུགས་མཛེས་མིན་དང་སྒྲ་སྙན་མིན་སོགས་ཐོག་གཅོད་པ་པོ་ནི་ཡིད་ཀྱི་་༌་
རྣམ་པར་ཤེས་པའམ་རྟོག་པ་ཡིད་ཤེས་ཡིན་ནོ། །རེ་གསུམ་ག་འཕྲད་པ་ལ་
རེག་པ་ཞེས་བརྗོད་པས། དེ་གསུམ་འཕྲད་ཅེས་བྱ་བ་ནི་བློས་བཏགས་པ་
ཙམ་ཡིན་ཏེ། ་་༌་ རྣམ་ཤེས་ལ་གཟུགས་མེད་པས་རྡུལ་ཕན་ཚུན་ཕྲད་པ་ལྟར་
ཕྲད་དུ་མེད་ལ། ཡུལ་དང་དབང་བོ་གཉིས་ཀྱང་ཆ་ཐམས་ཅད་ནས་ཐམས་
t
747



ཅད་དུ་ཕྲད་ན་ནི་ཕན་ཚུན་འདྲེས་པས་གཅིག་ཏུ་འགྱུར་ལ། མ་ཕྲད་ན་ནི་
ཕྲད་པ་ཞེས་བྱ་བ་མི་འཐད་པས་རིགས་པས་དཔྱད་ན་བློས་བཏགས་ཙམ་དུ་
ཟད་དོ། །དེ་བཞིན་དུ་ཚོར་བའི་ཡུལ་དང་ཡུལ་ཅན་ལ་བཏགས་ནས་ཀྱང་
བསྒོམ་པར་བྱ་སྟེ། དེ་ཡང་ཚོར་བ་སྡུག་བསྔལ་ལྟ་བུ་ལ་མཚོན་ན་ཚོར་
བ་སྡུག་བསྔལ་མྱོང་བ་བདེན་འཛིན་གྱི་བློ་ལ་ཇི་ལྟར་སྣང་བ་ལྟར་རང་ངོས་
ནས་གྲུབ་ན་སྡུག་བསྔལ་མྱོང་ཞེས་བྱ་བ་དེ་ཁོ་རང་གིས་ཁོ་རང་མྱོང་བ་ཞིག་
ཡིན་ནོ། །ཚོར་བ་སྡུག་བསྔལ་ཁོ་རང་ལས་གཞན་པའི་བློ་ཞིག་གིས་མྱོང་བ་
ཡིན། ཁོ་རང་གིས་ཁོ་རང་མྱོང་བ་ནི་མི་རིགས་ཏེ། དེ་ལ་འདིར་མྱང་བྱ་དང་
འདི་མྱོང་བྱེད་དོ་ཞེས་དབྱེ་བ་རྣམ་པ་ཀུན་ནས་མེད་པའི་ཕྱིར་དང་། རང་
གིས་རང་མྱོང་ཞེས་བྱ་བ་དེ་ནི་ལྷས་བྱིན་རང་གི་ཕྲག་པ་ལ་ཞོན་ཟེར་བ་ལྟར་
འཇིག་རྟེན་ནའང་འབྲེལ་མེད་པའི་ཚིག་ཏུ་འགྱུར་བའི་ཕྱིར་རོ། །རང་
ལས་གཞན་པའི་བློ་ཞིག་གིས་མྱོང་བ་ཡིན་ན་ནི་རང་གི་སྔོན་དུ་སོང་བའི་བློ་
ཞིག་གིས་མྱོང་བ་ཡིན་ནམ་རང་ལས་ཕྱིས་འབྱུང་བའི་བློ་ཞིག་གིས་མྱོང་བ་
ཡིན། རང་ལས་སྔར་བྱུང་བའི་བློ་ཞིག་གིས་མྱོང་བ་ཡིན་ན་མི་རིགས་ཏེ།
རང་ལས་སྔར་བྱུང་བའི་བློ་དེ་ནི་ཚོར་བ་སྡུག་བསྔལ་རང་ཉིད་སྐྱེ་བའི་ཚེ་་་་
འགགས་ཟིན་ནས་མེད་པས་དེས་མྱོང་བ་མི་འཐད་དོ། །རང་ལས་བྱིས་
འབྱུང་བའི་བློས་མྱོང་བའང་མི་འཐད་དེ། ཕྱིས་འབྱུང་བའི་བློ་དེ་སྐྱེས་པའི་
ཚེ་ཚོར་བ་སྡུག་བསྔལ་རང་ཉིད་འགགས་ཟིན་ནས་མེད་པའི་ཕྱིར། དེ་ཡང་
འདིས་འདི་མྱོང་ཞེས་བརྗོད་པ་ལ་མྱང་བྱ་དང་མྱོང་བྱེད་གཉིས་དུས་མཉམ་
748



དུ་ཡོད་དགོས་ཏེ། མི་འདིས་ཟན་འདི་ཟ་ཞེས་བརྗོད་པ་ལ་མི་དེ་དང་དེས་
ཟ་བའི་ཟན་གཉིས་དུས་མཉམ་ཏུ་ཡོད་དགོས་པ་བཞིན་ནོ། །རང་དང་
མཉམ་དུ་བྱུང་བའི་བློ་གཞན་ཞིག་གིས་མྱོང་བའང་མི་རིགས་ཏེ། སྤྱིར་ཐ་
དད་ཙམ་ལ་འབྲེལ་མེད་ཐ་དད་ཡིན་མི་དགོས་ཀྱང་། རང་བཞིན་གྱིས་གྲུབ་
པའི་ཐ་དད་ལ་ནི་འབྲེལ་བ་གཏན་ནས་མེད་པ་ཞིག་དགོས་པས་བློ་འབྲེལ་་་
མེད་གཞན་ཞིག་གིས་གཞན་ཞིག་མྱོང་ན་ནི་ལྷས་བྱིན་གྱི་རྒྱུད་ལ་རུང་བའི་
བདེ་སྡུག་རྣམས་མཆོད་སྦྱིན་གྱི་བློས་མྱོང་ནུས་པར་ཡང་འགྱུར་རོ། །དེར་
མ་ཟད་གང་ཟག་གཅིག་གི་རྒྱུད་ལ་རྣམ་རྟོག་རིགས་མི་མཐུན་གཉིས་དུས་་་་་
གཅིག་ཏུ་སྐྱེ་བ་མེད་དེ། སེམས་ཅན་རྣམས་ནི་རྣམ་པར་ཤེས་པའི་རྒྱུན་རེ་རེ་
བའོ་ཞེས་མདོ་ལས་གསུངས་ཤིང་ཚད་མ་རྣམ་འགྲེལ་སོགས་གཞུང་ཆེན་མོ་
རྣམས་སུ་ཚུལ་དེ་ཞིབ་ཏུ་བཤད་པ་ལྟར་རོ།་་།དེ་ལྟར་དཔྱད་ནས་ཚོར་
བ་སྡུག་བསྔལ་མྱོང་ཞེས་བྱ་བ་དེ་བློས་བཏགས་ཙམ་ཡིན་གྱི་ངོ་བོས་གྲུབ་པ་
གཏན་ནས་མེད་པར་བསམ་མོ། །དེ་བཞིན་དུ་ཚོར་བ་བདེ་བ་དང་བཏང་
སྙོམས་རྣམས་ལའང་དེ་ལྟར་དཔྱད་ནས་རང་བཞིན་མེད་པར་བསམ་མོ། །
དེ་ལྟར་ཚོར་བ་རྒྱུ་དང་རྐྱེན་དང་ཚོར་བ་རང་གི་ངོ་བོ་དང་ཆུང་བྱ་མྱོང་བྱེད་
རྣམས་ལ་ཞིབ་ཏུ་བརྟགས་ནས་རང་བཞིན་མེད་པར་སྒོམ་པ་འདི་ཤིན་ཏུ་་་་་
གལ་ཆེ་སྟེ། ཚོར་བ་བདེ་བ་རང་བཞིན་གྱིས་གྲུབ་པར་སྣང་བ་ལས་འདོད་
ཆགས་སྐྱེས། དེ་བཞིན་དུ་སྡུག་བསྔལ་ལས་ཞེ་སྡང༌། བཏང་སྙོམས་ལས་གཏི་
མུག་འབྱུང་བ་དང་། ཡང་ཚོར་བ་བདེ་བ་ལས་འདོད་སྲེད། ཚོར་བ་སྡུག་
749



བསྔལ་ལས་འཇིག་སྲེད། ཚོར་བ་བཏང་སྙོམས་ལས་སྲིད་སྲེད་འབྱུང་བར་
གསུངས་ཤིང་འཁོར་བའི་སྡུག་བསྔལ་འགྲུབ་པའི་རྐྱེན་སྲེད་པ་དེ་དག་གིས་
བྱེད་པས། འཁོར་བའི་རྩ་བ་གཅོད་འདོད་པ་རྣམས་ཀྱིས་ནི་དུག་གསུམ་
གྱི་རྒྱུ་ཚོར་བ་བདེ་སྡུག་བཏང་སྙོམས་གསུམ་བདེན་པར་སྣང་ཞིང་ཞེན་པ་་་་
བཀག་ནས། དུག་གསུམ་གྱི་རྒྱུ་ཚོར་བ་བདེ་སྡུག་བཏང་སྙོམས་གསུམ་ཡིན་
ལ། དེ་ཡང་དེ་གསུམ་ག་ཙམ་མ་ཡིན་པར་ཚོར་བ་བདེ་སྡུག་བཏང་སྙོམས་
གསུམ་ག་བདེན་པར་སྣང་ཞིང་ཞེན་པ་དེ་ཡིན་པ་དང་། བདེན་པར་སྣང་བ་
དེ་གཙོ་བོ་མ་ཡིན་པར་བདེན་པར་སྣང་བ་ལ་བརྟེན་ནས་བྱུང་བའི་བདེན་་་་
པར་ཞེན་པའི་ཞེན་པ་དེ་ནི་བདེན་འཛིན་མ་རིག་པ་ཡིན་ནོ། །འཁོར་བའི་
རྩ་བ་མ་རིག་པ་ཞེས་པའང་འདི་ལ་ངོས་འཛིན་དགོས་པས། འཇིག་རྟེན་
རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །ཞེས་གསུངས་པའང་འདི་ལ་གོ་
དགོས་སོ། །དེས་ན་སྣང་བས་མི་འཆིང་ཞེན་པས་འཆིང་ཞེས་པ་ལྟར་འཁོར་
བར་འཆིང་བྱེད་ཀྱི་གཙོ་བོ་ཞེན་པ་བཀག་ནས། རང་བཞིན་མེད་པར་སྒོམ་
པ་འདི་ཤིན་ཏུ་གནད་ཆེ་སྟེ། བདེན་ཞེན་བཀག་ནས་རང་བཞིན་མེད་
པར་སྒོམ་ན་མ་རིག་པ་འཇོམས་པའི་གཉེན་པོ་ཕུལ་དུ་བྱུང་བས་ན་དེ་ལ་་་་
དགོངས་ནས་བསླབ་བཏུས་དང་སྤྱོད་འཇུག་གཉིས་སུ་ཚོར་བ་བདེན་ཞེན་་་་་
འགོག་པའི་རིགས་པ་རྒྱས་པར་གསུངས་པས་འདིར་ཡང་དེ་བཞིན་དུ་་་་་་
བཀོད་དོ། །དེ་ལྟར་ཚོར་བ་རང་གི་ངོ་བོ་དང་ཚོར་བའི་རྒྱུ་རྣམས་ལ་
བརྟགས་པའམ་རང་གི་བློས་ལྕོགས་ན་གཞི་གང་ལ་སྦྱར་ཏེ་བརྟག་ནའང་་་་་
750



ཆོག་པས་དེ་ལྟར་བརྟགས་ནས་དཔྱད་པ་བྱས་པ་དེ་དག་ཀྱང་ཚོར་བ་རང་
གི་ངོ་བོས་གྲུབ་པར་སྣང་ཞིང་ཞེན་པའི་དགག་བྱའི་སྣང་ཚུལ་དེ་གཞིར་་་་་
བཟུང་ནས་རིགས་པས་དཔྱད་པ་དགོས་པ་ཡིན་གྱི། ཚོར་བ་བདེ་སྡུག་
བཏང་སྙོམས་གསུམ་ཙམ་ལ་རིགས་པས་དཔྱད་པ་བྱས་པ་མ་ཡིན་ལ། ཚོར་
བ་བདེ་སྡུག་བཏང་སྙོམས་གང་ཡིན་ཡང་རང་གི་ངོ་བོས་གྲུབ་ཅིང་ཞེན་པ་་་
འདི་ལ་རིགས་པས་དཔྱད་པ་དགོས། དེ་ལྟར་དཔྱད་པའི་དགོས་པ་ནི་ཚོར་
བ་བདེ་སྡུག་བཏང་སྙོམས་རྣམས་རང་གི་ངོ་བོས་གྲུབ་པར་སྣང་ཞིང་ཞེན་་་་་
པའི་ཞེན་པ་དེ་འགོག་པའི་ཆེད་རིགས་པས་དཔྱད་པ་བྱས་པའོ། །སྣང་ཞེན་
དེར་རིགས་པས་དཔྱད་དེ་ཁེགས་པར་གྱུར་ན་ནི་རིགས་པས་དཔྱད་པ་བྱས་
པའི་དགོས་པའང་འགྲུབ་པ་ཡིན་ནོ། །དགག་བྱའི་སྣང་ཚུལ་བློ་ཡུལ་དུ་
མ་ཤར་བར་ཡུལ་དབང་རྣམ་ཤེས་རྣམས་འཕྲད་མ་འཕྲད་དམ་ཚོར་བ་བདེ་
སྡུག་བཏང་སྙོམས་གསུམ་ག་ཡོད་མེད་ཙམ་ལ་དཔྱད་པ་བྱས་ན་ནི་དགོས་པ་
ཆེན་པོ་མེད་དེ། དེ་གསུམ་ག་ཐ་སྙད་དུ་ཡོད་པར་མ་ཟད། རྒྱུ་དང་རྐྱེན་གྱིས་
སྐྱེད་པའང་ཡིན་ཞིང་རྒྱུ་རྐྱེན་གྱིས་འགག་པའང་ཡིན་པས། སྐྱེ་འགག་གནས་
པ་མཐའ་དག་རྒྱུ་རྐྱེན་ལ་བལྟོས་པ་ཡིན་ནོ། །དེ་ཙམ་ཞིག་སྒོམ་པས་དགོས་
པ་ཆེན་པོ་འབྱུང་རྒྱུ་མེད་དེ། འཁོར་བའི་རྩ་བ་མ་རིག་པ་ལ་ཅུང་ཟད་ཙམ་
ཡང་གནོད་མི་ཐུབ་པའི་ཕྱིར་དང་། དེ་ལྟར་དཔྱད་ན་ཐ་སྙད་སྣང་ཙམ་མམ་
ཐ་སྙད་ཚད་གྲུབ་ལ་གནོད་པར་འགྱུར་བས། །ལྟ་བ་ལ་ངེས་པ་མི་སྐྱེ་བར་མི་
ཟད་སྣང་བ་རྟེན་འབྲེལ་ལ་གནོད་པ་བྱས་པར་འགྱུར། ཚུལ་འདི་ནི་རང་གི་
751



མྱོང་ཐོག་ནས་ངོས་ཟིན་པ་ཤིན་ཏུ་དཀའ་བ་སྟེ། སྣང་བ་རྟེན་འབྲེལ་གླུ་བ་
མེད་པ་དང༌། །སྟོང་བ་ཁས་ལེན་བྲལ་བའི་གོ་བ་གཉིས། །ཇི་སྲིད་སོ་སོར་
སྣང་བ་དེ་སྲིད་དུ། །ད་དུང་ཐུབ་པའི་དགོངས་པ་རྟོགས་པ་མེད། །ཅེས་
གསུངས་པ་ལྟར། རང་བཞིན་གྱིས་སྟོང་བ་ལ་བྱ་བྱེད་ཚད་གྲུབ་ཏུ་འཐད་པ་
གཉིས་ཀ་ཚོགས་པའི་གཉིས་ཚོགས་དེ་བློ་ངོར་འབྱུང་བ་ཤིན་ཏུ་དཀའ་བས་
ན། ཐ་སྙད་ཚད་གྲུབ་འཇོག་ལ་བློ་མ་བདེ། །ཞེས་ཐ་སྙད་ཚད་གྲུབ་བློ་ངོར་
མི་བདེ་མཁན་མང་བོ་བྱུང་བ་ཡིན། དབུ་མ་རང་རྒྱུད་པ་མན་གྱི་ནང་བའི་
གྲུབ་མཐའ་སྨྲ་བ་མཐའ་དག་དེ་ལྟར་ཡིན་ནོ། །དེས་ན་རིགས་པའི་དཔྱད་པ་
གང་བྱེད་ནའང་། དགག་བྱ་ལ་གཏུགས་ནས་དཔྱད་པ་བྱེད་པར་ཤིན་ཏུ་
གལ་ཆེ་བས། འདིར་དགག་བྱ་ནི་བདེན་གྲུབ་ཏུ་སྣང་ཞིང་ཞེན་པ་སྟེ་དེ་ལས་
ཀྱང་གཙོ་བོར་བདེན་གྲུབ་ཏུ་ཞེན་པ་དེ་ཡིན་པས་དེ་བཞིན་དུ་མ་ནོར་བར་
ཤེས་པར་བྱའོ། །དེ་བཞིན་དུ་འདུ་ཤེས་ལ་སོགས་པའི་སེམས་བྱུང་ལྷག་མ་
རྣམས་ཀྱང་རང་རང་གི་རྒྱུ་དང་རྐྱེན་དང་ཡུལ་རྣམས་ལ་བརྟག་ཅིང་། དུས་
སྔ་ཕྱི་དང་ཆ་དང་ཆ་ཅན་སོགས་ལ་བརྟགས་ནས་སྣང་བ་ལྟར་མེད་པས་་་་་་
རང་བཞིན་གྱིས་མ་གྲུབ་པར་ངེས་པ་བསྐྱེད་དོ།།
གསུམ་པ་ལྡན་མིན་འདུ་བྱེད་ནི་དུས་ལོ་ལ་སོགས་པ་དང་འདུས་བྱས་
རྣམས་ཀྱིས་སྐྱེ་འགག་གནས་གསུམ་ལ་སོགས་པ་སྟེ། དེ་རྣམས་ཀྱང་རང་གི་
བློ་ལྷན་སྐྱེས་ལ་སྣང་བའི་ཚེ་རྟོག་པས་བཞག་པ་མིན་པར་རང་རང་གི་ངོས་
ནས་གྲུབ་པར་འཆར་བའི་སྣང་ཚུལ་དེ་ངོས་ཟིན་པར་བྱོས་ལ། ཇི་ལྟར་སྣང་
752



-
-
བ་ལྟར་དུ་ཡོད་ན་རང་ཅག་གི་ཆ་ཤས་རྣམས་དང་གཅིག་དང་ཐ་དད་གང་
དུ་གྲུབ་དཔྱད་ལ། དེ་དག་གང་དུའང་མེད་པར་ངེས་པ་ན་ཇི་ལྟར་སྣང་བ་
ལྟར་དུ་མ་གྲུབ་པས་རང་བཞིན་གྱིས་མེད་པར་ངེས་པ་བསྐྱེད་དོ། །དེ་ཡང་
འདིར་ང་ཚོས་རང་རང་གི་ངོས་ནས་གྲུབ་པར་སྣང་བ་ཡིན་ཡང་སྣང་ཚུལ་
ངོ་མ་དེ་ཇི་བཞིན་དུ་ངོས་ཟིན་པར་དཀའ་སྟེ་དཔེར་ན་ངར་འཛིན་མ་མ་ས
མཚོན་ན་དུས་རྒྱུན་ལྷོད་འཇགས་སུ་གནས་པའི་ཚེ་དེ་ངོས་ཟིན་པར་དཀའ་
ལ། ་ ཧ་ཅང་གི་གལ་འགག་ཞིག་ལ་ཐུག་ཚེ་ད་གཟོད་ལྷང་ལ་འབུད་དེ།
དཔེར་ན་བྲག་མཐོ་ཞིང་ཧ་ཅང་གཟར་བ་ཞིག་གི་ཁ་ནས་གཞན་ཞིག་གིས་ཡ
རང་ཉིད་གཡང་གཟར་དུ་འཕེན་པར་རྩོམ་པ་ལྟ་བུའི་ཚེ་ང་རང་ལྷུང་ཐལ་་་་
སྙམ་པའི་ང་ཧྲང་ངེ་བ་ཞིག་ལྷང་ལ་འབུད་པ་དང་། དེ་བཞིན་དུ་ཧ་ཅང་
དགའ་དྲགས་པའི་ཚེ་ནའང་ལྷང་ལ་འབུད་པ་ཡིན་ལ། དུས་རྒྱུན་ཚོགས་སུ་
སྦས་པའི་རྐུན་མ་བཞིན་ངར་འཛིན་འདི་ཡང་བག་ལ་ཞ་བའི་ཚུལ་དུ་གནས་
ལ། དེའི་ཕྱིར་ཟབ་མོ་གཅོད་ཀྱི་གདམས་པའང་ཆ་གཅིག་ནས་ངས་འཛིན་
འདི་ལྷང་ལ་འབུད་བྱེད་ཀྱི་ཐབས་དམ་པ་ཞིག་སྟེ་སློང་བྱུང་ན་ངར་འཛིན་
དེ་ལྷང་ལ་འབུད་པ་ཡིན་ནོ། །དེས་ན་ང་རང་བཞིན་གྱིས་མ་གྲུབ་བ་དང་།
ང་ཡི་བ་རང་བཞིན་གྱིས་མ་གྲུབ་པ། ཆ་ཐམས་ཅད་རང་བཞིན་གྱིས་མ་
གྲུབ་ཅེས་དམ་བཅའ་ཙམ་ཞིག་གིས་མི་ཆོག་པར། དེ་ལྟར་རང་བཞིན་གྱིས་
མ་གྲུབ་པའི་ཚུལ་ལ་རིགས་པ་ཡང་དག་གིས་དཔྱད་པ་བྱས་ནས། འདི་རེད་
དེ་འདི་ད་ལོ་ཡིན་སྙམ་པ་ཞིག་གི་ཚད་དུ་གཏུགས་དགོས། དེ་ཡང་གཞི་གང་
753



ཡོད་ཐམས་ཅད་ཀྱི་སྟེང་ནས་བསྒྲུབ་མི་དགོས་པར་གཞི་གཅིག་གི་སྟེང་ནས་
བསྒྲུབས་ཏེ་གཏན་ལ་ཕབ་ན་གཞན་ཐམས་ཅད་ལ་རིགས་བསྒྲེས་པས་ཆོག་
གོ །ཇི་སྐད་དུ། གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་
དངོས་ཀུན་དེ་བཞིན་ཉིད་དུ་མཐོང་། །ཞེས་གསུངས་པ་ལྟར་གཞི་གཅིག་གི་
སྟེང་ནས་རང་བཞིན་མེད་པའི་ཚུལ་ངོས་ཟིན་ན། གཞི་གཞན་རྣམས་ལ་བློ་
ཁ་ཕྱོགས་པ་ཙམ་གྱིས་རྟོགས་པར་འགྱུར་རོ། །འདིར་གཙོ་བོ་འཁོར་བའི་རྩ་
བ་གཅོད་པ་དེ་ཡིན་པས། གཅད་བྱའི་འཁོར་བའི་རྩ་བ་ནི་མ་རིག་པ་ཡིན་
པ་དང་། མ་རིག་པའི་ནང་ནས་ཀྱང་འཇིག་ལྟ་སྟེ་ང་རང་བཞིན་གྱིས་གྲུབ་
པར་འཛིན་པའི་ང་དང་ང་ཡི་བ་རང་བཞིན་གྱིས་གྲུབ་པར་འཛིན་པའི་བློ་་་
འདི་ཡིན་ཏེ། བློ་དེས་ཆགས་སྡང་ལ་སོགས་པའི་ཉོན་མོངས་པ་གཞན་སྐྱེད།
དེའི་དབང་གིས་ལས་བསགས། དེའི་དབང་གིས་སྡུག་བསྔལ་འབྱུང་བ་ཡིན་
ལ། ཡང་ཕྱིའི་དངོས་པོ་རྣམས་རང་བཞིན་གྱིས་གྲུབ་པ་དང་ང་རང་བཞིན་
གྱིས་གྲུབ་པར་འཛིན་པའི་བློ་སྟེ་བློ་རང་བཞིན་གྱི་གྲུབ་ཚུལ་གཅིག་པ་ཡིན་་་
ཡང་། འོན་ཀྱང་རི་ར་བ་ཁང་ཁྱིམ་སོགས་ཕྱི་རོལ་ཡུལ་གྱི་དངོས་པོ་རྣམས་
རང་བཞིན་གྱིས་མེད་པར་བསྒོམས་ན་ཕན་པ་ཉུང་ཙམ་འབྱུང་ཡང་ཆེན་པོ་
མེད་པས་ན།། ང་དང་ང་ཡི་བ་ངར་བཞིན་གྱིས་གྲུབ་པར་འཛིན་པའི་བློ་
དེ་རང་གི་རྒྱུད་ན་ཡོད་པ་ཡིན་པས་ང་དེ་རང་བཞིན་གྱིས་གྲུབ་བམ་མ་གྲུབ།
རང་བཞིན་གྱིས་གྲུབ་པར་འཛིན་པའི་འཛིན་སྟངས་ཀྱི་ཡུལ་དེ་ཡོད་དམ་་་་་
མེད་ཅེས་རིགས་པ་ཡོང་དག་གིས་བརྟགས་ན། ཡུལ་དེ་གཏན་མེད་དུ་ངེས་
754



པ་རྙེད་ཅིང་དེ་ལྟར་ཡིན་པར་ངེས་པ་རྙེད་པ་ན། མེད་པ་ལ་ཡོད་པར་
འཛིན་པའི་ལོག་རྟོག་དེ་ངང་གིས་འགག་པར་འགྱུར་ཞིང༌། བློ་དེ་འགགས་
ན་ནི་སྟོང་ཉིད་རྟོགས་པ་ཡིན་པས། འབྲོམ་རིན་པོ་ཆེ་རྭ་སྒྲེང་དུ་བཞུགས་
སྐབས་སུ་ཁོང་གི་སློབ་མ་རྣམས་ཀྱིས་ལྟ་བའི་སྐོར་གྱི་དྲི་བ་ཞུས་པས། ཁོང་
གི་ཞལ་ནས། བྲག་རི་སྟོང་མ་སྟོང་ལ་དཔྱད་པ་བྱ་མི་དགོས་ཏེ་ཁྱེད་རིང་གི་
ང་དེ་སྟོང་བ་ཡིན་མིན་གྱི་ཚུལ་དེ་ལ་དཔྱད་པ་ཐོངས་ཞེས་གསུངས། བྲག་རི་
རང་བཞིན་གྱིས་སྟོང་བ་དང་ང་རང་བཞིན་གྱིས་སྟོང་བའི་སྟོང་ཚུལ་འདྲ་བ་
ཡིན་ཡང་། སྟོང་བ་སྒོམ་ན་རང་ལ་ཕན་པ་ཆེ་ཆུང་གི་ཁྱད་པར་ཆེན་པོ་ཡོད་
པ་ཡིན་ནོ། །
གཉིས་པ་འདུས་མ་བྱས་ཀྱི་ཆོས་རྣམས་རང་བཞིན་གྱིས་མ་གྲུབཔར་ལས་
གཏན་ལ་ཕབ་ནས་སྒོམ་ཚུལ་ནི། དེ་ལས། ནམ་མཁའ་ལྟ་བུ་ལ་མཚོན་ན།
ཞེས་པ་ནས། ཕྱག་རྒྱ་ཆེན་པོའི་ཁྲིད་ཡིག་ཏུ་བྲིས་ཟིན་ཏེ། ཞེས་པའི་བར་
གསུངས། བློ་སྦྱོང་དོན་བདུན་མ་དང་བྱང་ཆུབ་ལམ་རིམ་ཆེན་མོ་གཉིས་ནི་
རྗོད་བྱེད་ཚིག་ལ་མང་ཉུང་ཡོད་ཀྱང་། བརྗོད་བྱའི་དོན་གྱི་ཆ་ལ་མད་
ཞུང་མེད་པས་བློ་སྦྱོང་དོན་བདུན་མའི་བསྟན་བྱ་གཙོ་བོ་ནི་ཀུན་རྫོབ་བྱང་་་
ཆུབ་ཀྱི་སེམས་དང་དོན་དམ་བྱང་ཆུབ་ཀྱི་སེམས་སྦྱོང་ཚུལ་གཉིས་ཏེ། དེ་
ཡང་གང་ཟག་གཅིག་གིས་ལམ་ཉམས་སུ་ལེན་ཚུལ་གྱི་རིམ་པ་ལ་སྦྱར་ནས་་་་
གསུངས་ལ། དཔེར་ན་མི་གཅིག་ལ་མཚོན་ན་བྱིས་པའི་གནས་སྐབས་དང་
དེ་ནས་གཞོན་པ་དེ་ནས་དར་མ་དེ་ནས་དར་ཡོལ་དེ་ནས་རྒན་པའི་གནས་
755



སྐབས་རྣམས་འབྱེད་པ་ཞིག་ངེས་པར་ལམ་གྱི་རིམ་པ་ལྟར་ཉམས་སུ་ལེན་པ་
ལའང་དང་བོ་དགེ་བའི་བཤེས་གཉེན་བསྟེན་དགོས་ཏེ། རྒྱུ་མཚན་ནི། ང་
རང་ལྟ་བུ་ལ་མཚོན་ན་ཐར་བ་དོན་གཉེར་གྱི་ཕྱོགས་ཙམ་ནའང་མེད་མོད།
འདིར་ཡོད་པའི་དབང་དུ་བཏང་ན། འཁོར་བ་སྤངས་ནས་ཐར་པ་འཐོབ་
པ་ཕར་ཞོག་ཐ་ན་རྩམ་པ་ཟ་ཚུལ་ཡང་སློབ་དཔོན་ནམ་ཁྲིད་མཁན་ཞིག་་་་་་
མེད་པར་མི་ཤེས་ཏེ། དཔེར་ན་སྔོན་རྩམ་པ་བརྫིས་མ་མྱོང་བ་ཞིག་གི་ལག་
ཏུ་རྩམ་པ་བརྫི་རྒྱུ་གཏད་ན་ཇི་ལྟར་བྱ་དགོས་མི་ཤེས་པ་སྟེ། ཉིན་འགའི་
སྔོན་ལ་ངེད་ཀྱི་བར་སྨད་རྒྱ་འགའ་ཞིག་ཐོན་པས། ཁོ་ཚོར་ཇ་ཁར་མར་
འཕངས་ནས་བྱིན་པ་ན་རྩམ་པ་བརྫི་མ་ཤེས་པར། ཇ་མར་དང་བཅས་པ་
འཐུང་རྗེས། རྩམ་པ་བསྟན་ཏེ་འདི་ཅི་ཡིན་ཞེས་ང་ཚོར་དྲིས་བྱུང་། འདིས་
མཚོན་པས་རྩམ་པ་བརྫི་བའི་ལག་རྩལ་ཙམ་པོའང་མ་བསླབས་པར་མི་ཤེས་
ན། བླང་དོར་གྱི་རྣམ་གཞག་ཕྲ་ཞིང་ཕྲ་བ་རྣམས་ཕྱིན་ཅི་མ་ལོག་པར་སྟོན་
མཁན་ཞིག་དགོས་པ་ལྟ་ཅི་སྨྲོས། འོ་ན་སྟོན་པ་བཅོམ་ལྡན་འདས་ཀྱིས་བླང་
དོར་གྱི་རྣམ་གཞག་རྣམས་གསུངས་ཡོད་པ་མ་ཡིན་ནམ་ཞེ་ན། སྟོན་པས་
བླང་བྱ་དང་དོར་བྱའི་རྣམ་གཞག་རྣམས་དང་། བླང་བྱ་དེ་ལག་ཏུ་ལེན་
ཚུལ། དེ་ལྟར་ལག་ཏུ་བླངས་པའི་ཕན་ཡོན་དང་། ལག་ཏུ་མ་བླངས་པའི་
ཉེས་དམིགས་རྣམས་ཞིབ་ཏུ་གསུངས་ཡོད་ནའང་། གསུངས་པ་དེ་རྣམས་ཀྱི་
དོན་རང་སྟོབས་ཀྱིས་ཤེས་མི་ནུས་ལ། གལ་ཏེ་དེའི་རྣམ་གཞག་རྣམས་རང་
སྟོབས་ཀྱིས་ཤེས་པའི་དབང་དུ་བཏང་ནའང་། ཚིག་དོན་ཙམ་གོ་བས་ཕན་
756



མི་ཐོགས་སྟེ། ཐེག་ཆེན་བྱིན་རླབས་ལ་རག་ལས་གསུངས་པ་ལྟར། སྤྱིར་དམ་
པའི་ཆོས་དང་ཁྱད་པར་དུ་ཐེག་པ་ཆེན་པོའི་ཆོས་འདི་བྱིན་རླབས་ལ་རག་་་་
མས་ཡོད་པས་ན། དམ་པ་བར་མ་ཆད་པ་ལས་བརྒྱུད་པའི་དབང་ལུང་ཁྲིད་
གསུམ་གྱི་བརྒྱུད་པ་དེ་ཤིན་ཏུ་གལ་ཆེ་བ་ཡིན་ཏེ། བརྒྱུད་པ་དེ་མེད་ན་ནི་
བྱིན་རླབས་འཇུག་པར་མི་འགྱུར་ཞིང་། བྱིན་རླབས་མ་ཞུགས་པར་རྒྱུད་ལ་
རྟོགས་པ་མི་སྐྱེ་བས་ན་དམ་པ་བར་མ་ཆད་པ་ལས་བརྒྱུད་པའི་ཆོས་རྒྱུན་དེ་
ཤིན་ཏུ་གལ་ཆེ་བས་བླང་དོར་གྱི་རྣམ་བཞག་ཕྱིན་ཅི་མ་ལོག་པར་སྟོན་པའི་
དགེ་བའི་བཤེས་གཉེན་ཞིག་བསྟེན་པ་ངེས་པར་གལ་ཆེ་བ་ཤེས་དགོས་སོ། །
བཤེས་གཉེན་བསྟེན་ཚུལ་ལའང་བསམ་པའི་བསྟེན་ཚུལ་དང་སྦྱོར་བའི་་་༌༌་
བསྟེན་ཚུལ་གཉིས་ལས། - གཙོ་བོ་བསམ་པའི་བསྟེན་ཚུལ་ཡིན་ཏེ་བསམ་
པའི་བསྟེན་ཚུལ་ཡོང་ན་སྦྱོར་བའི་བསྟེན་ཚུལ་ངང་ངམ་ཤུགས་ཀྱིས་དྲང་་་་
འོང་།: འོ་ན་བསམ་པའི་བསྟེན་ཚུལ་དེ་ཇི་ལྟ་བུ་ཞེ་ན། དགེ་བའི་བཤེས་
གཉེན་དེ་སངས་རྒྱས་སུ་ལྟ་བ་ནི་སྐྱོན་ཀུན་ཟད་དང་ཡོན་ཏན་ཀུན་རྫོགས་
སུ་ལྟ་དགོས་་དེ་ལྟར་ལྟ་དགོས་པའི་རྒྱུ་མཚན་ནི་འདི་རྒྱུ་འབྲས་ཕྲ་མོའི་
གནད་ལ་ཐུག་ཡོད་པས། སྟོན་པའི་བཀའ་ཚད་མ་དང་མཁས་གྲུབ་དམ་པ་
གོང་མ་རྣམས་ཀྱི་ཉམས་མྱོང་གི་གསུང་ལ་བསྟེན་དགོས་པ་ལས་ང་ཚོའི་རྟོག་
གེའི་རིགས་པས་དཔྱད་པ་ཙམ་འདིས་མཐའ་འཁྱོལ་བར་མི་འོང་ངོ་། །
དཔེར་ན་རྡོ་རྗེ་སློབ་དཔོན་ལ་དམོད་པ་སྡིག་པའི་མཐར་ཐུག་ཡིན་པ་ཡ་
གསུངས་པ་ལ་མཚོན་ན། འདི་རྒྱལ་བའི་བཀའ་ལས་གསུངས་ཡོད་པར་
757



ཁུངས་གཏུགས་ནས་ཡིད་ཆེས་ཀྱི་དད་པ་བརྟན་པོ་རྙེད་རྒྱུ་མ་གཏོགས་འདི་
ལས་འབྲས་ཀྱི་གནད་ཤིན་ཏུ་ལྐོག་གྱུར་ཡིན་གཤིས་ང་ཚོ་སོ་སྐྱེ་ཡི་རྟོག་གེའི་
རིགས་པའི་དཔྱོད་ཡུལ་ལས་འདས་པས་སོ། །དེས་ན་དགེ་བའི་བཤེས་
གཉེན་བསྟེན་ཚུལ་འདི་ནི་གནད་ཀྱི་འགངས་ཡིན་པས། རྗེ་ཐམས་ཅད་
མཁྱེན་པའི་གསུང་གི་ལམ་རིམ་ཆེན་མོ་རུ། དབུ་མའི་ས་བཅད་མཛད་པའི་
ཚེ་ཡང་འདི་ལྟར་བཞི་བོ་གདམས་པ་དངོས་ཀྱིས་སློབ་མ་བཀྲི་བའི་རིམ་པ་
ལ་གཉིས། ལམ་གྱི་རྩ་བ་བཤེས་གཉེན་བསྟེན་པའི་ཚུལ་དང་བསྟེན་ནས་བློ་
ཇི་ལྟར་སྦྱང་བའི་རིམ་པའོ། །ཞེས་ས་ཁོངས་མཛད་པ་འདིའི་དོན་ནོ། །
དཔེར་ན་གཡག་ཅིག་ལ་ཁལ་འགེལ་བར་མཚོན་ནི་གཡས་གཡོན་གཉིས་ཀྱི་
དོ་ཁ་མཉམ་དགོས་པས། ལམ་གྱི་རྩ་བ་བཤེས་གཉེན་བསྟེན་ཚུལ་གྱི་ཚོས་
སྐོར་དོ་ཡ་གཅིག་ཡིན་པ་དང༌། དེའི་མན་དལ་འབྱོར་རྙེད་དཀའ་ནས་མི་
སློབ་ཟུང་འཇུག་གི་བར་གྱི་ཆོས་སྐོར་རྣམས་དོ་ཡ་ཅིག་ཤོས་ཡིན་པར་སྒྲུབ་་་
བྱེད་དང་བཅས་ཏེ་དམ་པ་གོང་མ་རྣམས་ཀྱིས་གསུངས་ཡོད་པས། བཤེས་
གཉེན་བསྟེན་ཚུལ་འདི་ནི་དམ་པའི་ཆོས་སྒྲུབ་མཁན་རྣམས་ལ་གལ་ཆེན་པོ་
ལས་ཀྱང་ཆེས་ཤིན་ཏུ་ཆེ་བར་གོ་དགོས་སོ། །་ ་་་ ་་
བཤེས་གཉེན་ཇི་ལྟར་བསྟེན་པའི་ཚུལ་ཡང་། དགེ་བའི་བཤེས་གཉེན་
དེ་ལས་ཆོས་ཉན་པ་ཙམ་གྱིས་མི་ཆོག་ཅིང་། ཆོས་འབྲེལ་གྱི་འདུ་ཤེས་བཟུང་
མ་བཟུང་ལ་རག་ལས་པས། ། ཆོས་འབྲེལ་གྱི་འདུ་ཤེས་མེད་པར་བཀའ་
འགྱུར་ཆ་ཚང་བའི་ལུང་ཉན་ཀྱང་ཆོས་འབྲེལ་དུ་མི་འགྲོ་ལ། ཆོས་འབྲེལ་གྱི་
758



འདུ་ཤེས་བཟུང་བས་མ་ཎི་ཡིག་དྲུག་གི་ལུང་ཚར་གཅིག་ལས་མ་ཐོབ་ཀྱང་་་་
ཆོས་འབྲེལ་ཐོབ་ནས་རང་གི་བླ་མ་དགེ་བའི་བཤེས་གཉེན་དུ་གྱུར་པ་ཡིན།
དགེ་བའི་བཤེས་གཉེན་དུ་གྱུར་ཚར་རྗེས། བསྟེན་ཚུལ་ལོག་ན་ནི་ཧ་ཅང་གི་
ཐབས་སྡུག་པོ་སྟེ་འདི་ཕྱི་གཉིས་ཀ་ན་ཕུངས་ཚབས་དེ་ལས་ཆེ་བ་མེད་པར་
གསུངས་པས། རང་གི་བཤེས་གཉེན་དུ་རུང་མི་རུང་ལ་མ་བརྟགས་མ་
དཔྱད་པར་བསྟེན་མི་ཆོག་པས་དང་བོ་མ་བསྟེན་པའི་གོང་དུ་ལེགས་པར་་་་་
བརྟག དགེ་བའི་བཤེས་གཉེན་གྱི་ཡོན་ཏན་ཚང་ན་བསྟེན་ལ། མ་ཚང་
ན་ནི་བསྟེན་མི་རུང་སྟེ་གལ་ཏེ་ཡོན་ཏན་མི་ཚང་ཡང་བསྟེན་པ་འམ་ཡང་ན་
འཚམ་མིན་ལ་མ་བརྟགས་པར་རང་གི་བཤེས་གཉེན་དུ་བསྟེན་པའི་རྗེས་སུ་
དེ་ལ་བརྟག་ན་རོང་ལ་གྱོང་མ་གཏོགས་ཁེ་འབྱུང་བ་གཏན་ནས་མི་སྲིད་
དོ། །དེ་ཡང་བསྟེན་བྱ་དགེ་བའི་བཤེས་གཉེན་དེ་ལ་ཡོན་ཏན་ཇི་ལྟ་བུ་ཞིག་
དགོས་ན། སྤྱིར་དེ་ལ་ཡོན་ཏན་མཐོ་དམན་འབྲིང་གསུམ་སོགས་གཞུང་སོ་
སོ་ནས་གསུང་ཚུལ་མང་དུ་ཡོད་ཀྱང་། མ་མཐའི་ས་མཚམས་བཟུང་ན།
ཚེ་འདི་ཕྱི་གཉིས་ལས་ཕྱི་མ་གལ་ཆེ་བར་གསུང་མཁན་ཞིག་ངེས་པར་དགོས།
འདི་ཕྱི་གཉིས་ལས་ཚེ་འདི་གལ་ཆེ་ཟེར་མཁན་ཞིག་ཡིན་ན། དགེ་བའི་
བཤེས་གཉེན་ལས་ལོག་སྟེ་མི་དགེ་བའི་བཤེས་གཉེན་དུ་གྱུར། དེས་ན་དགེ་
བའི་བཤེས་གཉེན་བསྟེན་ཚུལ་འདི་གནད་འགག་གི་དང་བོ་གལ་ཆེ་བ་ཡིན་
ཙ་ན་བཤེས་གཉེན་བསྟེན་ཚུལ་གྱི་གཞུང་མང་དུ་ཡོད་པ་རྣམས་ལས་དང་བོ་
གོ་སླ་བ་རྣམས་ལ་ཞིབ་ཏུ་གཟིགས་ཤིང་བསྟེན་ཚུལ་མ་ནོར་བར་སྟེན་པའི་་
759



-
-
ཚིག་གནད་འདུས་འགའ་རེ་བློར་བཟུང་སྟེ་ཡིད་ལ་གོམས་འདྲིས་ཡང་ཡང་
དུ་བཏང་ན་བྱིན་རླབས་འཇུག་པའི་ཕན་ཡོན་འབྱུང་ངེས་པ་ཡིན་ལ། གལ་
ཏེ་བཤེས་གཉེན་བསྟེན་ཚུལ་ལོག་ན་ནི་ཚེ་འདི་ཕྱི་གཉིས་ཀར་བྱ་བ་གོང་་་་་་
བྱས་ཀྱང་མི་འགྲུབ་ཞིང་ཐ་ན་ཚེ་འདིའི་མཐོང་ཆོས་མྱོང་འགྱུར་གྱི་བྱ་བ་་་་་
རྣམས་ལའང་གང་བྱས་ཀྱང་མི་འགྲུབ་པ་ཆོས་ཉིད་དུ་ཟད་དོ།།་ ་
འོ་ན་བསྟེན་བྱའི་དགེ་བའི་བཤེས་གཉེན་དེ་མང་ན་བཟང་ངམ་ཉུང་
ན་བཟང་ཞེ་ན། འདི་ལ་གོ་བ་ལེན་སྟངས་གཉིས་ཏེ་འདི་ནི་རང་སྟེང་ནས་
ཐག་གིས་གཅོད་དགོས་པ་ཞིག་སྟེ་རང་ལ་དད་པ་དག་སྣང་ཆེ་ཞིང་། གཞན་
ལ་མ་དད་པ་མི་བཤད་ཅིང་ལོག་རྟོག་མེད་པའམ་ཡང་ན་ཉུང་བ་ཞིག་ཡིན་
ན་སློབ་དཔོན་མང་བོ་བསྟེན་ན་བཟང་སྟེ་དཔེར་ན་མཉམ་མེད་ཇོ་བོ་ཆེན་
པོས་སློབ་དཔོན་བརྒྱ་དང་ལྔ་བཅུ་ལྷག་བསྟེན་པར་གསུངས། རང་གི་བློ་མ་
བཏུལ་བའམ་སེམས་རང་དབང་དུ་མི་འདུ་བ་ཞིག་ཡིན་ན་དགེ་བའི་བཤེས་
གཉེན་ཉུང་ན་བཟང་སྟེ་དཔེར་ན་བཀའ་གདམས་པའི་དགེ་བཤེས་སྒོམ་པ་
རིན་ཆེན་བླ་མ་དང་དགེ་བཤེས་པོ་ཏོ་བ་གཉིས་ཀྱིས།་་གསང་ཕུ་བས་
བླ་མ་མང་དུ་བསྟེན་པ་དང་འབྲོམ་སྟོན་པས་བླ་མ་ལྔ་ལས་མ་བསྟེན་པས་དེ་
གཉིས་ལས་གང་ལེགས་ཚུལ་བཀའ་བགྲོས་པ་ལ། བློ་མ་སྦྱངས་པས་སྐྱོན་
མཐོང་ཞིང་མ་དད་པ་སྐྱེ་བའི་རིང་ལ་དགེ་བཤེས་སྟོན་པའི་ལུགས་དེ་ལེགས་
པར་ཞལ་འཆམས་པས་དེ་ལྟར་བྱ་ཞེས་ཐག་བཅད་པའི་རྣམ་ཐར་ཡོད་པ་་་་
ལྟར། ང་ཚོ་བློ་མ་སྦྱངས་པ་ཡིན་ཙ་ན་ཀུན་ལ་དད་པ་དག་སྣང་འབྱུང་བ་ཧ་
780



ཅང་དཀོན་པོ་ཡིན་པས་བླ་མ་བསྟེན་པ་ཉུང་ན་བཟང་བ་ཡིན། དེ་ཡང་དང་
བོ་བརྟགས་ནས་བསྟེན་པ་དང་། བསྟེན་ཕྱིན་ཆད་ནས་བཟུང་དེ་ལ་མ་དད་
པ་དང་སྐྱོན་རྟོག་པའི་བློ་མི་འབྱུང་བ་ཤིན་ཏུ་གལ་ཆེ་བས་ཚང་མས་ཐུགས་
མཉམ་འཇོག་དགོས་པ་ལས་ཀྱང་འཇོག་དགོས་པ་ཞིག་ཡིན་ནོ། །ཚུལ་འདི་
ལ་དགོངས་ནས་རྗེ་ཕ་བོང་ཁ་བའི་གསུང་འབུམ་ཡོངས་འཛིན་ཁྲི་བྱང་རིན་
པོ་ཆེས་ཟིན་བྲིས་སུ་བཀོད་པའི་ལམ་རིམ་ལས། དགེ་བའི་བཤེས་གཉེན་དུ་
བྱས་ནས་བསྟེན་ཚུལ་ལོག་ན། སངས་རྒྱས་བྱང་སེམས་ཀྱི་སྤྲུལ་བ་ཞིག་ཡིན་
ཟེར་མཁན་ཡིན་ནའང་ཚེ་འདིའི་མཐོང་ཆོས་ལའང་བཀྲ་མི་ཤིས་པ་དང་་་་་་
དོན་མི་འགྲུབ་པ་མང་བོ་འབྱུང་བ་དེ་མིག་གིས་མངོན་སུམ་དུ་མཐོང་རྒྱུ་་་་
ཡོད་ཅེས་གསུངས་པས། ། དགེ་བའི་བཤེས་གཉེན་བསྟེན་ཚུལ་མ་ནོར་བ་
ཞིག་ཡོང་རྒྱུ་འདི་ཧ་ཅང་གལ་ཆེན་པོ་ཡིན་པས་རྣམ་པ་ཚོས་ཐུགས་ཀྱི་ཟེའུ་
འབྲུར་འཛིན་པ་གལ་ཆེ། འདུས་མ་བྱས་ཀྱི་ཆོས་རྣམས་རང་བཞིན་གྱིས་མ་
གྲུབ་པར་གཏན་ལ་ཕབ་ནས་ཉམས་སུ་ལེན། ཞེས་པའི་འདུས་མ་བྱས་ནི་རྒྱུ་
དང་རྐྱེན་དུ་མ་འདུས་པ་ལ་བརྟེན་ནས་བྱུང་བ་མ་ཡིན་པས་ན། འདུས་མ་
བྱས་ཞེས་བརྗོད། དེ་རང་བཞིན་གྱིས་མ་གྲུབ་པའི་ཚུལ་ནི། དཔེར་ན་ནམ་
མཁའ་ལ་མཚོན་ན་གཟུགས་ཅན་གཞན་ཏེ་རི་བོ་ལྟ་བུ་ལ་མཚོན་ན་དེ་ལ་་་་་
བརྟེན་ནས་རི་དེའི་ཤར་ལྷོ་ནུབ་བྱང་གི་ཕྱོགས་ཀྱི་ནམ་མཁའ་དང་ཤར་ལྷོའི་
མཚམས་དང་ལྷོ་ནུབ་ནུབ་བྱང་། བྱང་ཤར་བཅས་ཀྱི་མཚམས་ཀྱི་ཆ་དུ་མ་
ཞིག་འཛིན་དགོས། དེས་ན་ཤར་ཕྱོགས་ཀྱི་ནམ་མཁའ་དེ་ཤར་ཕྱོགས་དང་
་་761་་



གཅིག་ཏུ་གྲུབ་བམ་དེ་དང་ཐ་དད་དུ་གྲུབ་ཅེས་དཔྱད། འདིར་ཡང་དཔྱད་
པས་ཐ་སྙད་ཚད་གྲུབ་འགོག་མི་རུང་བར་དགག་བྱ་ལ་ལྟོས་ནས་དཔྱད་པ་
བྱ་དགོས་པའི་ཚུལ་འདི་རྣམ་པ་ཀུན་ཏུ་ཐུགས་ལ་འཛིན་དགོས། དེ་དག་
གཅིག་དང་ཐ་དད་གང་དུ་གྲུབ་མ་གྲུབ་ཀྱི་ཚུལ་ནི་གོང་དུ་སོང་མ་ཐག་པའི་
གཟུགས་ཤེས་ལྡན་མིན་འདུ་བྱེད་གསུམ་གྱི་སྟེང་ནས་རང་བཞིན་གྱིས་གྲུབ་
མ་གྲུབ་བརྟགས་པ་བྱས་ཚུལ་དང་འདྲ་བས། དེ་དག་གང་དུའང་མ་གྲུབ་
པར་ངེས་པ་ན་སྣང་བ་ལྟར་དུ་མ་གྲུབ་པས་རང་བཞིན་གྱིས་མེད་པར་ངེས་
པ་རྙེད་དོ། །མདོར་ན་ང་དང་ཕུང་བོ་དང་རི་ར་བ་ཁང་ཁྱིམ་སོགས་ཆོས་
ཐམས་ཅད་རང་རང་གི་ཆ་ཤས་ལ་བརྟེན་ནས་བཞག་པ་ཙམ་དང་། ཕན་
ཚུན་གཅིག་ལ་གཅིག་ལྟོས་ནས་འཇོག་དགོས་པས་ལྟོས་གྲུབ་ཙམ་དང་། ་
རང་རང་གི་གདགས་གཞི་ལ་བརྟེན་ནས་བཏགས་པའི་བཏགས་པ་མིང་་་་་་
ཙམ་དུ་ངེས་པར་བྱོས་ལ་རང་བཞིན་གྱིས་མ་གྲུབ་པའི་ཚུལ་ལ་ངེས་པ་ཕུ་་་་
ཐག་ཆོད་པར་བསྐྱེད་དོ། །སྤྱིར་འདུས་བྱས་དང་འདུས་མ་བྱས་ཀྱི་ཆོས་གང་
ཡིན་ཡང་རང་བཞིན་གྱིས་མ་གྲུབ་པ་ཡིན་པས་རང་བཞིན་གྱིས་མ་གྲུབ་པའི་
ཚུལ་དེ་གཏན་ལ་ཕབ་དགོས་ཤིང་གཏན་ལ་ཕབ་ཅེས་པ་ནི་རང་བཞིན་གྱིས་
གྲུབ་པར་འཛིན་པ་ལོག་ཤེས་ཡིན་པར་རིགས་པ་ཡང་དག་གི་སྒོ་ནས་རང་
གི་བློ་དེས་ཐག་ཆོད་པའི་ངེས་པ་རྙེད་པར་བྱས་པ་ཞིག་ལ་བྱ་དགོས་པས་
སོ། །དེ་ཡང་དེ་གཏན་ལ་ཕབ་པ་ཙམ་གྱིས་མི་ཆོག་གི། གང་གཏན་ལ་ཕབ་
འི་དོན་ལ་ཡང་ཡང་དུ་སྒོམ་པ་སྟེ་དཔྱད་སྒོམ་དང་འཇོག་སྒོམ། དཔྱད་
762



འཇོག་སྤེལ་མའི་སྒོ་ནས་བསྒོམ་པར་བྱའོ། །འོ་ན་རང་བཞིན་གྱིས་མ་གྲུབ་
པའི་རྩ་བ་དེ་གང་ལ་ཐུག་ཅེ་ན། གཞི་གང་ལ་སྦྱར་ཏེ་དཔྱད་ནའང་ཆོག་
མོད། གཞི་རེ་རེ་ལ་སྦྱར་ཏེ་དཔྱད་ན་ཤེས་བྱའི་རྣམ་གྲངས་མཐའ་ཡས་པ་
ཡོད་པས་བརྗོད་གྱིས་མི་ལངས་ལ། རྩ་བའི་གནད་ནི་ཆོས་ཐམས་ཅད་རང་
བཞིན་གྱིས་མ་གྲུབ་པ་ཡིན་ཏེ། ཆོས་ཐམས་ཅད་ལྟོས་ནས་གྲུབ་པ་དང་
བརྟེན་ནས་འབྱུང་བ་ཡིན་པའི་ཕྱིར་རོ། །ཞེས་པ་འདིས་ཐག་གིས་ཆོད་དེ།
མྱུ་གུ་ཆོས་ཅན། རང་བཞིན་གྱིས་མ་གྲུབ་སྟེ། རྟེན་འབྱུང་ཡིན་པའི་ཕྱིར་
དང་ལྟོས་གྲུབ་ཡིན་པའི་ཕྱིར། ་ ཞེས་རྟེན་འབྲེལ་གྱི་གཏན་ཚིགས་འདི་
ནི་སྟོང་ཉིད་གཏན་ལ་འབེབས་བྱེད་ཀྱི་རིགས་པ་མཐའ་དག་གི་གཙོ་བོའམ་
སྲོག་ཤིང་ལྟ་བུ་སྟེ། རྗེ་ཐམས་ཅད་མཁྱེན་པས། གང་གང་རྐྱེན་ལ་རག་ལས་
པ། །དེ་དེ་རང་བཞིན་གྱིས་སྟོང་ཞེས། །གསུངས་པ་འདི་ལས་ཡ་མཚན་
པའི། །ལེགས་འདོམས་ཚུལ་ནི་ཅི་ཞིག་ཡོད། །ཅེས་གསུངས་པ་ལྟར། སྟོན་
པ་བཅོམ་ལྡན་འདས་ཁྱེད་ཀྱིས་དངོས་པོ་གང་དང་གང་ཡིན་ནའང་རྒྱུ་དང་
རྐྱེན་ལ་བརྟེན་ནས་བྱུང་བ་དང་། རྒྱུ་རྐྱེན་ལ་བརྟེན་ནས་བྱུང་བའི་རྒྱུ་མཚན་
གྱིས། རང་བཞིན་གྱིས་མ་གྲུབ་པ་རེད་ཅེས་གསུངས་པས། འདི་ལས་ལྷག་
པའི་གསལ་ཞིང་མཐའ་ཆོད་པའི་གསུངས་ཚུལ་གཞན་ཞིག་ག་ལ་ཡོད་་་་་་
མེད་དོ། །འདིར་ང་དང་ངའི་ཕུང་བོ་ཞེས་པའི་ང་ལའང་སྣང་ཚུལ་དུ་མ་
ཡོད་པ་ལས་འདིར་ངར་འཛིན་ཀུན་བཏགས་ལ་གོ་མི་རུང་བར་ངར་འཛིན:
ལྷན་སྐྱེས་ལ་ངོས་འཛིན་དགོས་པས། ། ངར་འཛིན་ལྷན་སྐྱེས་འདིས་ངར་
763་



འཛིན་ཚུལ་ནི་ང་ཙམ་དུ་བཟུང་བ་མིན་པར་ང་རང་ངོས་ནས་གྲུབ་པའམ་
ང་རང་བཞིན་གྱིས་གྲུབ་པར་བཟུང་བ་ཡིན་པས་བློ་དེས་འཛིན་སྟངས་ཀྱི་་་་
ཡུལ་ང་རང་ངོས་ནས་གྲུབ་པ་དེ་ཉིད་འདིར་དགག་བྱ་མཐར་ཐུག་དང་། ང་
རང་བཞིན་གྱིས་གྲུབ་པས་སྟོང་བར་ངེས་པ་དེ་ལྟ་བ་མཐར་ཐུག་ཡིན་ལ། དེ་
ཡང་བློས་འཛིན་ཚུལ་ལ་གསུམ་སྟེ་ང་རང་ངོས་ནས་གྲུབ་པར་འཛིན་པ་དང་
ང་རང་ངོས་ནས་མ་གྲུབ་པར་འཛིན་པ་དང་། ང་རང་ངོས་ནས་གྲུབ་པ་
དང་མ་གྲུབ་པ་གང་གིས་ཀྱང་ཁྱད་པར་དུ་མ་བྱས་པར་ང་ཙམ་དུ་འཛིན་པ་
དང་གསུམ་ཡོད་པ་ལས། ། ང་རང་བཞིན་གྱིས་གྲུབ་པ་དང་མ་གྲུབ་པ་གང་
གིས་ཀྱང་ཁྱད་པར་དུ་མ་བྱས་པར་ང་ཙམ་དུ་འཛིན་པ་དེ་ངར་འཛིན་མིན་
པས་སྐབས་འདིའི་དགག་བྱ་མ་ཡིན་ལ། ང་འོ་སྙམ་དུ་སྣང་བ་ཐམས་ཅད་
དགག་བྱ་མ་ཡིན། ང་འོ་སྙམ་པའི་བློ་ཐམས་ཅད་ངར་འཛིན་ལྷན་སྐྱེས་སུ་
བཟུང་། དེ་ནས་བདེན་འཛིན་དུ་བཟུང་ན་ལས་འབྲས་ཀྱི་རྟེན་ཆད་པ་ཡིན་
ཏེ། འདིའི་ང་ཙམ་དུ་འཛིན་པ་ཞེས་པ་ནི་ཁྱོད་དང་ང་། སངས་རྒྱས་དང་
སེམས་ཅན། ང་བདེ་བ་དང་ངོ་སྡུག་ཅེས་པ་ཙམ་པོ་དེ་ཡིན་པས། དགག་བྱ་
མ་ཡིན་ལ་ང་ཙམ་པོ་དེ་དགག་ན་ནི་ལས་འབྲས་ཀྱི་རྟེན་དེ་ཆད་མཐར་ལྷུང་
ནས། ང་སྐྱེ་བ་ཡང་མེད་ལ་འཆི་བ་ཡང་མེད། འཇིག་པའང་མེད་ལ་འགྱུར་
བའང་མེད་ཅེས་པ་ཞིག་ཁས་ལེན་དགོས་པར་འགྱུར་བས། འདི་ལས་ཐ་
ཆད་ཅིག་ག་ལ་ཡོད། དེས་ན་ངར་འཛིན་འདི་ལ། མ་བརྟགས་མ་དཔྱད་
པར་སྣང་ཙམ་པ་ཞིག་ཡོད་པ་འདི་འགོག་མི་དགོས་པ་ཡིན་ལ། བདེན་པར་
764



སྣང་ཞིང་ཞེན་པ་ཞིག་ཡོད་པ་དེ་ནི་འགོག་དགོས་པ་ཡིན་པས་ཁྱད་པར་་་་་
འདི་ནམ་ཡང་ནོར་མི་རུང་བའི་གནད་དམ་པ་ཞིག་ཡིན་ནོ། །
ལྟོས་གྲུབ་ཙམ་ཞེས་པའི་ལྟོས་གྲུབ་ནི་དཔེར་ན་ཐུང་དུ་ལ་ལྟོས་ཏེ་རིང་
པོ་འཇོག་པ་དང་། བཟང་བ་ལ་ལྟོས་ཏེ་ངན་པ་འཇོག་པ། ངན་པ་ལ་ལྟོས་
ཏེ་བཟང་བོ་འཇོག་དགོས་པས་ཕན་ཚུན་གཅིག་ལ་གཅིག་ལྟོས་ནས་འཇོག་
དགོས་པ་ཙམ་ཡིན་ནོ། །ཙམ་ཞེས་པ་ལྟོས་ནས་གྲུབ་པའི་བཏགས་ཡོད་མིང་
ཙམ་དུ་ངེས་པར་བྱ་ཞེས་ཚུགས་ཐུབ་རང་སྐྱ་བ་ཞིག་ཡོད་པ་དེ་བཅད་པས་
ཡིན། བཏགས་ཡོད་ཀྱིས་གཏན་མེད་བཅད་པ་སྟེ་གཞི་གྲུབ་ན་མིང་རྐྱང་
བཏགས་ཡོད་ཙམ་དུ་གྲུབ་པས་ཁྱབ་བོ། །ཙམ་སྒྲས་བདེན་གྲུབ་བཅད་པས།
ཐ་སྙད་དུ་ཡོད་པ་དང་བདེན་པར་མེད་པའི་ཉིས་ཚོགས་དེ་བསྟན་ལ་འདི་
ལ་ངེས་པ་རྙེད་ན་ནི་དབུ་མའི་ལྟ་བ་རྙེད་པ་ཡིན་ནོ། ། ་་་་་་
དེ་ལྟར་སྦོམ་བཤད་དམ་རགས་བཤད་ཙམ་མ་ཡིན་པར་རིགས་པ་་་་༌་
ཞིང་མཛངས་པའམ་མཁས་ལ་ཞིབ་པའི་བློ་གྲོས་ལ་བརྟེན་ནས་ངར་འཛིན་
ལྷན་སྐྱེས་ཀྱིས་བཟུང་བ་ལྟར་སྟེ་ངར་འཛིན་ལྷན་སྐྱེས་ཀྱིས་ང་རང་བཞིན་་་་་
གྱིས་གྲུབ་པར་བཟུང་ཡོད་པས་དེ་ལྟར་བཟུང་བ་ལྟར་གྱི་ང་དེ་གཏན་མེད་་་་
ཡིན་པར་རིགས་པས་དཔྱད་སྟོབས་ཀྱིས་ངེས་ན་ནི་ང་མེད་པར་ངེས་པས་་་་་
སྟོང་ཉིད་རྟོགས་པའི་ལྟ་བ་རྙེད་པ་ཡིན་ནོ། །དེ་ཡང་ལྟ་བ་རྙེད་པ་ཙམ་གྱིས་
མི་ཆོག་པར་ངེས་ཤེས་དེ་ཉིད་ཀྱི་རྒྱུན་བྱིང་རྒོད་དང་བྲལ་བར་རྩེ་གཅིག་ཏུ་
བསྐྱང་བར་བྱ་དགོས། དེ་ཡང་དང་བོ་ལྟ་བ་བཙལ་བ་དང་ལྟ་བ་རྙེད་པ་དེ་
765



དཔྱད་སྒོམ་ལ་རག་ལས་པ་དང་། ལྟ་བ་རྙེད་ནས་ཤུགས་འདོན་པ་དེ་འཇོག་
སྒོམ་གཙོ་ཆེ་བ་ཡིན་ཏེ། དཔེར་ན་མགར་བས་གྲི་ཞིག་རྡུང་བར་མཚོན་ན།
དང་བོ་རྣོ་ལྕགས་མེ་ལ་བཞུས། དེ་ནས་ཐོ་བས་བརྡུངས་ཏེ་བསྐྱེད། དེ་ནས་
བརྡུངས་ཏེ་གྲིའི་དབྱིབས་གྲུབ་པ་ན་དེ་ཙམ་གྱིས་མི་ཆོག་པར་དེ་ལ་ང་་་་་
ལྟུད་དགོས་པ་བཞིན་ནོ། །དེ་ཡང་རང་བཞིན་མེད་པར་ཐག་ཆོད་པའི་ངེས་
ཤེས་དེ་ཉིད་མཉམ་བཞག་ཏུ་སྒོམ་ཚེ་ཤུགས་ཅུང་ཟད་ཇེ་ཆུང་དུ་སོང་བ་ན།
ཤུགས་སྐྱེད་པའི་ཐབས་བོགས་འདོན་བྱ་དགོས་ཏེ། ལས་དང་བོ་བ་རྣམས་
ཀྱིས་བདེན་མེད་གཏན་ལ་འབེབས་བྱེད་ཀྱི་རིགས་པའི་སྒོ་སྣ་ཚོགས་ལ་་་་་་་
བརྟེན་ནས་དཔྱད་པ་བྱས་པས་ཤུགས་བསྐྱེད་དེ་བདེན་མེད་ཀྱི་ངེས་ཤེས་་་་་
འདྲེན་པར་བྱེད་ལ། སྟོང་ཉིད་ཀྱི་ལྟ་བ་ལ་གོམས་པ་ཅུང་ཟད་བྱང་བའི་བློ་
མཐོ་བ་རྣམས་ཀྱིས་ནི་ངར་འཛིན་ལྷན་སྐྱེས་ལ་ང་ཇི་ལྟར་སྣང་བ་སྟེ་ང་རང་
བཞིན་གྱིས་གྲུབ་པར་སྣང་བའམ་རྒྱུ་རྐྱེན་ཆ་ཤས་གང་ལའང་མ་ལྟོས་པར་་་་་
ཚུགས་ཐུབ་ལང་ངེ་བར་སྣང་། དེ་སྣང་བ་ལྟར་དུ་གྲུབ་པའམ་མ་གྲུབ་ཅེས་
རིགས་པས་དཔྱད་པ་སྟེ་གནད་བཞིའི་དཔྱད་པ་དགག་བྱ་ངེས་པའི་གནད་
དང༌། ཁྱབ་པ་ངེས་པའི་གནད། བདེན་པའི་གཅིག་བྲལ་ངེས་པའི་གནད།
དུ་བྲལ་ངེས་པའི་གནད་བཅས་ཀྱི་དཔྱད་པ་དང་འདྲ་བར་བདེན་མེད་ཀྱི་་་་
ངེས་ཤེས་འདྲེན་པས་དེའི་ཚེ་ངེས་ངོར་ང་རང་བཞིན་མེད་པར་ངེས་པའི་་་་་
ངེས་ཤེས་སམ་དམ་ལྷིང་ངེ་བ་སྟེ་ངེས་ཤེས་དམ་བསམ་པ་བརྟན་པོ་དང་་་་་་
གསལ་བོ་ཞིག་ཡོང་བ་དང་སྣང་ངོ་ལ་དགག་བྱ་བདེན་གྲུབ་བཀག་ཙམ་གྱི་་་
766



སྟོང་སང་ངེ་བ་སྟེ། འཕགས་པའི་མཉམ་བཞག་ཡེ་ཤེས་ལ་སྣང་ཞེན་གཉིས་
ཀ་མེད་དེ་སྣང་ངོ་ལའང་དགག་བྱ་བདེན་གྲུབ་བཀག་ཙམ་གྱི་སྟོང་སང་ངེ་
བ་འདི་འཆར་ལ་སྟོང་ཉིད་མངོན་སུམ་དུ་རྟོགས་པའི་གང་ཟག་ཡིན་ནའང་
མཉམ་བཞག་ལས་ལངས་པའི་རྗེས་ཐོབ་ཀྱི་གནས་སྐབས་སུ་སྣང་ངོར་་་་་་་་
དགག་བྱ་བཀག་ཙམ་གྱི་སྟོང་སང་མི་ཤར་བར་སྣང་ངོར་བདེན་གྲུབ་ཏུ་སྣང་
ཡང་ངེས་ངོར་བདེན་གྲུབ་ཏུ་མི་འཛིན། ངེས་ངོར་ང་རང་བཞིན་མེད་པར་
ངེས་ཤེས་བརྟན་པ་དང་སྣང་ངོར་དགག་བྱ་བདེན་གྲུབ་བཀག་ཙམ་གྱི་སྟོང་
སང་ངེ་བའི་ཁྱད་པར་གཉིས་ལྡན་དུ་བྱས་ནས་རྩེ་གཅིག་ཏུ་སྐྱོང་བ་འདི་ནི་
མཉམ་བཞག་ནམ་མཁའ་ལྟ་བུའི་སྐྱོང་ཚུལ་ཡིན་གསུང་ངོ་། །འདིར་ནམ་
མཁའ་ལྟ་བུ་ཞེས་པས་མཚོན་བྱེད་ཀྱི་དཔེ་ནམ་མཁའ་ནི་ཐོགས་རེག་བཀག་
ཙམ་དང་མཚོན་བྱའི་དཔེ་ཅན་སྣང་ངོ་གཉིས་སྦྱོར་བ་སྟེ་སྣང་ངོར་དགག་བྱ་
བཀག་ཙམ་གྱི་སྟོང་སང་ངེ་བ་དེ་ནི་ནམ་མཁའ་ལྟ་བུ་ཡིན་ནོ། །རྗེས་ཐོབ་ཀྱི་
གནས་སྐབས་སུ་ངེས་ངོར་རང་བཞིན་མེད་པར་ངེས་པའི་ཤེས་པ་དམ་སྒྲིང་
ངེ་བ་དེ་ཡོད་པས་སྣང་ངོར་དགག་བྱ་བཀག་ཙམ་གྱི་སྟོང་སང་ངེ་བ་དེ་མི་་་
ཤར་བར་སྣང་ཡང་བདེན་པར་མེད་པ་སྒྱུ་མ་ལྟ་བུ་སྟེ། སྒྱུ་མའི་མིག་འཕྲུལ་
གྱིས་རྟ་གླང་དུ་སྣང་བ་དེ། སྒྱུ་མ་མཁན་ལ་སྣང་བ་ཡོད་ཀྱང་ཞེན་པ་མེད་པ་
ལྟ་བུའོ། །དེ་བཞིན་དུ་གང་ཟག་གི་རྒྱུད་ཀྱིས་བསྡུས་པའི་ནང་གི་ཆོས་ཕུང་
བོ་ལྔ་ཁམས་བཅོ་བརྒྱད་སྐྱེ་མཆེད་བཅུ་གཉིས་ལ་སོགས་པ་དང་། རི་ར་
བ་ཁང་ཁྱིམ་ལ་སོགས་པ་ཕྱི་རོལ་གྱི་ཆོས་ཏེ་ཕྱི་ནང་གི་ཆོས་ཐམས་ཅད་ལ་་་་
767



རིགས་པ་ཁ་སྤོས་ནས་བསྒོམ་པ་སྟེ། དཔེར་ན་ཆོས་ཅན་ཁ་སྤོས་ནས་འགྲོ་
དགོས། བུམ་པ་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར།
ཞེས་དང་། ཀ་བ་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་
ཕྱིར། ཞེས་སོགས་རིགས་པ་ཁ་གང་ལ་སྤོས་ཀྱང་བདེན་པར་མེད་ཚུལ་འདྲ་
འདྲ་ཡིན་པས། ཀུན་རྫོབ་ཏུ་ཆོས་ཐམས་ཅད་མཉམ་པ་ཉིད་མིན་ཡང་
དོན་དམ་དུ་ཆོས་ཐམས་ཅད་མཉམ་ཉིད་ཡིན་པའི་གནད་ཀྱང་འདི་ལ་ཐུག
མདོར་ན་ང་དང་ཕུང་བོ་དང་རི་ར་བ་ཁང་ཁྱིམ་ལ་སོགས་པ་འཁོར་འདས་
ཀྱི་ཆོས་ཐམས་ཅད་རྟོག་པས་བཏགས་པ་ཙམ་མ་ཡིན་པར་རང་ངོས་ནས་་་་་
གྲུབ་པ་རྡུལ་ཙམ་ཡང་མེད་པར་ངེས་པའི་ངེས་ཤེས་དེ་ཉིད་རྩེ་གཅིག་ཏུ་་་་་
སྐྱོང་བ་མཉམ་བཞག་ནམ་མཁའ་ལྟ་བུ་དང་། རྗེས་ཐོབ་ཏུ་ཡུལ་སྣང་ཐམས་
ཅད་དེ་མིག་གི་ཡུལ་དུ་གཟུགས་སྣང་བ་དང་རྣ་བའི་ཡུལ་དུ་སྒྲ་སྣང་བ།
སྣའི་ཡུལ་དུ་དྲི་སྣང་བ་ལ་སོགས་པ་སྣང་བ་ཐམས་ཅད་རྒྱུ་རྐྱེན་ཚོགས་པ་ལ་
བརྟེན་ནས་བྱུང་བའི་བདེན་མེད་རྫུན་པའི་རང་བཞིན་དུ་ཤེས་པའི་རྗེས་་་་་
ཐོབ་སྒྱུ་མའི་རྣལ་འབྱོར་གྱི་སྟོང་ཉིད་དེ་ལེགས་པར་བསྐྱངས་པ་ལ་བརྟེན་་་་་
ནས་དེ་ལ་ཡང་དང་ཡང་དུ་ལན་མང་བོ་དང་རྒྱུན་རིང་བོ་བསྐྱངས་པའི་་་་་་
སྟོབས་ཀྱིས་ལུས་སེམས་ཤིན་སྦྱངས་ཀྱི་བདེ་བ་ཐོབ། དེས་དྲངས་པའི་མཉམ་
བཞག་དེ་ཉིད་ལྷག་མཐོང་མཚན་ཉིད་པར་འཇོག་པར་གསུངས། ལུས་
སེམས་ཤིན་སྦྱངས་ཞེས་པ་ནི་ལུས་སེམས་གཉིས་ལ་སྦྱོང་བརྡར་ཐོབ་པའི་་་་་
དོན་དེ། དཔེར་ན་ཉིན་མང་བོའི་རིང་ལ་སྟན་ཐོག་ཏུ་ཙོག་ནས་བསྡད་ཀྱང་
768



ལུས་ལ་མི་གནོད་པ་དང་། ཉིན་འགའི་རིང་ལ་ཡར་ལངས་ནས་བསྡད་
ཀྱང་ལུས་ཀྱིས་མི་ལྕོགས་པ་མེད་པ་ལྟར་ལུས་དེ་གང་འདོད་འདོད་དུ་བཀོལ་
ནའང་བཀོལ་ཆོག་ཆོག་གི་ནུས་པ་ཐོན་ན་ནི་ལུས་ཤིན་སྦྱངས་དང་དེ་བཞིན་
དུ་སེམས་དམིགས་པ་གཅིག་ལ་དམིགས་ནས་ཡུན་རིང་བོར་ཇི་ཙམ་མཉམ་
པར་བཞག་ནའང་སེམས་གཞན་དུ་མི་གཡེང་བར་རང་གིས་གང་འདོད་དུ་
བཀོལ་ཆོག་པ་ལྟ་བུ་ཞིག་བྱུང་ན་ནི་སེམས་ཤིན་སྦྱངས་ཡིན་ལ། འདི་ནི་གཙོ་
བོར་རླུང་སྟོབས་ལ་བརྟེན་ནས་འབྱུང་བ་ཡིན། དེ་ལྟར་བདག་ལས་གཞན་
གཅེས་པའི་བྱང་ཆུབ་ཀྱི་སེམས་ཤུགས་དྲག་ཏུ་བསྐྱེད་ནས་མཁའ་ཁྱབ་ཀྱི་མ་
རྒན་སེམས་ཅན་རྣམས་བདག་འཛིན་གྱི་འཆིང་བ་ལས་སྒྲོལ་ཕྱིར་བླ་མ་དང་
ལྷག་པའི་ལྷ་དབྱེར་མ་མཆིས་པ་ལ་གསོལ་བ་ཤུགས་དྲག་ཏུ་བཏབ་སྟེ། རང་
རྒྱུད་ཀྱི་བདག་འཛིན་གཉིས་ཀྱི་འཛིན་ཚུལ་དང་སྣང་ཚུལ་ལེགས་པར་་་་་་་་
བརྟགས་ནས་འཕྱུགས་མེད་དུ་ངོས་ཟིན་པར་བྱོས་ལ། རིགས་པའི་རྣམ་
གྲངས་མཐའ་ཡས་པའི་སྒོ་ནས་བློ་དེ་གཉིས་ཀྱི་འཛིན་སྟངས་ཀྱི་ཡུལ་བཀག་
སྟེ་གནས་ལུགས་ལ་ངེས་ཤེས་ཤུགས་དྲག་ཏུ་བསྐྱེད། ་ཐ་ན་ཚིག་རྗེས་
འབྲངས་པའི་གོ་བ་ཙམ་གྱི་སྒོ་ནས་ཀྱང་སྦྱངས་ཤིང་ཟབ་མོ་དབུ་མའི་ལྟ་བ་
ཕུ་ཐག་ཆོད་པ་ཞིག་མྱུར་དུ་རྒྱུད་ལ་སྐྱེས་པ་དང་། དེའི་མཐུས་མ་རྒན་
སེམས་ཅན་འདི་ཐམས་ཅད་ལས་དང་ཉོན་མོངས་ཀྱི་འཆིང་བ་ལས་མྱུར་དུ་
སྒྲོལ་ནུས་པར་བླ་མ་ལྷས་བྱིན་གྱིས་བརླབ་ཏུ་གསོལ། ཞེས་གསོལ་བ་ཤུགས་
དྲག་ཏུ་གདབ་བོ། །
769



བློ་སྦྱོང་དོན་བདུན་མའི་རྩ་ཚིག་ཏུ། ཆོས་རྣམས་རྨི་ལམ་ལྟ་བུར་
བསམ། །མ་སྐྱེས་རིག་པའི་གཤིས་ལ་དཔྱད། །གཉེན་པོ་ཉིད་ཀྱང་རང་སར་
གྲོལ། །ལམ་གྱི་ངོ་བོ་ཀུན་གཞིའི་ངང་ལ་བཞག །ཐུན་མཚམས་སྒྱུ་མའི་སྐྱེས་
བུར་བྱ། །ཞེས་གསུངས་པའི་དོན་ནི། གཞི་གྲུབ་ཚད་ཀྱི་ཆོས་མཐའ་དག་
སྣང་ཡང་བདེན་པར་མ་གྲུབ་པ་ནི་དཔེར་ན་རྨི་ལམ་ལྟ་བུ་སྟེ། རྨི་ལམ་ནི་རྨི་
ལམ་རྨིས་པའི་བློ་ངོར་སྣང་ཡང་དོན་དམ་པར་རང་བཞིན་གྱིས་མ་གྲུབ་པ་
དེ་བཞིན་དུ་ཆོས་ཐམས་ཅད་ཀྱང་དེ་ལྟར་བསམ་དགོས། དོན་དམ་དཔྱོད་
བྱེད་ཀྱི་རིགས་པས་རང་བཞིན་གྱིས་མ་སྐྱེས་པའི་ཡུལ་དང་། དེ་ལྟར་དཔྱོད་
པའི་ཡུལ་ཅན་ཅན་གྱི་གཤིས་སམ་རང་བཞིན་ལ་དཔྱད་པ་ན། གཉེན་
པོ་ཉིད་དེ་བདག་མེད་རྟོགས་པའི་ཤེས་རབ་ཉིད་ཀྱང་རང་སར་གྲོལ་བ་སྟེ།
དཔེར་ན་བུམ་པ་ལ་མཚོན་ན་བུམ་པ་རང་བཞིན་མེད་པར་རྟོགས་ན། དེ་
རྟོགས་པའི་ལྟ་བ་དབུ་མའི་ལྟ་བ་ཡིན་པ་དང་། དེ་རང་གྲོལ་ཚུལ་ནི་ང་ཚོ་
ལས་དང་བོ་བ་ལ་བུམ་པ་རང་བཞིན་གྱིས་གྲུབ་པར་སྣང་ཞིང་སྣང་བ་ལྟར་
ཞེན་ལ། དེས་ན་དེ་ལྟར་ཞེན་པའི་ཞེན་ཡུལ་དེ་དོན་དམ་པར་ཡོད་དམ་མེད་
ཅེས་དཔྱད་པ་བྱས་ན་གཏན་ནས་མེད་པར་ངེས་ལ། མེད་པར་ངེས་པ་དེ་
ཡང་ཡོད་པ་ཞིག་མེད་པར་ངེས་པ་མ་ཡིན་པར་མེད་པ་དངོས་དེ་མེད་པར་
ངེས་པ་ངོས་ཟིན་པ་ན་རང་སར་གྲོལ་བའི་དོན་དེ་བུམ་པ་ཐོ་བས་བཅོམ་པ་
ལྟ་བུ་ནི་གཏན་ནས་མ་ཡིན་ནོ། །ལམ་གྱི་ངོ་བོ་ཀུན་གཞིའི་ངང་ལ་བཞག་
ཅེས་པ་འདི་ལ་འགྲེལ་ཚུལ་མང་དུ་ཡོད་ལ། ཐལ་འགྱུར་བའི་ལུགས་ལ་སྒྲ་ཇི་
770



བཞིན་པར་ཁས་མི་ལེན། འདིའི་དོན་ནི་མཉམ་བཞག་ནམ་མཁའ་ལྟ་བུའི་
སྟོང་ཉིད་དང་། ཐུན་མཚམས་སྒྱུ་མའི་སྐྱེས་བུར་བྱ། །ཞེས་པ་ནི་རྗེས་ཐོབ་སྒྱུ་
མ་ལྟ་བུའི་སྟོང་ཉིད་སྒོམ་ཚུལ་གསུངས། འདི་ནི་གཞུང་གང་ལ་བརྟེན་ནས་
གསུངས་པ་དང་། དེ་དག་གི་དོན་ཉམས་སུ་ལེན་ཚུལ་དང་ལྟ་བའི་གོལ་ས་
གཅོད་ཚུལ་བཅས་ནི་བློ་བཟང་དགོངས་རྒྱན་དུ་བཀོད་པ་འདི་ལྟར། སྤྱོད་
འཇུག་ལས་ཟབ་མོ་དབུ་མའི་ལྟ་བ་སྐྱོང་ཚུལ་རྒྱས་པར་བཤད་པ་དེ་དག་བློ་
སྦྱོང་འདིའི་རྩ་ཚིག་ཏུ་བསྡུས་པ་ནི། ཆོས་རྣམས་རྨི་ལམ་ལྟ་བུར་བསམ། །མ་
སྐྱེས་རིག་པའི་གཤིས་ལ་དཔྱད། །གཉེན་པོ་ཉིད་ཀྱང་རང་སར་གྲོལ། །ལམ་
གྱི་ངོ་བོ་ཀུན་གཞིའི་ངང་ལ་བཞག །ཐུན་མཚམས་སྒྱུ་མའི་སྐྱེས་བུར་བྱ། །
ཞེས་འབྱུང་སྟེ། འདི་ལ་དོན་དམ་བྱང་ཆུབ་ཀྱི་སེམས་སྦྱོང་ཞེས་བཤད་པ་ནི།
གང་བསྒོམས་ན་དོན་དམ་སེམས་བསྐྱེད་འབྱུང་བའི་རྒྱུ་ཟབ་མོ་དབུ་མའི་ལྟ་
བ་ལ་འབྲས་བུའི་མིང་བཏགས་ནས་གསུངས་པ་ཡིན་གྱི། དོན་དམ་སེམས་
བསྐྱེད་དངོས་ནི་ལས་དང་བོ་བའི་སྐབས་འདིར་འོང་མེད་དེ། དེ་ནི་སྟོང་
ཉིད་མངོན་སུམ་དུ་རྟོགས་པའི་རྣམ་པར་མི་རྟོག་པའི་ཡེ་ཤེས་ཡིན་པས་ས་་་་
དང་བོ་ནས་འཐོབ་འོང་བར་དབུ་མ་ལ་འཇུག་པ་ལས་གསུངས་སོ། །རྩ་ཚིག་
འདི་དག་ནི་ཇོ་བོས་དབུ་མའི་མན་ངག་ཏུ་གསུངས་པའི་དོན་ལྟར་བཀོད་་་་་
པར་མངོན་ཏེ། དེ་ཡང་དབུ་མའི་མན་ངག་ཏུ་ཐོག་མར་བདེན་པ་གཉིས་ཀྱི་
ངོས་འཛིན་བཤད། དེ་ནས་ཕྱིའི་སྣང་བ་རྣམས་རང་བཞིན་མེད་པར་གཏན་
ལ་ཕབ། དེ་ནས་ནང་གི་འཛིན་པ་རང་བཞིན་མེད་པར་གཏན་ལ་ཕབ། དེ་
771



ནས་གཟུང་འཛིན་བདེན་མེད་དུ་རྟོགས་པའི་ཤེས་རབ་དེ་ཉིད་ཀྱང་རང་་་་་
བཞིན་མེད་པར་གཏན་ལ་ཕབ། དེ་ནས་དེ་ལྟར་གཏན་ལ་ཕབ་པའི་དོན་དེ་
ཉིད་བྱིང་རྒོད་ཀྱི་དབང་དུ་མ་སོང་བར་བསྒོམ་དགོས་པ་དང་། མཉམ་
བཞག་ཏུ་སྟོང་ཉིད་བསྒོམས་ནས་རྗེས་ཐོབ་ཏུ་ཆོས་ཐམས་ཅད་སྒྱུ་མ་ལྟ་བུར་
བལྟ་བར་གསུངས་པ་ལྟར་དུ་བཀོད་པ་ཡིན་ནམ་སྙམ་མོ། །རྩ་ཚིག་འདིར་
ཕྱི་ནང་གི་ཆོས་ཐམས་ཅད་རང་བཞིན་མེད་པར་བསམ་དགོས་ཚུལ་དང་།
དེ་ཡང་སེམས་རྩེ་གཅིག་ཏུ་འཛིན་པ་ཙམ་གྱིས་མི་ཆོག་པར་སོ་སོར་རྟོག་་་་་་
པའི་ཤེས་རབ་ཀྱིས་དཔྱད་ནས་སྐྱོང་དགོས་པར་གསུངས་པ་ནི་ཇོ་བོ་རྗེའི་་་་
དགོངས་པ་ལྟར་མན་ངག་བླ་ན་མེད་པ་ཡིན་ནོ། །དེ་ཡང། ཐེག་པ་
གསུམ་ཀའི་འཕགས་པ་ཐམས་ཅད་ཀྱིས་སྟོང་ཉིད་མངོན་སུམ་དུ་རྟོགས་་་་་
པར་གསུངས་པས་ཐེག་པ་གསུམ་གང་གི་ལམ་དུ་འཇུག་ཀྱང་འཕགས་ལམ་
འཐོབ་པ་ལ་སྟོང་ཉིད་རྟོགས་ནས་བསྒོམ་དགོས་པར་འདྲ་ཡང་སྒོམ་ཚུལ་མི་
མཚུངས་ཏེ། ཉན་རང་རྣམས་ནི་རང་གཅིག་པུ་འཁོར་བ་ལས་ཐར་པའི་
ཆེད་དུ་རང་རྒྱུད་ཀྱི་ཉོན་མོངས་སྤོང་བའི་ཕྱིར་གནས་ལུགས་རྟོགས་པའི་ལྟ་
བ་མདོར་བསྡུས་ཤིག་ལ་ཆིག་སྒྲིལ་དུ་བསྒོམ་ཞིང་དེ་ཡང་རང་རྒྱུད་ཀྱི་ཉོན་་་
མོངས་མ་ཟད་བར་དུ་བསྒོམས་པས་ཆོག་པར་བྱེད་ལ། ཐེག་པ་ཆེན་པོ་
བ་རྣམས་ནི་སེམས་ཅན་ཐམས་ཅད་འཁོར་བའི་སྡུག་བསྔལ་ལས་སྒྲོལ་བའི་
ཕྱིར་སངས་རྒྱས་ཀྱི་གོ་འཕང་ཐོབ་པར་འདོད་ནས་རྒྱལ་བའི་ཐུགས་ཆོས་སྐུ་
སྒྲུབ་པ་ལ་ཤེས་སྒྲིབ་སྤོང་དགོས་པས། ཤེས་སྒྲིབ་སྤོང་བའི་ཕྱིར་དུ་ཆོས་ཅན་
772



ཉི་ཚེ་བ་ཙམ་མིན་པར་ཆོས་མཐའ་དག་གི་སྟེང་དུ་རྩ་བ་ཤེས་རབ་ནས་་་་་་་
གསུངས་པ་ལྟར་རིགས་པ་གྲངས་མེད་པས་བདག་མེད་གཏན་ལ་ཕབ་ནས་
བསྒོམ་ཞིང་དུས་ཀྱང་བསྐལ་བ་གྲངས་མེད་གསུམ་ལ་སོགས་པ་ཤིན་ཏུ་ཡུན་
རིང་བོར་བསྒོམ་མོ། །དེ་ཡང་བསོད་ནམས་ཀྱི་ཚོགས་མཐའ་ཡས་མུ་མེད་
པས་བརྒྱན་ཏེ་བསྒོམ་དགོས་པས་ཐེག་པ་དམན་པའི་སྒོམ་ཚུལ་དང་གཏན་
ནས་མི་མཚུངས་སོ། །དེ་ལྟར་ཡང་ལྷག་མཐོང་ཆེན་མོ་ལས། ལྟ་བ་འདི་ཡང་
ཉན་རང་རྣམས་རང་གི་ཉོན་མོངས་མ་ཟད་བར་དུ་བསྒོམ་ཞིང་། ཉོན་
མོངས་ཟད་པ་ན་དེ་ཙམ་གྱིས་ཆོག་པར་བཟུང་ནས་དུས་རིང་བོར་སྒོམ་པར་
མི་བྱེད་པས་ཤེས་བྱའི་སྒྲིབ་པ་སྤོང་བར་མི་ནུས་སོ། །བྱང་ཆུབ་སེམས་དཔའ་
རྣམས་ནི་ཉོན་མོངས་ཟད་པ་ཙམ་གྱི་སྒོ་ནས་རང་འཁོར་བ་ལས་གྲོལ་བ་་་་་
ཙམ་གྱིས་ཆོག་པར་མི་འཛིན་པར།་ སེམས་ཅན་ཐམས་ཅད་ཀྱི་དོན་དུ་
སངས་རྒྱས་དོན་དུ་གཉེར་བས་ཤེས་བྱའི་སྒྲིབ་པ་ཟད་ཟད་དུ་བསྒོམས་པས།
ཆེས་དུས་རིང་བ་དང་ཚོགས་མཐའ་ཡས་པས་བརྒྱན་ཏེ་བསྒོམ་པ་ཡིན་ནོ། །
དེ་ལྟར་སྒྲིབ་པ་གཉིས་ཀའི་ས་བོན་དྲུངས་ནས་འབྱིན་པའི་གཉེན་པོ་ནི་སྔར་
བཤད་པའི་སྟོང་བ་ཉིད་ཀྱི་ལྟ་བ་ཡིན་མོད་ཀྱང་དུས་རིང་དུ་སྒོམ་མ་སྒོམ་གྱི་
སྒོ་ནས་ཉོན་མོངས་པའི་སྒྲིབ་པ་ཙམ་སྤོང་ནུས་ཀྱི། ཤེས་བྱའི་སྒྲིབ་པ་མི་སྤོང་
བ་ནི། དཔེར་ན་བདག་མེད་པའི་རྟོགས་པ་གཅིག་ཉིད་མཐོང་སྤང་དང་
སྒོམ་སྤང་གཉིས་ཀའི་གཉེན་པོ་ཡིན་མོད་ཀྱང་། བདག་མེད་མངོན་སུམ་དུ་
མཐོང་བ་ཙམ་གྱིས་མཐོང་སྤང་སྤོང་ནུས་ཀྱི། སྒོམ་སྤང་སྤོང་མི་ནུས་པས་
773



སྒོམ་སྤང་སྤོང་བ་ལ་རིང་དུ་སྒོམ་དགོས་པ་དང་འདྲའོ། །དེ་ལྟ་ནའང་ཤེས་
སྒྲིབ་སྤོང་བ་ལ་ནི་དུས་རིང་བར་དེ་ཙམ་ཞིག་བསྒོམས་པས་ཀྱང་སྤོང་བར་
མི་ནུས་ཀྱི། སྤྱོད་པ་རླབས་ཆེན་པོ་གཞན་མང་བོ་ལ་བསླབས་པ་ལ་ཡང་ལྟོས་
སོ། །ཤེས་སྒྲིབ་ཀྱི་གཉེན་པོར་བསྒོམ་པ་མེད་ཅིང་ཉོན་སྒྲིབ་སྤོང་བའི་
ཐབས་ཙམ་དུ་བསྒོམ་པས་ཉན་རང་ལ་ཆོས་ཀྱི་བདག་མེད་རྟོགས་པ་ཡོངས་
སུ་རྫོགས་པར་བསྒོམས་པ་མེད་པར་གསུངས་པ་ཡིན་ཏེ། འཇུག་འགྲེལ་
ལས། ཉན་ཐོས་དང་རང་སངས་རྒྱས་རྣམས་ཀྱིས་ཀྱང་རྟེན་ཅིང་འབྲེལ་བར་
འབྱུང་བའི་རྐྱེན་ཉིད་འདི་ཙམ་མཐོང་མོད་ཀྱི། དེ་ལྟ་ན་ཡང་དེ་དག་ལ་ཆོས་
ཀྱི་བདག་མེད་པ་ཡོངས་སུ་རྫོགས་པར་བསྒོམ་པ་མེད་དེ། ཁམས་གསུམ་ན་
སྤྱོད་པའི་ཉོན་མོངས་པ་སྤོང་བའི་ཐབས་ཤིག་ནི་ཡོད་དོ་ཞེས་གསུངས་སོ། །
དེ་ལྟར་ན་དབུ་མ་བ་གཞན་གྱིས་ཆོས་ཀྱི་བདག་འཛིན་དུ་བཞེད་པ་སློབ་་་
དཔོན་འདིས་ཉོན་མོངས་ཅན་གྱི་མ་རིག་པར་བཞེད་པ་དང་། དེ་ཟད་པར་
སྤོང་བའི་ཆོས་ཀྱི་བདག་མེད་སྒོམ་པ་ཡོད་ཀྱང་། ཆོས་ཀྱི་བདག་མེད་རྫོགས་
པར་སྒོམ་པ་མེད་པར་གསུངས་པ་རྣམས་སྔར་དང་སྐབས་འདིར་བཤད་པ་
བཞིན་དུ་ཤེས་པར་གྱིས་ཤིག །ཅེས་གང་གསུངས་པ་ལྟར་རོ། །ལྟ་བ་བསྒོམ་
པའི་ཚེ་དེ་ལ་སེམས་རྩེ་གཅིག་ཏུ་འཛིན་པ་གཅིག་པུས་མི་ཆོག་པར་སོ་སོར་
རྟོག་པའི་ཤེས་རབ་ཀྱིས་དཔྱད་ནས་སྐྱོང་བ་ཤིན་ཏུ་གལ་ཆེ་སྟེ། སོ་སོར་རྟོག་
པའི་ཤེས་རབ་ཀྱིས་དཔྱད་ནས་ངེས་པ་ཤུགས་དྲག་མ་དྲངས་པར་བདག་་་་་་
གཉིས་ལ་བློ་འཕྲོ་བ་བསྡུས་ནས་ནང་དུ་སེམས་བཟུང་བ་ཙམ་གྱིས་ཉོན་་
774



མོངས་མངོན་གྱུར་པ་རེ་ཞིག་འགོག་ནུས་ཀྱང་ཉོན་མོངས་ཀྱི་ས་བོན་གཏན་
ནས་སྤོང་མི་ནུས་ཏེ། ཏིང་ངེ་འཛིན་གྱི་རྒྱལ་བོ་ལས། ཏིང་ངེ་འཛིན་དེ་སྒོམ་
པར་བྱེད་མོད་ཀྱི། །དེས་ནི་བདག་ཏུ་འདུ་ཤེས་འཇུག་མི་བྱེད། །དེ་ཡི་ཉོན་
མོངས་ཞི་ཞིང་རབ་འཁྲུག་སྟེ། །ལྷག་སྤྱོད་འདི་ན་ཏིང་འཛིན་བསྒོམ་པ་
བཞིན། །གལ་ཏེ་ཆོས་ལ་བདག་མེད་སོ་སོར་རྟོག །སོ་སོར་དེ་བརྟགས་གལ་
ཏེ་བསྒོམ་པ་ནི། །དེ་ནི་མྱ་ངན་འདས་འཐོབ་འབྲས་བུའི་རྒྱུ། །རྒྱུ་གཞན་གང་
ཡིན་དེས་ནི་ཞིར་མི་འགྱུར། །ཞེས་གསུངས་ཤིང་། རྒྱལ་བས་ཐེག་པ་ཆེན་
པོའི་ལམ་གྱི་གནད་ཐམས་ཅད་ཕར་ཕྱིན་དྲུག་ཏུ་བསྡུས་པ་ཡིན་ལ། དེའི་ཚེ་
བསམ་གཏན་གཅིག་པུས་མི་ཆོག་པར་ཤེས་རབ་ཀྱང་དགོས་པར་གསུངས་
པ་ནི། སློབ་དཔོན་ཀླུ་སྒྲུབ་ཀྱིས། བསམ་གཏན་གྱིས་ཞི་བློ་ཡིས་གྲོལ། །ཞེས་
སེམས་རྩེ་གཅིག་པའི་ཏིང་ངེ་འཛིན་ཙམ་གྱིས་ཉོན་མོངས་མངོན་གྱུར་རེ་་་་
ཞིག་ཞི་ནུས་ཀྱང་ས་བོན་གཏན་ནས་ཟློག་མི་ནུས་པས་འཁོར་བའི་རྩ་་་་་་
ཉོན་མོངས་པའི་ས་བོན་ལས་གྲོལ་བ་ལ་ཤེས་རབ་དགོས་པ་ཤིན་ཏུ་གསལ་་་
བར་གསུངས་སོ། །ལྷག་མཐོང་ཆེན་མོ་ལས་ཀྱང་། གཞན་ཡང་བདག་
གཉིས་སུ་མཚན་མར་བཟུང་བའི་བློས་ཇི་ལྟར་བཟུང་བ་དེ་ཇི་འདྲ་བ་ཞིག་་་་
ཡིན་པ་དེ་ལེགས་པར་དཔྱད་ནས་རྣམ་པར་དག་པའི་ལུང་རིགས་ཀྱིས་ཁོས་
བཟུང་བ་ལྟར་མེད་པ་ལ་ངེས་པ་དྲངས་པའི་སྒོ་ནས་མི་འཁྲུལ་བའི་བརྫུན་་་་
ཕུགས་ཇིབ་པ་ཞིག་དགོས་ཀྱི། དེ་འདྲ་བའི་ངེས་པ་ཅི་འཕྲོ་བ་ཡང་མ་རྙེད་
པར་སེམས་བཟུང་བ་ཙམ་ནི་དེའི་ཚེ་བདག་གཉིས་ཀྱི་ཡུལ་ཡིན་དུ་ཆུག་ཀྱང་
775



དེ་ཙམ་གྱིས་བདག་མེད་པའི་དོན་རྟོགས་པ་མ་ཡིན་ཏེ། དེ་ལྟ་ཡིན་ན་གཉིད་
མཐུག་པོ་ལོག་པ་དང་བརྒྱལ་བ་ལ་སོགས་པའི་ཚེ་ཡང་། དེ་དག་ལ་སེམས་
འཕྲོ་བ་མེད་པས་དེ་དག་གིས་ཀྱང་བདག་མེད་རྟོགས་པར་ཧ་ཅང་ཐལ་བར་
འགྱུར་རོ། །འདི་ནི་དཔེར་ན་མཚན་མོ་རྒྱུ་བ་མེད་པའི་བྲག་ཕུག་ཏུ་སྲིན་པོ་
ཡོད་དམ་མེད་སྙམ་དུ་འཇིགས་པ་ན། སྒྲོན་མེ་བཏེག་ནས་དེར་འདུག་
མི་འདུག་ལེགས་པར་རྩད་བཅད་ནས་འཇིགས་པ་དེ་མི་སེལ་བར་སྲིན་པོ་ལ་
རྟོག་པའི་རྟོག་པ་དེ་འཕྲོར་མི་འཇུག་པར་སེམས་ཟུངས་ཤིག་ཟེར་བ་དང་་་་་
འདྲ་བ་ཡིན་ནོ། །ཞེས་གསུངས་སོ། །དེ་ལ་འདི་སྙམ་དུ་སྤྱིར་སེམས་མི་འཕྲོ་
བར་ནང་དུ་རྩེ་གཅིག་ཏུ་བཟུང་བ་ཙམ་གྱིས་འཁོར་བའི་རྩ་བ་མི་ཟློག་པ་་་་་
བདེན་ཡང་། གནས་ལུགས་རྟོགས་པའི་ལྟ་བ་རྙེད་ནས་ལྟ་ཐོག་ཏུ་རྩེ་གཅིག་
ཏུ་བཞག་ནས་བསྒོམས་པས་འཁོར་བའི་རྩ་བ་སྤོང་ནུས་སོ་སྙམ་ན། དེ་ལྟར་
ན་སྟོང་ཉིད་ལ་དམིགས་པའི་ཞི་གནས་ཙམ་གྱིས་འཁོར་བ་ལས་གྲོལ་བར་་་་་
འགྱུར་བས་ལྷག་མཐོང་བསྒོམ་མི་དགོས་པར་འགྱུར་ལ། དེ་ལྟར་ན་
རྒྱལ་བའི་བཀའ་དང་ཤིང་རྟ་ཆེན་པོའི་གཞུང་ཐམས་ཅད་ནས་ཞི་ལྷག་ཟུང་
འབྲེལ་དུ་བསྒོམ་དགོས་པར་གསུངས་པ་དང་འགལ་ཞིང་། ཞི་ལྷག་ཟུང་
འབྲེལ་གྱི་ཏིང་ངེ་འཛིན་འདི་མེད་པར་སྦྱོར་ལམ་ཙམ་ཡང་འཐོབ་མི་ནུས་་་་
པར་གསུངས་སོ། །སོ་སོར་རྟོག་པའི་དཔྱད་སྒོམ་ངེས་པར་དགོས་པའི་དོན་
ནི། ཚད་མ་རྣམ་འགྲེལ་ལས། ངེས་པ་དང་ནི་སྒྲོ་འདོགས་ཡིད། །གནོད་བྱ་
གནོད་བྱེད་ངོ་བོའི་ཕྱིར། །ཞེས་གསུངས་པ་ལྟར། ལུང་རིགས་དྲི་མ་མེད་
776



པའི་ལམ་ནས་དྲངས་ཏེ་ཡུལ་གྱི་གནས་ཚུལ་ལ་ངེས་པ་ཇི་ལྟར་ཆེ་བ་ཙམ་་་་
གྱིས་ཕྱིན་ཅི་ལོག་ཏུ་རྟོག་པའི་སྒྲོ་འདོགས་ཁེགས་པར་འགྱུར་ལ། དེ་ཡང་
སོ་སོར་རྟོག་པའི་ཤེས་རབ་ཀྱིས་དཔྱད་ཅིང་རྒྱུ་མཚན་སྒོ་མཐའ་ཡས་པ་ནས་
བསམས་ན་ངེས་པ་ཤུགས་དྲག་པ་དང་། བརྟན་པ་དང་། རྒྱུན་རིང་བ་སྐྱེ་ལ།
ངེས་པ་ཇི་ལྟར་ཆེ་བ་དང་། རྒྱུན་རིང་བ་དང་། བརྟན་པས་ལོག་རྟོག་ལ་དེ་
ཙམ་དུ་གནོད་ཚབས་ཆེ་ཞིང་མྱུར་དུ་སྤོང་ནུས་པར་འགྱུར་རོ། །སྤྱིར་ཡང་
ནང་དུ་སེམས་རྩེ་གཅིག་ཏུ་འཛིན་པའི་སེམས་གནས་སྒྲུབ་པའི་སྐབས་མ་་་་
གཏོགས། བཤེས་གཉེན་བསྟེན་ཚུལ་ནས་བཟུང་ལྷག་མཐོང་གི་བར་ཐམས་
ཅད་སོ་སོར་རྟོག་པའི་དཔྱད་སྒོམ་གྱིས་སྐྱོང་དགོས་པ་ཤ་སྟག་ཡིན་པས་་་་་་་
དཔྱད་སྒོམ་གྱི་ཚུལ་འདི་ལ་གཞན་གྱིས་བསྒྱུར་མི་ནུས་པའི་ངེས་པ་བརྟན་པོ་
རྙེད་པ་གནད་ཤིན་ཏུ་ཆེའོ། །དཔྱད་སྒོམ་ངེས་པར་དགོས་པའི་ཚུལ་དེ་ནི་ཇོ་
བོ་རྗེའི་དགོངས་པ་དམ་པ་ཡིན་ཏེ། པོ་ཏོ་བའི་བེའུ་བུམ་ལས། ཁ་ཅིག་ཐོས་ ་
བསམ་དུས་ན་རིགས་པས། །རང་བཞིན་མེད་པར་གཏན་ལ་ཕབ་ལ། ། སྒོམ་
དུས་མི་རྟོག་འབའ་ཞིག་བསྒོམ་ཟེར། །དེ་ལྟ་ན་ནི་འབྲེལ་མེད་སྟོང་ཉིད། །
ལོགས་སུ་བསྒོམས་ཕྱིར་གཉེན་པོར་མི་འགྱུར། །དེ་ལྟ་བས་ན་སྒོམ་དུས་ཉིད་
ནའང་། །གཅིག་དང་དུ་བྲལ་རྟེན་འབྲེལ་ལ་སོགས། །གང་ལ་གོམས་པས་སོ་
སོར་བརྟག་ཅིང་། །ཅུང་ཟད་མི་རྟོག་ཉིད་དུའང་གནས་བྱ། །དེ་ལྟར་
བསྒོམས་ན་ཉོན་མོངས་གཉེན་པོ། །ལྷ་གཅིག་རྗེས་སུ་འབྲང་བར་འདོད་
ཅིང་། །ཕ་རོལ་ཕྱིན་ལུགས་སྤྱོད་པར་འདོད་པས། །ཤེས་རབ་བསྒོམ་པའི་
777



ལུགས་ནི་དེ་ཡིན། །དེ་ཡང་གང་ཟག་བདག་མེད་གོམས་པས། །དེ་ནས་དེ་
ལྟར་རྗེས་སུ་འཇུག་བྱ། །ཞེས་གསུངས་པ་ལྟར་རོ། །དཔྱད་སྒོམ་མེད་པར་
གནས་ལུགས་ལ་རྩེ་གཅིག་ཏུ་སེམས་བཟུང་བ་ཙམ་གྱིས་ལྷག་མཐོང་གི་སྐྱོང་
ཚུལ་དུ་གཏན་ནས་མི་འགྲོ་བས་དཔྱད་སྒོམ་གྱི་སྐྱོང་ཚུལ་འདི་གནད་ཤིན་ཏུ་
ཆེ་བ་ཡིན་ཞེས་རྗེ་བཙུན་འཇམ་པའི་དབྱངས་ཀྱིས་རྗེ་རིན་པོ་ཆེ་ལ་དངོས་
སུ་གསུངས་ཤིང་། ཇི་ལྟར་གསུངས་པ་ལྟར་ཟིན་བྲིས་སུ་མཛད་པ་ལས།
ཐོག་མར་ངེས་འབྱུང་དང་བྱང་སེམས་ལ་མྱོང་བ་ཐོན་པ་རེ་ངེས་པར་བྱ་་་་
དགོས། དེ་སྐྱེས་པ་དང་དེ་ནས་དགེ་བ་ཐམས་ཅད་ཐར་པ་དང་ཐམས་ཅད་
མཁྱེན་པའི་རྒྱུར་དབང་མེད་དུ་འགྲོ་བས། དེས་ན་འདི་ལ་སྒོམ་རིན་མི་ཆོག་
པར་བྱེད་པ་ནི་ལམ་གྱི་གནད་གཏན་ནས་མ་ཤེས་པ་ཡིན་གསུངས། དེ་ལྟར་
དེ་གཉིས་ཀྱིས་ཐོག་མར་རྒྱུད་སྨིན་པར་བྱས་ནས་གྲོལ་བར་བྱེད་པ་ནི་ཐོག་་་་
མར་མི་རྟོག་པ་ལ་དྲན་ཤེས་བསྟེན་ནས་གནས་པ་བརྟན་པོ་འོང་བའི་ཞི་་་་་
གནས་འགྲོ་འཆག་ཉལ་འདུག་གི་སྤྱོད་ལམ་དང་བསྲེ་ཐུབ་པའི་གནས་་་་་་
བརྟན་པོ་ཞིག་བཙལ་ལ། དེ་ནས་ལྷག་མཐོང་བསྒོམ་དགོས་ཏེ། དེ་ཡང་
སེམས་ཀྱི་གནས་ཆ་ཞིག་མ་རྙེད་པའི་གོང་དུ་ལྷག་མཐོང་བསྒོམས་ཀྱང་འཕྲོ་
དྲགས་པས་མྱོང་བ་མི་ཐོན། གནས་ཆ་རྙེད་ཀྱང་ཐོས་པ་རྣམ་དག་གི་སྟོབས་
ཀྱིས་བདག་མེད་ལ་ངེས་ཤེས་འདྲོངས་ངེས་ཤིག་མེད་ན་ལྷག་མཐོང་གི་མྱོང་
བ་རྣམ་དག་སྐྱེ་བའི་སྐབས་མེད། དེས་ན་གནས་ཆ་ནམ་རྙེད་པ་དང་དེ་ནས་
ལྟ་བ་ལ་མྱོང་བ་གདོན། དེ་ཡང་འདི་ལྟར་ཡུལ་སྣང་གཞན་ལ་ཡང་རང་
778



བཞིན་མེད་པར་གཏན་ལ་ཕབ་ནས་བསྒོམས་ན་ཡང་མྱོང་བ་ཐོན་པ་འོ་་་་
མོད། འོན་ཀྱང་གནད་དུ་ཆེ་བ་ནི་དང་བོར་གང་ཟག་གི་བདག་མེད་རྣམ་
པ་བདུན་གྱིས་བཙལ་ན་བདག་མེད་པ་དེ་ལྟ་བུ་ལ་ལེགས་པར་རིགས་པས་་་་
གཏན་ལ་ཕབ་ནས་མ་རྙེད་པ་དང་དེ་གའི་ངང་ལ་དྲན་ཤེས་བསྟེན་ནས་་་་་་
བཞག །ནམ་འཕྲོ་བ་དང་ཡང་སྔར་བཞིན་རིགས་པས་བཙལ་ནས་མ་རྙེད་
པ་དང་དེ་གའི་ངང་ལ་བཞག་སྟེ། དཔྱོད་པ་འདི་ཧ་ཅང་མང་དྲགས་ན་འཕྲོ་
བ་ཤས་ཆེར་སོང་ནས་མྱོང་བ་མི་ཐོན། དེས་ན་ད་ལྟའི་གདམས་ངག་པ་
རྣམས་འདོད་པ་ལྟར་སེམས་ཅིར་ཡང་མི་རྟོག་པར་བཞག་ནས། དེ་ནས་
ལྟ་བས་གནས་ལུགས་ཅིར་ཡང་ཐ་སྙད་གདགས་ས་མེད་པར་གཏན་ལ་ཕབ་
པ་དང་གཉིས་གཅིག་ཏུ་བསྲེས་ནས་སྐྱོང་ལུགས་ཅི་ཡང་ཡིད་ལ་མི་བྱེད་པར་
འཇོག་པ་འདིས་སེམས་གནས་ཙམ་མ་གཏོགས་པ་ལྷག་མཐོང་ལ་མྱོང་བ་་་་་
ཐོན་པ་མི་སྲིད་གསུངས་པས་གནས་ཆ་རྙེད་ནས་མཚན་ཉིད་ཐེག་པ་ནས་་་་་
གསུངས་པའི་དཔྱད་སྒོམ་མ་བྱས་ན་ལྟ་བ་ལ་མྱོང་བ་མི་ཐོན་པས་དཔྱད་་་་་་
སྒོམ་བྱ་དགོས། ཞེས་གསུངས་པ་ལྟར་རོ། །བློ་སྦྱོང་འདིར་གསུངས་པའི་རྩ་
ཚིག་འདི་དག་གི་དོན་ནི་རྗེ་དགེ་འདུན་གྲུབ་པས་འདི་ལྟར་བཤད་དེ། ཕྱི་
རོལ་གྱི་རི་ར་བ་ཁང་ཁྱིམ་སྐྱེས་པ་བུད་མེད་སོགས་བདེན་པར་སྣང་ཡང༌།
བདེན་པར་མེད་དེ། དཔེར་ན་རྨི་ལམ་གྱི་རི་ར་བ་ཁང་ཁྱིམ་ལ་སོགས་པ་
བཞིན་ནོ། །ཕྱི་རོལ་གྱི་གཟུང་བ་བདེན་པར་མེད་ཀྱང་། འཛིན་པ་ཤེས་པ་
བདེན་པར་ཡོད་སྙམ་ན། རིག་པའི་གཤིས་ལ་དཔྱད་ན། དེ་ཡང་བདེན་པར་
779



མེད་དེ། དོན་དམ་པར་མ་སྐྱེས་པའི་ཕྱིར། བདག་དང་གཞན་དང་གཉིས་ཀ་
དང་རྒྱུ་མེད་ལས་མི་སྐྱེ་བའི་ཕྱིར། གཟུང་འཛིན་བདེན་པར་མེད་ཀྱང་དེ་
བདེན་མེད་དུ་རྟོགས་པའི་གཉེན་པོ་བདེན་པར་གྲུབ་བོ་སྙམ་ན། དེ་ཡང་
བདེན་པར་མེད་དེ་གཟུང་བ་དང་འཛིན་པ་གཉིས་ཀ་བདེན་མེད་དུ་གྲུབ་་་་
ཅིང་། གཟུང་འཛིན་གང་རུང་དུ་མ་འདུས་པའི་གཉེན་པོ་མེད་པས་སོ། །
དེས་ན་དེ་ལྟ་བུའི་གཉེན་པོ་བདེན་པར་འཛིན་པའི་བློ་ཡང་རང་སར་གྲོལ་
བ་སྟེ་བློས་གསར་དུ་བདེན་པར་བཅོས་པ་མིན་པར་གདོད་མ་ནས་རང་་་་་་་
བཞིན་མེད་པའི་དོན་ནོ། །འོ་ན་ལམ་གྱི་ངོ་བོ་གང་ལ་བཞག་ཅེ་ན། ལམ་གྱི་
ངོ་བོ་ཀུན་གཞི་སྟེ། སྟོང་བ་ཉིད་ཀྱི་ངང་ལ་བཞག་གོ །སྟོང་ཉིད་ལ་ཀུན་
གཞིའི་སྒྲས་སྟོན་པའི་ངོ་བོ་ཡོད་དེ། འཁོར་འདས་ཀུན་གྱི་གཞི་ཡིན་པའི་
ཕྱིར་ཏེ། སྟོང་ཉིད་མ་རྟོགས་ན་འཁོར་བར་སྐྱེ་བ་དང་། རྟོགས་ན་འཁོར་བ་
ལས་གྲོལ་བར་འགྱུར་བའི་ཕྱིར། ཁ་ཅིག་ཚོགས་དྲུག་ལས་ངོ་བོ་ཐ་དད་པའི་
ཀུན་གཞིའི་རྣམ་ཤེས་ཀྱི་ངང་ལ་ལམ་གྱི་ངོ་བོ་འཇོག་ལ། བདུན་པོ་སེམས་
བྱུང་རྟོག་པ་ཡིན་པས་སྤང་། ཞེས་ཟེར་བ་མི་འཐད་དེ། ཀུན་གཞིའི་རྣམ་
ཤེས་ལས་རང་གི་ངོ་བོར་བསྐྱེད་པ་ཡང་མི་འཐད། ལམ་གྱི་འཛིན་སྟངས་
ཀུན་གཞིའི་ངང་ལ་འཇོག་པའང་མི་འཐད་པའི་ཕྱིར། དང་བོ་གྲུབ་སྟེ། ཀུན་
གཞིའི་རྣམ་ཤེས་འདོད་ནའང་། དེ་ལུང་མ་བསྟན་དུ་ཁས་ལེན་དགོས། ལམ་
གྱི་ངོ་བོ་དགེ་བ་ཡིན་པའི་ཕྱིར། གཉིས་པ་གྲུབ་སྟེ། སྟོང་ཉིད་རྟོགས་པའི་
ལམ་གྱི་འཛིན་སྟངས་ལ་ཀུན་རྫོབ་མི་སྣང་བའི་ཕྱིར་རོ། །ཐུན་མཚམས་སྒྱུ་
780



མའི་སྐྱེས་བུར་བྱ། ཞེས་གསུངས་ཏེ། སྟོང་ཉིད་ལ་མཉམ་པར་བཞག་པ་ལས་
ལངས་པའི་ཐུན་མཚམས་སུ། གཟུང་འཛིན་གྱི་ཆོས་ཐམས་ཅད་བདེན་པར་
སྣང་བ་བྱུང་བའི་ཚེ། འདི་རྣམས་བདེན་པར་སྣང་ཡང་བདེན་པར་མེད་པ་
སྒྱུ་མ་ལྟ་བུ་རྨི་ལམ་ལྟ་བུ་ཡིན་སྙམ་དུ་བསྒོམ་ཞེས་བཤད་དོ། །སྟོང་ཉིད་
ལ་ཀུན་གཞིའི་སྒྲས་བརྗོད་པ་ནི་མདོ་རྒྱུད་རྣམས་ནས་མང་དུ་འབྱུང་ཞིང་།
ལྷག་པར་མདོ་སྡེ་དགོངས་པ་ངེས་པར་འགྲེལ་བ་ལས། ཀུན་གཞིའི་རྣམ་
ཤེས་ཞེས་གསུངས་པ་དེ་དྲང་དོན་དགོངས་པ་ཅན་ཡིན་པས། གང་ལ་
དགོངས་ཏེ་གསུངས་པའི་དགོངས་གཞི་ནི་སྟོང་བ་ཉིད་ལ་ཀུན་གཞིའི་སྒྲས་
བརྗོད་པ་ཡིན་པར་སློབ་དཔོན་ཟླ་བ་གྲགས་པས་གསུངས་སོ། །དེ་ལྟར་སྔར་
སྤྱོད་འཇུག་ཤེས་རབ་ལེའུའི་སྟེང་ནས་ལྟ་བ་སྐྱོང་ཚུལ་གྱི་རིགས་པ་མང་དུ་་་
བཤད་པ་དེ་དག་དང་། བློ་སྦྱོང་རྩ་ཚིག་གི་སྟེང་ནས་བཤད་པ་དེ་དག་
ཐམས་ཅད་བློས་ལྕོགས་ན་ནི་གོང་དུ་བཤད་པ་ལྟར་རིགས་པ་ཇི་ཙམ་མང་
བ་ཙམ་གྱིས་ལོག་རྟོག་བཟློག་པ་དང་ངེས་ཤེས་ཕུལ་ཕྱིན་སྐྱེ་བ་ལ་ཁྱད་ཆེ་ལ།
ཡང་དེ་ཙམ་མི་ལྕོགས་པ་དག་ལ་ཟབ་མོ་དབུ་མའི་ལྟ་བ་ལ་བག་ཆགས་་་་་་་
འཇོག་ཕྱིར་སྐྱོང་ཚུལ་མདོར་བསྡུས་ཤིག་བརྗོད་ན། ལས་དང་བོ་བ་རྣམས་
ཀྱིས་གནད་བཞིའི་སྒོ་ནས་བསམས་ན་འཆར་སླ་བར་གསུངས་པས་དེའི་་་་་
ཚུལ་ནི། རང་གི་ཕུང་བོ་ལྔའི་སྟེང་དུ་ང་ང་སྙམ་དུ་བློས་བཏགས་ཙམ་མིན་
པར་རང་ངོས་ནས་གྲུབ་པའི་ང་ཞིག་གི་འཆར་ཚུལ་ཡོད་པ་དེ་ངོས་ཟིན་་་་་
པར་བྱ། དེ་ནི་གནད་དང་བོ་དགག་བྱའི་སྣང་ཚུལ་ངེས་པའི་གནད་དོ། །དེ་
781



ལྟར་དགག་བྱའི་དོན་ལེགས་པར་ངེས་ནས་ངར་འཛིན་ལྷན་སྐྱེས་ཀྱིས་ང་ཇི་
ལྟར་བཟུང་བ་དེ་ལྟར་དུ་གྲུབ་ན། དེ་ལྟ་བུའི་ང་དེ་རང་གི་ཕུང་བོ་ལྔ་དང་
གཅིག་དང་ཐ་དད་གང་རུང་ལས་འོས་མེད་དེ། ཆོས་གང་དང་གང་ཡང་
ཡང་ན་གཅིག་གི་རྣམ་པར་ཡོད་དགོས། ཡང་ན་དུ་མའི་རྣམ་པར་ཡོད་
དགོས། ཡོད་ཚུལ་དེ་གཉིས་ལས་གཞན་པའི་ཡོད་ཚུལ་ཕུང་གསུམ་པ་གཏན་
ནས་མེད་སྙམ་དུ་བསམ་པ་ནི་གནད་གཉིས་པའོ། །དེ་ལ་ངེས་ཤེས་བརྟན་
པོ་རྙེད་པ་ན་ངར་འཛིན་ལྷན་སྐྱེས་ཀྱིས་ཇི་ལྟར་བཟུང་བ་ལྟར་ང་དེ་རང་གི་
ཕུང་བོ་ལྔ་དང་གཅིག་ཡིན་ན་དེ་གཉིས་དབྱེར་མེད་གཅིག་ཏུ་འགྱུར་དགོས་
ལ། དེ་ལྟར་ན་ང་དང་ངའི་ཕུང་བོ་ཞེས་སོ་སོར་འཛིན་མི་རིགས་པ་དང་།
ཕུང་བོ་མི་འདྲ་བ་ལྔ་ཡོད་པ་བཞིན་དུ། ང་ཡང་དུ་མ་ཡོད་དགོས་པ་དང་།
ཤེས་རྒྱུད་གཅིག་ལ་ང་གཅིག་ལས་མེད་པ་བཞིན་དུ་ཕུང་བོ་ལྔ་ཡང་ཆ་མེད་
གཅིག་ཏུ་འགྱུར་བས་ཕུང་བོ་ལྔ་ཡོད་པ་མི་འཐད་པ་དང་། ཚེ་འདིའི་
གཟུགས་ཀྱི་ཕུང་བོ་སྐྱེ་བ་ཕྱི་མར་མི་འགྲོ་བ་བཞིན་དུ་ང་ཡང་སྐྱེ་བ་ཕྱི་མ་མི་
བརྒྱུད་པར་རྒྱུན་ཆད་པར་འགྱུར་བ་ལ་སོགས་པའི་གནོད་པ་མཐའ་ཡས་་་་་
པས་ན་དེ་ལྟར་བཟུང་བའི་ང་དེ་ཕུང་བོ་ལྔ་དང་གཅིག་ཏུ་མ་གྲུབ་པར་་་་་་་
འདུག་སྙམ་དུ་བསམ་པ་ནི་གནད་གསུམ་པའོ། །བློ་དེས་ཇི་ལྟར་བཟུང་
བ་ལྟར་གྱི་ང་དེ་ཕུང་བོ་ལྔ་དང་ཐ་དད་དུ་གྲུབ་ན་ཕུང་བོ་རྣམས་རེ་རེ་ནས་
བསལ་བའི་རྗེས་སུ་ང་དེ་འདི་ཡིན་ཞེས་བསྟན་དུ་ཡོད་དགོས་པ་ལ་དེ་ལྟར་
བསྟན་རྒྱུ་རྡུལ་ཙམ་ཡང་མེད་པ་དང་། ང་མེད་པའི་གཞིར་ངའི་ཕུང་བོ་ལྔ་
782



ཡོད་དགོས་པ་དང༌། ང་དང་ངའི་ཕུང་བོའོ་སྙམ་དུ་ལྟོས་པ་ཅན་དུ་མི་
རིགས་པ་དང༌། ངའི་ལག་པ་སོགས་ན་བས་ང་ན་བོར་འཇོག་མི་ནུས་པར་
འགྱུར་བ་སོགས་གནོད་པ་མཐའ་ཡས་པས་ན་དེ་ལྟར་བཟུང་བའི་ང་དེ་ཕུང་
བོ་ལྔ་དང་ཐ་དད་དུ་མ་གྲུབ་པར་འདུག་སྙམ་དུ་བསམ་པ་ནི་གནད་བཞི་་་་
བའོ། །དེ་ལྟར་གནད་བཞིའི་དཔྱད་པ་ལ་བརྟེན་ནས་ངར་འཛིན་ལྷན་སྐྱེས་
ཀྱིས་བཟུང་བ་ལྟར་གྱི་ང་མེད་པར་ངེས་པ་ན། ངེས་ཤེས་དེ་ཉིད་ཀྱི་རྒྱུན་
བྱིང་རྒོད་དང་བྲལ་བར་རྩེ་གཅིག་ཏུ་བསྐྱང་བར་བྱའོ། །དེ་ཡང་ངེས་ཤེས་
དེ་ཉིད་ཤུགས་ཅུང་ཟད་ཆུང་དུ་སོང་བ་ན་ལས་དང་བོ་བ་རྣམས་ཀྱིས་སྔར་
ལྟར་གནད་བཞིའི་དཔྱད་པ་བྱས་པ་ལ་བརྟེན་ནས་བདེན་མེད་ཀྱི་ངེས་ཤེས་
འདྲེན་པར་བྱེད་ལ། བློ་མཐོ་བ་རྣམས་ཀྱིས་ནི་ངར་འཛིན་ལྷན་སྐྱེས་ལ་ང་ཇི་
ལྟར་སྣང་བ་ལྟར་གྲུབ་མ་གྲུབ་དཔྱད་པ་བྱས་པ་ལ་བརྟེན་ནས་གནད་བཞིའི་
དཔྱད་པ་བྱས་པ་དང་འདྲ་བར་བདེན་མེད་ཀྱི་ངེས་ཤེས་འདྲེན་པས། དེའི་
ཚེ་ངེས་ངོར་ང་རང་བཞིན་མེད་པར་ངེས་པའི་ངེས་ཤེས་དམ་སྒྲིང་ངེ་་་་་་
དང་། སྣང་ངོར་དགག་བྱ་བདེན་གྲུབ་བཀག་ཙམ་གྱི་སྟོང་སང་ངེ་བའི་ཁྱད་
པར་གཉིས་ལྡན་དུ་བྱས་ནས་རྩེ་གཅིག་ཏུ་སྐྱོང་བ་ནི་མཉམ་བཞག་ནམ་་་་་
མཁའ་ལྟ་བུའི་སྐྱོང་ཚུལ་ཡིན་གསུང་ངོ༌། །དེ་བཞིན་དུ་ཕྱི་ནང་གི་ཆོས་
ཐམས་ཅད་རིགས་པ་དེ་ཁ་སྤོས་ནས་བསྒོམ། མདོར་ན་ང་དང་ཕུང་བོ་
དང་རི་ཁང་ཁྱིམ་ལ་སོགས་པ་འཁོར་འདས་ཀྱི་ཆོས་ཐམས་ཅད་རྟོག་པས་་་་་
བཏགས་པ་ཙམ་མ་ཡིན་པར་རང་ངོས་ནས་གྲུབ་པ་རྡུལ་ཙམ་ཡང་མེད་པར་
783



ངེས་པའི་ངེས་ཤེས་དེ་ཉིད་རྩེ་གཅིག་ཏུ་སྐྱོང་བ་མཉམ་བཞག་ནམ་མཁའ་ལྟ་
བུ་དང་། རྗེས་ཐོབ་ཏུ་ཡུལ་སྣང་ཐམས་ཅད་རྒྱུ་རྐྱེན་ཚོགས་པ་ལ་བརྟེན་ནས་
བྱུང་བའི་བདེན་མེད་བརྫུན་པའི་རང་བཞིན་དུ་ཤེས་པའི་རྗེས་ཐོབ་སྒྱུ་མའི་
རྣལ་འབྱོར་གཉིས་ལེགས་པར་བསྐྱངས་པ་ལ་བརྟེན་ནས་དཔྱད་པ་བྱས་་་་་་
སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱི་བདེ་བས་ཟིན་པའི་་་་་་་
མཉམ་བཞག་དེ་ཉིད་ལྷག་མཐོང་མཚན་ཉིད་པར་འཇོག་པ་ཡིན་གསུང་
ངོ་། །ཟབ་མོ་དབུ་མའི་ལྟ་བའི་གནད་མཐར་ཐུག་པ་དཔལ་ལྡན་ཐལ་འགྱུར་
བའི་ལྟ་བ་འཕགས་པ་ཡབ་སྲས་ཏེ་མགོན་པོ་ཀླུ་སྒྲུབ་དང་འཕགས་པ་ལྷ་་་་
གཉིས་ཀྱི་དགོངས་པ། སངས་རྒྱས་བསྐྱངས་ཀྱི་བུད་དྷ་པ་ལི་ཏ་དང་ཟླ་བ་
གྲགས་པའི་རྩ་ཤེས་འགྲེལ་བ་ཚིག་གསལ་དང་ཞི་བ་ལྷའི་བསླབ་སྤྱོད་གཉིས་
བཅས་ཀྱིས་དབུ་མ་ཐལ་འགྱུར་བའི་ཕྱོགས་སུ་བཀྲལ་བའི་དོན་གངས་རིའི་
ཁྲོད་འདིར་ཆོས་ཀྱི་རྒྱལ་བོ་ཙོང་ཁ་བ་ཆེན་པོས་སྔོན་མེད་པའི་ཤིང་རྟའི་་་་
སྲོལ་ཕྱེ་བ། མགོན་པོ་འཇམ་པའི་དབྱངས་ཀྱི་མན་ངག་ལ་བརྟེན་ནས་ཇི་
ལྟར་ཉམས་སུ་ལེན་ཚུལ་གྱི་གནད་ཐུན་མོང་མིན་པ་རྣམས་རྗེའི་གསུང་གི་ལྟ་
བའི་ལེགས་བཤད་ཆེན་པོ་ལྔ་སྟེ། འཕགས་པ་ཡབ་སྲས་ཀྱི་གཞུང་གི་
དགོངས་འགྲེལ་ལ། རྩ་ཤེས་རྣམ་བཤད་རིགས་པའི་རྒྱ་མཚོ་དང་། འཇུག་
པའི་རྣམ་བཤད་དགོངས་པ་རབ་གསལ་དང་། ལེགས་བཤད་སྙིང་བོ་
ཆེ་ཆུང་རྣམ་གཉིས་དང་། ལྷག་མཐོང་ཆེ་ཆུང་གཉིས་བཅས་སུ་གསལ་
བར་གསུངས་ཤིང་དེ་ཡང་ལྟ་བའི་མན་ངག་དེ་ལའང་མགོན་པོ་འཇམ་པའི་
784



དབྱངས་ཀྱི་མན་ངག་དང་སྦྲགས་པའི་སྐོར་ཅིག་ཡོད་པས། དེ་ལ་དགེ་ལྡན་
ཕྱག་རྒྱ་ཆེན་པོ་སྟེ་དགེ་ལྡན་པའི་སྙན་བརྒྱུད་མན་ངག་ཡིན་ལ། འདིར་ཡི་
གེར་འགོད་པ་པོ་ནི་པཎ་ཆེན་བློ་བཟང་ཆོས་རྒྱུན་གྱིས་ཡི་གེར་འགོད་པར་་་་
སྐབས་སུ་བབ་པའི་བརྡ་དང་རྟགས་དངོས་སུ་ཐོན་པ་ལ་བརྟེན་ནས་ཕུག་་་་
ཆེན་རྩ་བ་རྒྱལ་བའི་གཞུང་ལམ་ཞེས་པ་དེ་མཛད། འདི་ལ་འགྲེལ་བ་མང་དུ་
ཡོད་ཅིང་ཡོངས་འཛིན་ཡེ་ཤེས་རྒྱལ་མཚན་གྱིས་འགྲེལ་བ་ཤིན་ཏུ་རྒྱས་པ་་་་
ཞིག་གནང་ཡོད་དོ། །ཕྱག་ཆེན་རྩ་བ་ལས་བོད་ཀྱི་གྲུབ་མཐའ་སོ་སོའི་ལྟ་
བའི་བཞེད་ཚུལ་ཚིག་འདྲ་མིན་མང་བོ་ཡོད་ཀྱང་དོན་གྱི་བབས་གཅིག་པར་
གསུངས་སྟེ། ལྷན་ཅིག་སྐྱེས་སྦྱོར་ག་འུ་མ། །ལྔ་ལྡན་རོ་སྙོམས་ཡི་གེ་བཞི། །
ཞི་བྱེད་གཅོད་ཡུལ་རྫོགས་ཆེན་དང་། །དབུ་མའི་ལྟ་ཁྲིད་ལ་སོགས་པ། །སོ་
སོར་མིང་འདོགས་མང་ན་ཡང་། །ངེས་དོན་ལུང་རིགས་ལ་མཁས་ཤིང༌། །
ཉམས་མྱོང་ཅན་གྱི་རྣལ་འབྱོར་བས། །དཔྱད་ན་དགོངས་པ་གཅིག་ཏུ་
འབབ། །ཅེས་གསུངས་པ་ལྟར། བོད་ཀྱི་གྲུབ་མཐའ་སོ་སོའི་དགོངས་པ་
གཅིག་ཏུ་འབབ་ལ། འབབ་ཀྱང་དགོས་ཏེ་མཐའ་དག་གི་དགོངས་དོན་རྩ་
བ་གཅིག་སྟེ་སྟོན་པ་བཅོམ་ལྡན་འདས་ཀྱི་བཀའ་ཉག་གཅིག་ལ་གཏུགས་པ་
ཡིན། ་བོད་ཀྱི་གྲུབ་མཐའ་གང་ཡིན་ནའང་སྟོན་པ་བཅོམ་ལྡན་འདས་
ཀྱི་ཤེར་ཕྱིན་གྱི་མདོ་ཁས་མི་ལེན་མཁན་ཞིག་གཏན་ནས་མི་སྲིད་པ་དང་།
དཔལ་ལྡན་མགོན་པོ་འཕགས་པ་ཀླུ་སྒྲུབ་ཁས་མི་ལེན་མཁན་ཞིག་གཏན་་་་་་
ནས་མི་སྲིད་དོ། །སྔོན་དུས་སུ་བོད་ཡུལ་དུ་འགའ་རེ་ནས་འཐད་མི་འཐད་
785



དང་འགྲིགས་མིན་སོགས་ཀྱི་བཤད་ཚུལ་མང་དུ་སྤེལ་བ་དེ་ནི་ཆོས་ལ་ཆབ་་་་
སྲིད་བསྲེས་ཏེ་ཆོས་དེ་ཆབ་སྲིད་ཀྱི་དགོས་དབང་དང་ལག་ཆར་བྱས་པ་་་་་་
དང་། ཆོས་ལ་བརྟེན་ནས་རང་རང་གི་ཆབ་སྲིད་ཀྱི་འདོད་མོས་དེ་བསྒྲུབས་
པ་ཡིན་པས་ཤིན་ཏུ་མི་རུང་བ་ཞིག་གོ །སྤྱིར་བོད་ཀྱི་གྲུབ་མཐའ་གང་ཡིན་
ཡང་སྟོན་པ་བཅོམ་ལྡན་འདས་ཀྱི་དགོངས་པ་དང་མཐུན་པ་ཡིན་ལ། དེ་
ལྟར་མཐུན་པ་ཞིག་ཡིན་ཀྱང་དགོས་ཏེ། དེ་དང་མི་མཐུན་པ་ཞིག་ཡིན་ན་
ནང་བ་སངས་རྒྱས་པའི་ལྟ་བ་མ་ཡིན་ལ། འོ་ན་བྱེ་བྲག་སྨྲ་བ་དང་མདོ་སྡེ་
བའི་ལྟ་བ། སེམས་ཙམ་པའི་ལྟ་བ་དང་དབུ་མ་རང་རྒྱུད་པའི་ལྟ་བ་རྣམས་
སྟོན་པའི་དགོངས་པ་ཨེ་ཡིན་ཞེ་ན། དེ་རྣམས་སྟོན་པའི་གསུང་རབ་ཀྱི་
དགོངས་པ་ཡིན་ཡང་སྟོན་པའི་དགོངས་པ་མ་ཡིན་པར་ཁས་ལེན་དགོས་ཏེ།
སྟོན་པའི་གསུང་རབ་ཀྱི་དགོངས་པ་ཞེས་པ་དེ་ཡང་དྲང་དོན་གྱི་མདོ་སྡེའི་་་
དགོངས་པར་གོ་དགོས་སོ། །འོ་ན་སྟོན་པས་ངེས་དོན་ཁོ་ན་མི་གསུངས་པར་
དྲང་དོན་གྱི་མདོ་གསུངས་པའི་དགོས་པ་ཅི་ཞེ་ན། ངེས་དོན་གསུངས་པ་
སྐབས་སུ་མ་བབ་པའི་གདུལ་བྱ་རྣམས་ངེས་དོན་ལ་འདྲེན་པའི་ཐབས་སུ་་་་
དྲང་དོན་གྱི་མདོ་དེ་གསུངས་པ་ཡིན་པས། འདི་ནི་སྟོན་པ་བཅོམ་ལྡན་
འདས་ཐུགས་རྗེ་ཆེ་ཞིང་ཐབས་ལ་མཁས་པའི་དན་རྟགས་ཞིག་ཡིན་ནོ། །
གསུམ་པ་མཇུག་ཏུ་ཇི་ལྟར་བྱ་བའི་ཚུལ་ནི་སྔར་བཞིན་ཡིན་ནོ། །
གཉིས་པ། ཟབ་མོ་དབུ་མའི་ལྟ་བ་ལ་སློབ་ཚུལ་ལས་ཐུན་མཚམས་སུ་ཇི་ལྟར་
བྱ་བའི་ཚུལ་ནི། དྲན་ཤེས་དང་ལྡན་པའི་སྒོ་ནས་དབང་བོའི་སྒོ་བསྡམས་པ།
786



ཟས་ཀྱི་ཚོད་རིག་པ། ནམ་གྱི་ཆ་སྟོད་དང་ཆ་སྨད་ལ་མི་ཉལ་བར་རྣལ་
འབྱོར་ལ་བརྩོན་པ། ཉལ་བའི་ཚེ་གཉིད་ཀྱི་རྣལ་འབྱོར་སྐྱོང་བ་སོགས་སྔར་
བཤད་པ་བཞིན་ཡིན་ལ། ཁྱད་པར་རྟེན་འབྱུང་ཟབ་མོའི་གནས་ལུགས་སྟོན་
པའི་གསུང་རབ་དགོངས་འགྲེལ་དང་བཅས་པར་བལྟ་ཞིང་། དེའི་ནང་
ནས་ཀྱང་སྟོང་བ་དང་རྟེན་འབྱུང་གཅིག་གྲོགས་སུ་གཅིག་འགྲོ་བ་རྒྱལ་བའི་
དགོངས་པ་ཤིང་རྟ་ཆེན་པོ་ཀླུ་སྒྲུབ་ཡབ་སྲས་ཀྱིས་བཀྲལ་བ་ལྟར་ཆེས་གསལ་
བར་སྟོན་པ་རྒྱལ་བ་རང་ཉིད་དངོས་སུ་བྱོན་ཡང་དེའི་ཕན་ཆད་དུ་གསུང་
དུ་མེད་པ་མགོན་པོ་འཇམ་པའི་དབྱངས་ཀྱི་མན་ངག་ལ་བརྟེན་ནས་གངས་
རིའི་ཁྲོད་འདིར་ཆོས་ཀྱི་རྒྱལ་བོ་ཙོང་ཁ་བ་ཆེན་པོས་དེང་སང་གི་སྐྱེ་བོ་དག་
གིས་གོ་བདེ་བར་ཤིན་ཏུ་གསལ་བར་མཛད་པའི་ལེགས་བཤད་རྩ་འཇུག་གི་
རྣམ་བཤད་ཆེན་མོ་གཉིས་དང་དྲང་བ་དང་ངེས་པའི་དོན་རྣམ་པར་འབྱེད་
པ་ལེགས་བཤད་སྙིང་བོ་དང་། དེ་དག་ཐམས་ཅད་ཀྱི་སྙིང་བོའི་དོན་ཉམས་
སུ་ལེན་ཚུལ་གསལ་བར་སྟོན་པ་ལྷག་མཐོང་ཆེ་ཆུང་རྣམས་ལ་ཡང་ཡང་བལྟ་
ཞིང་། ཐུན་མཚམས་སྒྱུ་མའི་སྐྱེས་བུ་ཞེས་གསུངས་པ་ལྟར་བློ་ལ་གང་ཤར་
ཐམས་ཅད་སྣང་ཞིང་སྟོང་། སྟོང་ཞིང་སྣང་བ་སྟེ། སྣང་བའི་རྒྱུ་མཚན་
གྱིས་སྟོང་བ་དང་སྟོང་བའི་རྒྱུ་མཚན་གྱིས་སྣང་བ་ཡིན་པའི་སྣང་སྟོང་གཉིས་
ཚོགས་སྒྱུ་མ་ལྟ་བུའི་ཉམས་ལེན་ལ་ཉིན་མཚན་ཀུན་ཏུ་བར་མ་ཆད་པར་་་་་
བརྩོན་པར་བྱ་ཞིང་། དེ་ཡང་སྙིང་བོ་བསྡུ་བ་ལས། ་ཕྱི་ནང་ཆོས་རྣམས་
ཐམས་ཅད་ཀུན། །མཚན་མ་ཐམས་ཅད་དང་བྲལ་བའི། །ནམ་མཁའ་ལྟ་
787



བུར་ཤེས་བྱ་ལ། །དངོས་འཛིན་གདོན་གྱིས་བརླམས་པ་ཡི། །འགྲོ་ཀུན་ཡུམ་
དུ་བྱས་ནས་ནི། །སྡུག་བསྔལ་རྒྱ་མཚོ་སྐེམ་བྱེད་པ། །སྙིང་རྗེ་ཆེན་པོ་སྔོན་
འགྲོ་བས། །བདག་གཞན་དོན་ཀུན་འབྱུང་བ་ཡི། །རིན་ཆེན་བྱང་ཆུབ་
སེམས་བསྐྱེད་བྱ། །ཞེས་གསུངས་པའི་དོན་ནི་སྟོང་ཉིད་རྟོགས་པའི་ལྟ་
བ་དང་བྱང་ཆུབ་ཀྱི་སེམས་གཉིས་ཟུང་འབྲེལ་དུ་ཉམས་སུ་ལེན་དགོས་པར་
སྟོན། དེ་ཇི་ལྟར་ཉམས་སུ་ལེན་པའི་ཚུལ་ནི་སྟོང་ཉིད་རྟོགས་པའི་ལྟ་བ་
སྒོམ་པའང་ཀུན་རྫོབ་བྱང་ཆུབ་ཀྱི་སེམས་ཀྱི་རྩིས་ཟིན་དགོས་པ་དང་། ཀུན་
རྫོབ་བྱང་ཆུབ་ཀྱི་སེམས་སྒོམ་ནའང་འཁོར་གསུམ་མི་དམིགས་པར་ལྟ་བའི་
ཤེས་རབ་ཀྱི་རྒྱས་འདེབས་པ་ཞིག་བྱུང་ན་ཟུང་འབྲེལ་བྱས་པའི་དོན་ནོ། །
གནས་ལུགས་ཟབ་མོ་མ་རྟོགས་པའི་མ་རྒན་སེམས་ཅན་འདི་རྣམས་ལ་་་་་་་
བྱམས་སྙིང་རྗེ་བྱང་ཆུབ་ཀྱི་སེམས་དྲག་ཏུ་བསྐྱེད་པར་བྱ་ཞེས་སེམས་ཅན་ལ་
དམིགས་པའི་སྙིང་རྗེ་དང་། ཆོས་ལ་དམིགས་པའི་སྙིང་རྗེ་དང་། དམིགས་
མེད་ལ་དམིགས་པའི་སྙིང་རྗེ་དང་གསུམ་ཡོད་པ་ལས་འདིར་དམིགས་མེད་
ལ་དམིགས་པའི་སྙིང་རྗེ་སྟེ། སེམས་ཅན་མཐའ་དག་འཁོར་བར་འཁྱམས་
པ་དེ་གང་ལ་ཐུག་ཅེ་ན། གནས་ལུགས་ཟབ་མོ་འདི་མ་རྟོགས་པའི་དབང་
གིས་སོ། །འོ་ན་འཁོར་བ་ལས་གྲོལ་བ་འཐོབ་ན་ཇི་ལྟར་འཐོབ་ཅེ་ན། གནས་
ཟབ་མོ་འདི་ལྟ་བུའི་ལྟ་བ་རྟོགས་པ་ལ་བརྟེན་ནས་གྲོལ་བ་འཐོབ་དགོས་་་་་་
པས་སྤྱོད་འཇུག་ལས། དེ་ལྟར་སྡུག་བསྔལ་མེས་གདུངས་ལ། །བསོད་ནམས་
སྤྲིན་ལས་ལེགས་བྱུང་བའི། །རང་གི་བདེ་བའི་ཚོགས་ཆར་གྱིས། །ཞི་བྱེད་
788



པར་བདག་ནམ་ཞིག་འགྱུར། །ནམ་ཞིག་དམིགས་པ་མེད་ཚུལ་དུ། །གུས་
པས་བསོད་ནམས་ཚོགས་བསགས་ཏེ། །དམིགས་པས་ཕུང་བར་གྱུར་རྣམས་
ལ། །སྟོང་བ་ཉིད་ནི་སྟོན་པར་འགྱུར། །ཞེས་གསུངས་ཏེ། སྔར་བཤད་
པ་དེ་ལྟར་ངན་སོང་གསུམ་གྱི་སྡུག་བསྔལ་གྱི་མེས་གདུངས་པའི་སེམས་ཅན་
རྣམས་དམིགས་ཡུལ་དུ་བྱོས་ལ། སྦྱིན་སོགས་རྒྱལ་སྲས་ཀྱི་སྤྱོད་པ་ལ་
བསླབས་པའི་བསོད་ནམས་དཔག་ཏུ་མེད་པའི་སྤྲིན་ཆེན་པོ་ལས་ལེགས་་་་་་
པར་བྱུང་བའི་ཟས་དང་གོས་དང་སྨན་དང་གནས་མལ་ལ་སོགས་པ་རང་གི་
བདེ་བའི་ཚོགས་པའི་ཡོ་བྱད་དང་། སྡུག་བསྔལ་གྱི་མེ་དེ་དག་ཞི་བར་བྱས་
ནས་མཐོ་རིས་ཀྱི་དཔལ་ཕུན་སུམ་ཚོགས་པ་ལ་འགོད་པར་བྱེད་པ་ལ་བདག་
ཉིད་ནམ་ཞིག་ཏུ་འགྱུར་སྙམ་དུ་གཞན་དོན་ཁུར་འཁྱེར་ཁྱད་པར་ཅན་གྱི་
སྙིང་རྗེ་ཆེན་པོ་སྒོམ་པ་ཡང་བདག་གིས་ནམ་ཞིག་གི་ཚེ་རྟེན་འབྱུང་གི་ཆོས་
ཐམས་ཅད་བདེན་མེད་དུ་ངེས་ནུས་པའི་ཤེས་རབ་ཀྱི་སྒོ་ནས་གང་ལའང་་་་་
འཁོར་གསུམ་དམིགས་པ་མེད་པའི་ཚུལ་དུ་རྟོགས་པའི་ཡེ་ཤེས་ཀྱི་ཚོགས་་་་་
དང་། དེའི་མཐུ་ལས་གཞན་དོན་དང་ཐབས་ཀྱི་ཆ་ལ་གུས་ཤིང་སྤྲོ་བ་དང་
བཅས་པས་རྒྱ་ཆེ་བ་བསོད་ནམས་ཀྱི་ཚོགས་དཔག་ཏུ་མེད་པ་བསགས་ཏེ།
གཞན་དོན་འགྲུབ་པའི་རྒྱུ་ཚོགས་གཉིས་ཀྱིས་ཉོན་མོངས་དང་ལྡན་པའི་་་་་་
བདེན་འཛིན་གྱི་དམིགས་པས་བཅིངས་ཏེ་སྲིད་པའི་གནས་སུ་ཉམ་ཐག་་་་་་
ཅིང་ཕུང་བར་གྱུར་པའི་སེམས་ཅན་རྣམས་ལ། སྲིད་པའི་སྡུག་བསྔལ་ལས་
གྲོལ་ཏེ་ཞི་བ་མྱ་ངན་ལས་འདས་པ་འཐོབ་བྱེད་ཀྱི་སྒོ་གཅིག་པུ་ཟབ་མོ་སྟོང་
789



བ་ཉིད་ཀྱི་དོན་ནི་སྟོན་པར་འགྱུར་སྙམ་དུ་གཞན་དོན་ཁུར་དུ་ཁྱེར་བའི་་་་་
སྙིང་རྗེ་ཆེན་པོ་བསྒོམ་པར་བྱའོ། །ཞེས་གསུངས་པ་ལྟར། བདག་གིས་རྟེན་
འབྱུང་ཟབ་མོའི་དོན་མངོན་དུ་བྱོས་ལ། མ་རྒན་འདི་དག་ལའང་དོན་དེ་
ཉིད་བསྟན་ཏེ་མྱུར་དུ་ཐར་པར་བྱའོ་སྙམ་དུ་སེམས་བསྐྱེད་ཤུགས་དྲག་ཏུ་་་་
བསྒོམ། མདོར་ན་སྣང་སྟོང་སྒྱུ་མ་ལྟ་བུའི་ངང་ནས་ཐོས་བསམ་སྒོམ་གསུམ་
སོགས་ཅི་བྱེད་ཐམས་ཅད་བྱང་ཆུབ་ཀྱི་སེམས་རིན་པོ་ཆེ་འཕེལ་བའི་ཐབས་
སུ་བསྒྱུར་ཅི་ཐུབ་བྱ། འདིར་སྣང་སྟོང་སྒྱུ་མ་ཞེས་པའི་སྣང་བ་ནི་ཐ་སྙད་དུ་
ཡོད་པའི་དོན་དང་སྟོང་བ་ནི་རང་བཞིན་གྱིས་མེད་པའི་དོན་ལ་གོ་དགོས་་་་
ཏེ། དཔེར་ན་སྣང་བའི་གཟུགས་སོགས་སྣང་བ་ལྟར་དུ་མེད་པ་ལྟ་བུ་
དང་། སྒྱུ་མ་ལྟ་བུ་ཞེས་པའི་སྒྱུ་མ་ནི་སྒྱུ་མ་མཁན་གྱིས་སྤྲུལ་བའི་རྟ་གླང་ལྟ་བུ་
རྣམས་མིག་བསླད་པའི་དབང་ཤེས་ལ་སྣང་ཡང་དོན་ལ་འཁྲུལ་བ་ཙམ་ལས་
གྲུབ་པ་མེད་པས་འདིར་དཔེར་བཀོད་པ་སྟེ་སྣང་ཡང་བདེན་པར་མེད་པའི་
ཚུལ་རྟོགས་ནས། །སྒྱུ་མའི་ཏིང་འཛིན་རྫོགས་པར་བྱིན་གྱིས་རློབས། །ཞེས་
པ་དང་དོན་གཅིག་གོ །སྐབས་འདིར་བྱང་ཆུབ་ཀྱི་སེམས་ཞེས་པ་ནི་དོན་
དམ་བྱང་ཆུབ་ཀྱི་སེམས་སྟོན་པ་སྟེ་ཀུན་རྫོབ་བྱང་ཆུབ་ཀྱི་སེམས་བཅོས་མ་
མ་ཡིན་པའི་རྩིས་ཟིན་པའི་སྟོང་ཉིད་མངོན་སུམ་དུ་རྟོགས་པའི་ལྟ་བ་ལ་་་་་
དོན་དམ་སེམས་བསྐྱེད་ཅེས་བརྗོད་པ་དང་། དེའི་ས་མཚམས་ནི་ས་དང་བོ་
ནས་སངས་རྒྱས་ཀྱི་སའི་བར་འཇོག ཀུན་རྫོབ་བྱང་ཆུབ་ཀྱི་སེམས་ཀྱི་ས་
མཚམས་ཐེག་ཆེན་ཚོགས་ལམ་ཆུང་ངུ་ནས་སངས་རྒྱས་ཀྱི་སའི་བར་འཇོག་
790



གོ །རང་གིས་ཅི་བྱེད་ཐམས་ཅད་བྱང་ཆུབ་ཀྱི་སེམས་འཕེལ་བའི་ཐབས་སུ་
སྒྱུར་ཚུལ་ནི་ཐོས་བསམ་སྒོམ་གསུམ་དང་ཐོ་ན་འགྲོ་འཆག་ཉལ་འདུག་གི་་་་
སྤྱོད་ལམ་ཚུན་ཆད་ཀྱང་སྣང་སྟོང་སྒྱུ་མ་ལྟ་བུར་མཉམ་པར་བཞག་ནས་དེའི་
དོན་ཡང་དང་ཡང་དུ་བསམ་ན་སྟོང་ཉིད་མངོན་སུམ་དུ་རྟོགས་པའི་ལྟ་བ་་་
ཤུགས་ཇེ་འཕེལ་དུ་འགྲོ་སྟེ་དཔེར་ན་འདོད་ཆགས་ལྟ་བུར་མཚོན་ན་ཆགས་
པའི་ཡུལ་དེ་མཛེས་པ་དང་བཟང་བ་ལ་སོགས་པའི་སྒོ་སྣ་ཚོགས་ནས་ཡང་་་་
དང་ཡང་དུ་བསམ་ན་ཆགས་པ་དེ་ཤུགས་ཇེ་དྲག་ཏུ་འགྲོ་བ་དང་། སྣང་
བའི་ཡུལ་གྱི་དགྲ་དེ་འདིས་ང་ལ་གནོད་པ་འདི་དང་འདི་ལྟ་བུ་ཞིག་བྱ་་་་
ཞེས་སྒོ་སྣ་ཚོགས་ནས་ལོ་ཐོག་ལ་ལོ་བཞག་ནས་བསམ་ན་ཞེ་སྡང་དེ་ཇེ་ཆེར་
འགྲོ་བ་བཞིན་ནོ། ། ་་།
དེ་ལྟར་འགོ་བཤེས་གཉེན་བསྟེན་ཚུལ་གྱི་ཆོས་སྐོར་ལ་སྦྱོར་དངོས་་་་་་་
མཇུག་གསུམ་ལས་དང་བོ་སྦྱོར་བ་ལ་གནས་ཁང་ཕྱི་དོར་བྱས་ཤིང་སྐུ་གསུང་
ཐུགས་ཀྱི་རྟེན་དགྲམ་པ་སོགས་ལས་ཐོག་མར་ཀུན་སློང་འཆོས་པ་ཤིན་ཏུ་་་་
གལ་ཆེ་སྟེ། ཀུན་སློང་བྱང་ཆུབ་ཀྱི་སེམས་ཀྱི་རྩིས་ཟིན་ན། གནས་ཁང་ཕྱི་
དོར་བྱས་པའང་ཐེག་པ་ཆེན་པོའི་ཆོས་སུ་འགྲོ་བ་དང་། ཀུན་སློང་ངེས་
འབྱུང་གི་བསམ་པ་ཙམ་གྱིས་ཟིན་ན་དེ་ཐེག་པ་དམན་པའི་ལམ་དུ་འགྱུར་
བ་དང་། མངོན་མཐོ་ལྷ་མིའི་གོ་འཕང་ཙམ་ཐོབ་པར་འདོད་པ་ཙམ་གྱིས་
ཀུན་ནས་བསླངས་ཏེ་གནས་ཁང་བྱི་དོར་བྱས་ན། སྐྱེས་བུ་ཆུང་ངུའི་ཆོས་སུ་
འགྲོ་བ་དང་། གཞན་གྱི་མིག་ངོར་མཛེས་ཆེད་དང་ཡོན་བདག་ལྟ་བུ་དད་པ་
791
--
-



སྐྱེས་ན་རང་ལ་འབུལ་བ་འཐོབ་པར་འོང་སྙམ་པ་ལྟ་བུའི་ཀུན་ནས་བསླངས་
ནས་གནས་ཁང་བྱི་དོར་བྱས་ན་ཆོས་ལས་ལོག་སྟེ་སྡིག་པ་མི་དགེ་བའི་་༌་་་
ལས་སུ་འགྲོ་བས་ན། དམ་པའི་ཆོས་གང་དང་གང་ཡིན་ཡང་ཐོག་མར་
ཀུན་སློང་འཆོས་པ་ནས་མགོ་བརྩམ་དགོས་པས་ཀུན་སློང་བཟང་ན་དངོས་
གཞི་བཟང་བ་དང་ཀུན་སློང་ངན་ན་དངོས་གཞི་ཡང་ངན་པར་འགྱུར་ཏེ།
དཔེར་ན་བསྐྱེད་རིམ་སྒོམ་ནའང་ངོ་བོའི་སྒོ་ནས་ཐེག་པ་ཆེན་པོའི་ཆོས་ཡིན་
པ་དང་དེའི་ནང་ནས་ཀྱང་རྡོ་རྗེ་ཐེག་པའི་ཟབ་ཆོས་ཐུན་མོང་མ་ཡིན་པ་་་་
ཡིན་ཡང་། འོན་ཀྱང་ཀུན་སློང་ངན་པས་ཟིན་ན་ངན་སོང་གི་རྒྱུར་འགྲོ་བ་
ཡང་སྲིད་དེ། དཔེར་ན་རྒྱུ་འདྲེ་ལྔ་བ་དགུ་བརྩེགས་ཞེས་པ་དེ་ཡང་། དཔལ་
རྡོ་རྗེ་འཇིགས་བྱེད་ཀྱི་རྣལ་འབྱོར་བ་ཞིག་གིས་ཀུན་སློང་ངན་པའི་དབང་་་་་
གིས། རྡོ་རྗེ་འཇིགས་བྱེད་ཀྱི་ཞལ་དགུའི་ཚབ་ཏུ་སྦ་བ་དགུ་བརྩེགས་ཅན་གྱི་
འདྲེ་རྒོད་གདུག་པ་ཅན་ཞིག་ཏུ་གྱུར་པའི་གཏམ་རྒྱུད་ཡོད་པ་བཞིན་ནོ། །
དྲིས་ལན་བློ་བཟང་བཞད་པའི་སྒྲ་དབྱངས་ལས། སྒོམ་རྣམས་ཀུན་གྱི་དང་
བོའི་འགོ །རྒྱུ་གར་སྐད་མཚུངས་རང་རྒྱུད་ལ། །ལེགས་པར་བརྟག་པ་ཡིན་
ནོ་ཞེས། །ཟླ་མེད་བླ་མ་མཆོག་ཁྱེད་བཞེད། །ཅེས་སྒོམ་གྱི་དང་བོའི་འགོ་ནི་
གང་ཞེ་ན། རྒྱ་གཞུང་གི་བཀའ་བསྟན་བོད་ལ་འགྱུར་རོ་ཅོག་གི་འགོ་ན་རྒྱུ་
གར་སྐད་དུ་ཞེས་ལེགས་སྦྱར་གྱི་སྐད་བཀོད་པའི་དཔེ་དེ་བཞིན་དུ་སྒོམ་གྱི་་་
ཐོག་མ་ནི་ཀུན་སློང་འཆོས་པ་དེ་ཡིན་ནོ། །རྗེ་བླ་མ་ཙོང་ཁ་བ་ཆེན་པོས་འདི་
ལྟར་དྲི་བ་གནང་བ་ནི་དེའི་ལན་ཁོང་གིས་མ་མཁྱེན་པར་དྲི་བ་གནང་་་་་
792



མིན་པར་དོན་དེ་འབུར་དུ་ཐོན་ཆེད་འདི་ལྟར་གནང་བའོ། །ཀུན་སློང་
བཅོས་པ་ནས་བཟུང་དབུ་མའི་ལྟ་བ་སྒོམ་པའི་བར་དེ་ནི་གདམས་ངག་་་་་་
འདིའི་དངོས་གཞི་ལམ་གྱི་ལུས་ཡོངས་རྫོགས་ཉམས་ལེན་བྱེད་ཚུལ་ལོ། །
འདིར་དབུ་མའི་ལྟ་བ་ཞེས་པ་ནི་སྣང་སྟོང་ཟུང་འཇུག་གི་ལྟ་བ་དང་སྣང་་་་་
སྟོང་ཟུང་འཇུག་ཏུ་འཛིན་པ་སྟེ་སྣང་བ་དང་སྟོང་བ་གཉིས་གཅིག་ལ་ཟུང་
དུ་འབྲེལ་བར་འཛིན་པའི་བློ་ཤེས་རབ་དེ་ལ་གོ་དགོས། ་. གདམས་ངག་
འདིའི་དངོས་གཞི་ཞེས་པ་ནི་ཀུན་རྫོབ་བྱང་ཆུབ་ཀྱི་སེམས་དང་དོན་དམ་་་་
བྱང་ཆུབ་ཀྱི་སེམས་གཉིས་སྦྱོར་དངོས་མཇུག་གསུམ་མཐའ་དག་ཚང་བའི་་་་
ལམ་གྱི་ལུས་ཡོངས་སུ་རྫོགས་པ་ལ་གོ་དགོས། འདིར་ཡོངས་སུ་རྫོགས་
པ་ཞེས་པས་དང་བོ་སྔོན་འགྲོ་དག་ལ་བསླབ་ཅེས་པའི་འགོ་བཤེས་གཉེན་་་་་
བསྟེན་པའི་ཆོས་སྐོར་དང་དལ་འབྱོར་རྙེད་དཀའ། འཆི་བ་མི་རྟག་པ། ལས་
འབྲས་བསམ་པ། ངན་འགྲོའི་སྡུག་བསྔལ་བསམ་པ་ལ་སོགས་པ་རྣམས་སྔོན་
འགྲོའི་ཡན་ལག་ཡིན་པ་དང་མཇུག་ཏུ་བསྔོ་སྨོན་གྱི་རྒྱས་འདེབས་པ་དེ་ཡང་
ཡན་ལག་ཡིན་པས། དངོས་གཞི་སྒོམ་པ་ལ་ཡན་ལག་འདི་མཐའ་དག་ཚང་
ལ་ལམ་གྱི་ལུས་ཡོངས་སུ་རྫོགས་པ་ཞེས་བརྗོད་དོ། །དཔེར་ན་ང་ཚོ་མིའི་
ལུས་ལྟ་བུར་མཚོན་ནའང་། རྐང་ལག་གཉིས་ཀ་གང་རུང་ཞིག་མ་ཚང་
ནའང་ལུས་ཡོངས་རྫོགས་སུ་མི་བརྗོད་པར། མགོ་རྐང་ལག་སོགས་ཡན་ལག་
མཐའ་དག་ཚང་བ་ལ་ད་གཟོད་མི་ལུས་ཡོངས་སུ་རྫོགས་པ་ཞེས་བརྗོད་པ་་་
བཞིན་ནོ། །སྤྱིར་བློ་སྦྱོང་གི་སྙན་བརྒྱུད་ཀྱི་མན་ངག་འདི་ཉམས་སུ་ལེན་ཚུལ་
793



ལ་དོན་ཚན་བདུན་ཕྱེ་བ་སྟེ། དང་པོ་སྔོན་འགྲོ་རྟེན་གྱི་ཆོས་བསམ་ཚུལ།
གཉིས་པ་དངོས་གཞི་བྱང་ཆུབ་ཀྱི་སེམས་གཉིས་སྦྱོང་ཚུལ། གསུམ་པ་རྐྱེན་
ངན་ལམ་དུ་བསྒྱུར་བ། བཞི་བ་ཚེ་གཅིག་གི་ཉམས་ལེན་དྲིལ་བ། ལྔ་བ་བློ་
འབྱོངས་པ་སྟེ་བློ་སྦྱངས་ནས་གོམས་པ་བྱང་བའི་ཚད། དྲུག་པ་བློ་སྦྱོང་གི་
དམ་ཚིག བདུན་པ་བློ་སྦྱོང་གི་བསླབ་བྱ་ལ་སློབ་ཚུལ་བཅས་ཡོད་པ་ལས།
དོན་ཚན་ཕྱི་མ་ལྔ་བོ་འདི་དག་ནི་ཐེག་པ་ཆེན་པོའི་བློ་སྦྱོང་གི་གདམས་ངག་
སྟེ་ཀུན་རྫོབ་བྱང་ཆུབ་ཀྱི་སེམས་གཙོར་བྱས་པའི་བྱང་ཆུབ་ཀྱི་སེམས་རྣམ་པ་
གཉིས་ཉམས་སུ་ལེན་པའི་ཚེ་གེགས་སེལ་ཏེ་བར་ཆད་སེལ་ཚུལ་དང་བོགས་
འདོན་ཏེ་རྐྱེན་འབྱིན་ནི་དཔེར་ན་མེ་ཏོག་ཞིག་སྙོར་བ་ལ་མཚོན་ན་ཚ་་་་་་
གདུང་དང་གྲང་རེག་གི་གནོད་པ་ལས་འགོག་ཕྱིར་ཁང་བའི་ནང་དུ་ལེན་པ་
ནི་གེགས་སེལ་དང༌། དེ་ལ་ཆུ་ལུད་སོགས་ལྡུག་པ་ནི་བོགས་འདོན་ནམ་རྐྱེན་
འབྱིན་བྱེད་ཡིན་ནོ། དེ་བཞིན་དུ་བྱང་ཆུབ་ཀྱི་སེམས་གཉིས་སྦྱོང་བ་ལ་
གེགས་སེལ་དང་བོགས་འདོན་གཉིས་ནི་ཤིན་ཏུ་གལ་ཆེ་ལ། དེ་ཡང་
ལམ་སྒོམ་པའི་ཚེ་འདི་གཉིས་ཀ་ཚང་བ་ཞིག་དགོས་ཏེ་གལ་ཏེ་གེགས་སེལ་་་
ཡོད་ཀྱང་བོགས་འདོན་མེད་ན་ནི་རྐྱེན་མི་ཐོན་ཞིང་གོང་འཕེལ་དུ་མི་འགྲོ་
ལ། བོགས་འདོན་ཁོ་ན་ལས་གེགས་སེལ་མེད་ནའང་གེགས་ཀྱིས་གནོད་པ་
འབྱུང་བས། གཉིས་ཀ་ཚང་བ་ཞིག་དགོས་སོ། དགེ་སྦྱོང་ཐང་ལྷོད་མེད་པ་
སྟེ་ཉིན་གཅིག་གི་ཉམས་ལེན་ཇི་ལྟར་ཡིན་པ་དེ་བཞིན་དུ་ཟླ་བ་གཅིག་དང་
ལོ་གཅིག་ཚེ་གཅིག་གི་ཡུན་དུ་རྒྱུན་མི་ཆད་པའམ་ཐང་ལྷོད་མེད་པ་སྐྱོང་་་
794



དགོས་པའི་ལུགས་དང་། ཚེ་འདིའི་སྣང་ཤས་སོགས་ཏེ་ཚེ་འདིའི་འཚོ་
ཐབས་དང་བདེ་ཐབས་ལ་ཞེན་པ་དེའི་དབང་དུ་སོང་བ་དེ་ནི་བློ་སྦྱོང་གི་་་་
གེགས་ཀྱི་གཙོ་བོ་ཡིན་པས། བློ་སྦྱོང་སྒོམ་པ་ལ་བར་དུ་གཅོད་པ་འབྱུང་ཉེ་
བ་རྣམས་དམིགས་ཀྱིས་བསལ་བ་སྟེ། དཔེར་ན་འབྲུ་ལས་རྡོ་བསལ་བ་བཞིན་
བྱས་ཏེ་འགོག་པ་ལ་དྲན་ཤེས་བསྟེན་ལུགས་ཏེ། དྲན་པ་ནི་སྔར་གྱི་དམིགས་
པ་མ་བརྗེད་པ་དང་ཤེས་བཞིན་ནི་དྲན་པ་ལ་སོ་འཛུགས་པའི་བློ་ཞིག་སྟེ།
སྤྱོད་འཇུག་ལས། ལུས་དང་སེམས་ཀྱི་གནས་སྐབས་ལ། །ཡང་དང་ཡང་དུ་
བརྟག་བྱ་བ། །དེ་ཉིད་ཁོ་ན་མདོར་ན་ནི། །ཤེས་བཞིན་སྲུང་བའི་མཚན་ཉིད་
དོ། །ཞེས་གསུངས་པ་ལྟར། རང་གི་ལུས་དང་སེམས་ཀྱི་གནས་སྐབས་ལ་
ཡང་དང་ཡང་དུ་བརྟག་དཔྱད་གཏོང་མཁན་གྱི་བློ་ཟུར་བ་ཞིག་ཡོད་པ་དེ་
ལ་ཤེས་བཞིན་ཟེར་བ་ཡིན་ནོ། །དགེ་སྦྱོར་མཐར་ཕྱིན་པ་ལ་ཕྱིའི་མཐུན་རྐྱེན་
ཏེ་བཟའ་གོས་དང་འབུད་ཤིང་སོགས་ཀྱི་འཚོ་རྟེན་སྦྱོར་བ་དང་། ནང་གི་
མཐུན་རྐྱེན་གྱི་གཙོར་བོ་རང་གི་བརྩོན་འགྲུས་ཡིན་པས་ཕྱི་ནང་གི་མཐུན་་་་་
རྐྱེན་ཚང་བར་བྱེད་ཚུལ་སོགས་གལ་བོ་ཆེར་བསྟན་པ་ཡིན་གྱི་སྔར་གྱི་་་་་་་
དམིགས་རྣམ་གྱི་མཇུག་ཏུ་རིམ་གྱིས་བསྒོམ་པར་བྱ་བའི་གོ་རིམ་ངེས་པ་ཅན་
མིན་ནོ། །
795



གསུམ་པ། རྐྱེན་ངན་བྱང་ཆུབ་ཀྱི་
ལམ་དུ་བསྒྱུར་བ།
དེ་ཡང་འདིར་ས་བཅད་དངོས་ཀྱི་དོན་ལ་མ་ཞུགས་པའི་སྔོན་དུ་བློ་་་་་
སྦྱོང་གི་གཞུང་འདིའི་སྤྱི་ཁོག་ཡིད་ལ་ཤར་བའི་ཆེད། ས་བཅད་ཀྱི་སྟེང་ནས་
དོན་སྡུད་ཅིག་ཞུ་བར་བྱ་སྟེ།
ཐེག་པ་ཆེན་པོའི་བློ་སྤྱོང་བྱང་ཆུབ་ཀྱི་སེམས་རིན་པོ་རྣམ་པ་གཉིས་་་་་་
སྙན་བརྒྱུད་ཀྱི་མན་ངག་ལ་བརྟེན་ནས་ཉམས་སུ་ལེན་ཚུལ་ལ་དོན་ཚན་་་་་་་
བདུན་དུ་ཕྱེ་བ་ལས། དང་བོ་སྔོན་འགྲོ་རྟེན་གྱི་ཆོས་བསམ་ཚུལ་ཏེ། འདིར་
རྟེན་ཞེས་པ་ནི་རྟེན་གཞི་འམ་རྨང་གཞིའི་དོན་ཏེ། དཔེར་ན་ཁང་བའི་ཀ་བ་
རྟེན་པའི་གཞི་ནི་ཀ་རྡོ་དང་གདུང་མ་རྟེན་སའི་གཞི་ཀ་བ་ཡིན་པ་བཞིན་དུ་
བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཉམས་སུ་ལེན་པ་ལ་སྔོན་འགྲོ་
རྟེན་གྱི་ཆོས་བསམ་ཚུལ་འདི་སྔོན་དུ་འགྲོ་དགོས་པས། འདི་ལ་གཉིས། ལམ་
གྱི་རྩ་བ་བཤེས་གཉེན་བསྟེན་ཚུལ་དང་། བསྟེན་ནས་སྔོན་འགྲོ་ཆོས་བཞི་
བསམ་ཚུལ་ལོ། །འདིར་ལམ་གྱི་རྩ་བ་ཞེས་པའི་ལམ་ནི་དལ་འབྱོར་རྙེད་
དཀའ་ནས་མི་སློབ་ཟུང་འཇུག་བར་གྱི་ལམ་ཡོངས་སུ་རྫོགས་པ་ལུང་དང་་་་
རྟོགས་པ་མཐའ་དག་ལ་གོ་དགོས་པས། དེ་མཐའ་དག་གི་རྩ་བ་ནི་དགེ་བའི་ .
796



བཤེས་གཉེན་ཚུལ་བཞིན་དུ་བསྟེན་པ་དེའོ། །དགེ་བའི་བཤེས་གཉེན་བསྟེན་
ནས་ཅི་མི་སྙམ་པར་མི་འདུག་པར་སྔོན་འགྲོའི་ཆོས་བཞི་བསམ་དགོས་སོ། །
དང་བོ་ལམ་གྱི་རྩ་བ་བཤེས་གཉེན་བསྟེན་པའི་ཚུལ་ལ་གཉིས། ཐུན་གྱི་
ངོ་བོ་ལ་ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བ་གཉིས།
དང་བོ་ཐུན་གྱི་ངོ་བོ་སྟེ་དངོས་གཞི་ལ་ཇི་ལྟར་བྱ་ཚུལ་ལ་གསུམ་སྟེ།
སྦྱོར་བ་སྟེ་གྲ་སྒྲིག་གམ་སྔོན་འགྲོ་འམ་སྟ་གོན་དང་། དངོས་གཞི་དང་མཇུག་
ཏུ་ཇི་ལྟར་བྱ་ཚུལ་གསུམ།
དང་བོ་སྦྱོར་བ་ལ་སྦྱོར་བའི་ཆོས་དྲུག་སྟེ། གནས་ཁང་བྱི་དོར་བྱས་ལ་
སྐུ་གསུང་ཐུགས་ཀྱི་རྟེན་དགྲམ་པ། མཆོད་པ་གཡོ་མེད་ཅིང་བཀོད་པ་
མཛེས་པར་བཤམས་པ། སྟན་བདེ་བ་ལ་ལུས་གནད་དང་ལྡན་པར་འཁོད་
ནས་སྐྱབས་འགྲོ་སེམས་བསྐྱེད་རྒྱུད་དང་འདྲེས་ངེས་སུ་བྱ་བ། ཚོགས་ཞིང་
གསལ་གདབ་པ། བསགས་སྦྱང་གི་གནད་བསྡུས་པ་ཡན་ལག་བདུན་པ་
མཎྜལ་དང་བཅས་པ་འབུལ། གསོལ་བ་འདེབས་པ་མན་ངག་བཞིན་རྒྱུད་
དང་འདྲེས་ངེས་སུ་བྱ་བའོ། ། ་
གཉིས་པ་བཤེས་གཉེན་སྟེན་ཚུལ་གྱི་ཆོས་སྐོར་དངོས་གཞི་ལ་ལྔ་སྟེ།
བཤེས་གཉེན་བསྟེན་པའི་ཕན་ཡོན། མ་བསྟེན་པའི་ཉེས་དམིགས། རྩ་བ་
དད་པ་སྦྱང་བ། བཀའ་དྲིན་རྗེས་སུ་དྲན་པ། སྦྱོར་བས་མཉེས་པ་སྒྲུབ་
པའོ། །འདིར་བཤེས་གཉེན་བསྟེན་པའི་ཕན་ཡོན་ནི་དགེ་བའི་བཤེས་གཉེན་
ཚུལ་བཞིན་དུ་བསྟེན་ན་འཁོར་བ་ལས་གྲོལ་ཏེ་གཏན་གྱི་བདེ་བ་རྫོགས་པའི་
797



སངས་རྒྱས་ཀྱི་གོ་འཕང་རིན་པོ་ཆེ་འཐོབ་པར་འགྱུར། རྫོགས་པའི་སངས་
རྒྱས་ཀྱི་གོ་འཕང་དེ་གང་ལ་བརྟེན་ནས་འཐོབ་ཞེ་ན། དེའི་རྩ་བའི་རྩ་བ་ནི་
དགེ་བའི་བཤེས་གཉེན་ཚུལ་བཞིན་དུ་བསྟེན་པ་འདི་ལ་ཐུག་པ་ཡིན་ནོ། །མ་
བསྟེན་པའི་ཉེས་དམིགས་ནི་རང་གི་བཤེས་གཉེན་དུ་བྱས་ནས་ཆོས་འབྲེལ་
བཞག་སྟེ་བསྟེན་ཚུལ་ལོག་ན་ཉེས་པ་ཚབས་ཆེན་འབྱུང་། སྡིག་པ་ཐམས་
ཅད་ཀྱི་ནང་ནས་ཆེས་ཤིན་ཏུ་ལྕི་བ་ནི་རྡོ་རྗེ་སློབ་དཔོན་ལ་དམོད་པ་དེ་ཡིན་
ལ་དཔེར་ན་མི་ཕལ་བ་འབུམ་ཕྲག་དུ་མ་རང་གིས་ལག་བསྟར་ཏེ་བསད་པ་
བས་རྡོ་རྗེ་སློབ་དཔོན་ལ་དམོད་པའི་སྡིག་པ་ཆེས་ཤིན་ཏུ་ལྕི་བར་གསུངས་
པ་དང༌། ཚད་མེད་ཀྱི་ལས་ལྔ་བྱས་བའི་སྐྱེ་བོ་གདུག་ཅན་ཞིག་ཡིན་ནའང་
རྣལ་འབྱོར་བླ་མེད་ཀྱི་ཐབས་རྣམས་ལ་བརྟེན་ནས་སྡིག་པ་མཐའ་དག་་་་་་་
འདག་པར་མ་ཟད་མཆོག་གི་དངོས་གྲུབ་འཐོབ་པའང་ཡོད། རྡོ་རྗེ་སློབ་
དཔོན་ལ་དམོད་པ་དེ་རྒྱུད་ཀྱི་མཐར་ཐུག་དཔལ་གསང་བ་འདུས་པ་ལྟ་བུའི་
ལམ་ཉམས་སུ་བླངས་ནའང་རྟོགས་པ་རྒྱུད་ལ་སྐྱེ་བ་མི་སྲིད་ཅེས་གསང་བ་་་
འདུས་པའི་རྒྱུད་ལས་གསུངས་ཏེ། སེམས་ཅན་ཚད་མེད་ལ་སོགས་པའི། །
སྡིག་པ་ཆེན་པོ་བྱས་པའང་། །རྡོ་རྗེ་ཐེག་པ་རྒྱ་མཚོ་ཆེ། །ཐེག་པ་མཆོག་
རྣམས་འདི་ལ་འགྲུབ། །སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་
འགྲུབ་པར་མི་འགྱུར་རོ། །ཞེས་གསུངས་སོ། །འོན་ཀྱང་ད་ལྟའི་དུས་ཏེ་ང་
བརྒྱད་ལོའི་སྐབས་སུ་རྡོ་རྗེ་སློབ་དཔོན་ལ་སྨོད་པར་མ་ཟད་རྡུང་རྡེག་བྱེད་་་་
མཁན་ཡང་མང་དུ་རིག་མྱོང་ལ། རང་གི་རྡོ་རྗེ་སློབ་དཔོན་ལ་རྡུང་རྡེག་བྱེད་
798



མཁན་འགའ་རེ་ད་རུང་གསོན་ནས་ཡོད་པ་སྟོན་རྒྱུ་ཡོད། དེར་མ་ཟད་
དགོན་པ་ཁག་ན་སློབ་དཔོན་བྱས་ནས་དགེ་ཚུལ་སློང་གི་སློབ་མའི་འཁོར་་་་་
མང་པོ་བསྡུས་ནས་དཔེ་ཁྲིད་བྱེད་བཞིན་པ་དངོས་སུ་མཐོང་། འདི་ནི་མ་
བསྟེན་པའི་ཉེས་དམིགས་སོ། །དགེ་བའི་བཤེས་གཉེན་བསྟེན་པ་ལ་བསྟེན་
ཚུལ་གལ་ཆེ་བ་ནི་གཙོ་བོ་རྩ་བ་དད་པ་སྦྱང་བ་འདི་ཡིན། དད་པ་སྦྱང་བའི་
དོན་ནི་རང་གི་བླ་མ་དེ་སྐྱོན་ཀུན་ཟད་ཡོན་ཏན་ཀུན་རྫོགས་སུ་ལྟ་དགོས། །
བཀའ་དྲིན་རྗེས་སུ་དྲན་པ་ནི་དཔེར་ན་ད་ལྟ་ང་ཚོའི་ཡིག་ངོ་ཆོད་པ་ཡན་་་་་
ཆད་ཀྱི་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་དེའི་བཀའ་དྲིན་ཡིན་་་་
པས་བཀའ་དྲིན་ཤིན་ཏུ་ཆེ་བ་ཡིན་ནོ། །སྦྱོར་བས་མཉེས་པ་སྒྲུབ་པ་ནི་ལུས་
ངག་གིས་བསྙེན་བཀུར་བ་དང་སྒྲུབ་པ་མཆོག་ཏུ་སྒྲུབ་པ་ནི་བཀའ་བཞིན་་་་་
སྒྲུབ་པའོ། ། །
གསུམ་པ་མཇུག་ཏུ་ཇི་ལྟར་བྱ་ཚུལ་ནི། དགེ་བའི་བཤེས་གཉེན་ཚུལ་
བཞིན་དུ་བསྟེན་པ་ལས་བྱུང་བའི་དགེ་བའི་རྩ་བ་མཐའ་དག རྫོགས་པའི་
བྱང་ཆུབ་འཐོབ་པའི་ཆེད་དུ་བསྔོ་བ་དང་བསྟན་པ་རིན་པོ་ཆེ་རྒྱས་པའི་་་་་
ཆེད་དུ་བསྔོ་བ། རྒྱལ་བའི་དམ་ཆོས་འཛིན་པར་སྨོན་པ་སོགས་ནི་སྨོན་ལམ་
མཐའ་དག་གི་རྒྱལ་བོ་མདོ་སྡེ་ཕལ་བོ་ཆེའི་དོན་བསྡུ་བཟང་བོ་སྤྱོད་པའི་་་་་
སྨོན་ལམ་དང་། སློབ་དཔོན་དཔའ་བོས་མཛད་པའི་སྨོན་ལམ་བདུན་ཅུ་བ་
དང་། ཞི་བ་ལྷའི་གསུང་གི་སྤྱོད་འཇུག་སྨོན་ལམ་སོགས་ཀྱི་སྒོ་ནས་གནས་
སྐབས་དལ་འབྱོར་ཚང་བའི་རྟེན་བཟང་རིམ་པ་ནས་རིམ་པར་རྒྱུན་མར་་་་་
799



འཐོབ་པ་དང་། མཐར་ཐུག་བྱང་ཆུབ་འཐོབ་པའི་སྨོན་གནས་རྣམས་སུ་
འདུན་པ་དྲག་ཏུ་བསྔོ་བར་བྱ་དགོས་སོ། །ཁྱད་པར་སྐབས་འདིར་བྱང་ཆུབ་
ཀྱི་སེམས་རིན་པོ་ཆེ་མ་སྐྱེས་པ་བསྐྱེད་པ་དང༌། སྐྱེས་ཟིན་གོང་འཕེལ་དུ་
འགྲོ་བ་ནི་དགོས་དོན་ནོ། །
གཉིས་པ་ལམ་གྱི་རྩ་བ་བཤེས་གཉེན་བསྟེན་ཚུལ་ཀྱི་ཆོས་སྐོར་ལ་་་་་་
ཐུན་མཚམས་སུ་ཇི་ལྟར་བྱ་བའི་ཚུལ་ནི། དྲན་ཤེས་དང་ལྡན་པའི་སྒོ་ནས་
དབང་བོའི་སྒོ་སྡོམ་པ་དང་། ཟས་ཀྱི་ཚོད་རིག་པ་དང་། མི་ཉལ་བར་རྣལ་
འབྱོར་ལ་བརྩོན་པར་བྱེད་པ་རྣམས་ས་གསུམ་གྱི་སྒྲོན་མེ་གཅིག་པུ་བྱང་ཆུབ་
ལམ་གྱི་རིམ་པ་ཆེན་མོ་ལས་ཇི་ལྟར་འབྱུང་བ་ལྟར་བྱའོ། །དེས་ན་དགེ་བའི་
བཤེས་གཉེན་བསྟེན་ཚུལ་ལ་ཐུན་དང་ཐུན་མཚམས་སུ་བཅད་ནས་ཉམས་
སུ་ལེན་པའི་སྐབས་འདིར་འཕགས་པ་རྟག་ཏུ་ངུས་ཆོས་འཕགས་བསྟེན་་་་་
པའི་ཚུལ་དང་། རྗེ་བླ་མས་མཛད་པའི་རྟག་ངུའི་རྟོགས་བརྗོད་སོགས་ལ་
བལྟ་བ་དང་། གཞོན་ནུ་ནོར་བཟང་གིས་རྗེ་བཙུན་བྱམས་པ་མགོན་པོ་
བསྟེན་ཚུལ་སྡོང་བོ་བཀོད་པའི་མདོ་ན་རྒྱས་པ་བཞུགས། ཇོ་བོ་ཆེན་པོས་
བླ་མ་གསེར་གླིང་བ་བསྟེན་ཚུལ་བཀའ་གདམས་ཕ་ཆོས་ནང་དུ་རྒྱས་པར་་་་་
བཞུགས། འབྲོམ་སྟོན་པ་རྒྱལ་བའི་འབྱུང་གནས་ཀྱིས་མཉམ་མེད་ཇོ་བོ་རྗེ་
བསྟེན་ཚུལ་བཀའ་གདམས་བུ་ཆོས་ན་རྒྱས་པར་བཞུགས་པ་སོགས་བླ་མའི་
རྣམ་ཐར་ལ་བལྟ་བ་ཤིན་ཏུ་གལ་ཆེ་བ་དང་། ། དེ་ཡང་ཐུན་མཚམས་
ཀྱི་གནས་སྐབས་སུའང་སྐབས་སུ་བབ་པའི་དམིགས་རྣམ་དང་འབྲེལ་ཐུན་་་་
800



དངོས་གཞི་ལ་ཤུགས་འབྱིན་པར་དགོས་པ་ཆེའོ། །དེས་ན་དགེ་བའི་བཤེས་
གཉེན་བསྟེན་པའི་ཆོས་སྒོ་འདི་ནི་སྐྱེས་བུ་ཆེ་འབྲིང་ཆུང་གསུམ་མཐའ་དག་
གི་ཐུན་མོང་གི་ཆོས་ཡིན་པ་དང་། གསང་སྔགས་རྡོ་རྗེ་ཐེག་པའི་ལམ་ཉམས་
སུ་ལེན་པ་དང་ཡང་ཐུན་མོང་བ་ཡིན་ནོ། །གཉིས་པ་སྔོན་འགྲོའི་ཆོས་བཞི་
བསམ་ཚུལ་ལ་བཞི། ། དལ་འབྱོར་དོན་ཆེ་རྙེད་དཀའ་བསམས་ནས་བྱང་
ཆུབ་ཀྱི་སེམས་སྒོམ་པ་ལ་སྐུལ་བ། འཆི་བ་མི་རྟག་པ་བསམས་ནས་བྱང་ཆུབ་
ཀྱི་སེམས་སྒོམ་པ་ལ་སྐུལ་བ། ལས་འབྲས་བསམས་ནས་བྱང་ཆུབ་ཀྱི་སེམས་
སྒོམ་པ་ལ་སྐུལ་བ། འཁོར་བའི་སྡུག་བསྔལ་བསམས་ནས་བྱང་ཆུབ་ཀྱི་
སེམས་སྒོམ་པ་ལ་སྐུལ་བའོ། ། །
དོན་བསྡུ་ནི་སྤྱིར་གཞུང་འདིའི་ཆེད་དུ་བྱ་བའི་གདུལ་བྱ་ནི། དལ་
འབྱོར་ཚང་བའི་མི་ལུས་ཐོབ་པ་དང་། དེ་ཙམ་དུ་མ་ཟད་ཐེག་པ་ཆེན་པོའི་
ལམ་ཉམས་སུ་ལེན་པ་ལ་འཇུག་པ་ལྟ་བུ་ཞིག་ཡིན་པ་གཞིར་བཞག་ནས་པས་
གསུངས། ། ང་རང་གི་ལུས་རྟེན་འདི་དལ་འབྱོར་ཚང་བའི་ལུས་རྟེན་ཡིན་
པའི་དབང་དུ་བྱས་ན། རང་རེར་ཐོབ་པའི་དལ་འབྱོར་གྱི་རྟེན་འདི་རྙེད་
དཀའ་བ་ཡིན་པས། འདི་ལྟ་བུ་ཞིག་རྙེད་པའི་དུས་སྐབས་སུ་བག་མེད་
རྒྱ་ཡན་དུ་བཏང་ནས་དོན་མེད་ཆུད་ཟོས་སུ་སོང་ན་ནི་ཧ་ཅང་གི་ལངས་ཆེ་
བས། ལུས་རྟེན་འདི་ལ་བརྟེན་ནས་བྱང་ཆུབ་ཀྱི་སེམས་ངེས་པར་བསྒོམ་
དགོས་པ་ཡིན་སྙམ་དུ་བསམ་དགོས། སྤྱོད་འཇུག་ལས། མི་ཡི་གྲུ་ལ་བརྟེན་
ནས་ནི། །སྡུག་བསྔལ་ཆུ་བོ་ཆེ་ལས་སྒྲོལ། །གྲུ་འདི་ཕྱིས་ནས་རྙེད་དཀའ་
801



བས། །རྨོངས་པ་དུས་སུ་གཉིད་མ་ལོག །ཅེས་གསུངས་པ་ལྟར་རོ། །དལ་
འབྱོར་གྱི་ལུས་རྟེན་འདི་རྙེད་དཀའ་བའི་རྒྱུ་མཚན་ཅི་ཞེ་ན། འདི་ལ་དཔེ་
དང་། རྒྱུ་དང་ངོ་བོ་སོགས་ཀྱི་སྒོ་ནས་རྙེད་དཀའ་བ་འདི་ཡིན་ཏེ། རྒྱུ་མཚན་
ནི་རྒྱུ་ཚང་ན་འབྲས་བུ་འབྱུང་བ་ཆོས་ཉིད་དུ་གྲུབ་པ་དང་། རྒྱུ་མ་ཚང་ན་
འབྲས་བུ་མི་འབྱུང་བ་ཆོས་ཉིད་ཡིན་ལ། འོ་ན་རྒྱུ་དེ་དག་གང་ཡིན་ཞེ་ན།
དལ་འབྱོར་ཚང་བའི་མི་ལུས་འཐོབ་པ་ལ་རྒྱུ་ཚུལ་ཁྲིམས་རྣམ་པར་དག་པས་
གཞི་བཟུང་། སྦྱིན་སོགས་ཕར་ཕྱིན་དྲུག་གིས་གྲོགས་བྱས། སྨོན་ལམ་དྲི་མ་
མེད་པས་མཚམས་སྦྱར་བའི་རྒྱུ་གསུམ་པོ་ཚང་དགོས་པར་གསུངས། དེ་
གསུམ་ག་ཚང་བ་དེ་དཀའ་འམ་ཞེ་ན། དེ་ནི་རང་རང་ལ་སྦྱར་ཏེ་ཚང་
མིན་བལྟ་དགོས་ཏེ་དཔེར་ན་ཚུལ་ཁྲིམས་རྣམ་པར་དག་པའི་གཞིར་བཟུང་
ཞེས་པ་ལ་མཚོན་ན་སྤྱིར་དགེ་སློང་མཚན་ཉིད་ཚང་བ་ཞིག་བྱེད་རྒྱུ་ཤིན་ཏུ་
དཀའ་མོད་འདིར་ང་རང་ནང་པ་སངས་རྒྱས་པའི་རྗེས་སུ་ཞུགས་པའི་དགེ་
སློང་ཞིག་ཡིན་པའི་དབང་དུ་བཏང་ན། ཚུལ་ཁྲིམས་རྣམ་པར་དག་པས་
གཞི་བཟུང་ཡོད་མིན་ཐ་ན་མི་དགེ་བཅུ་སྤོང་གི་ཚུལ་ཁྲིམས་གཅིག་པུར་་་་་་་
དཔྱད་ན། དེ་དག་རང་གིས་བསྲུངས་པའི་ཚུལ་ཅི་འདྲ་བ་ཞིག་རེད། ཚེ་
གང་བོ་ཕར་ཞོག ལོ་དང་ཟླ་བ་ཉིན་ཞག་ཅི་འདྲ་ལ་བསྲུང་ཐུབ་ཅེས་ཞིབ་ཏུ་
བརྟགས་ན་ཉིན་འདི་ལ་ཚུལ་ཁྲིམས་རྣམ་པར་དག་པ་ཞིག་བསྲུངས་སོང་་་་་་
སྙམ་པའི་བློ་གདེངས་ཐོན་པ་ཞིག་འཇོག་དཀའ་བའི་ཚོད་དུ་གྱུར་བས་རྒྱུ་་་་
བསྒྲུབ་པ་འདི་ཤིན་ཏུ་དཀའ་བ་ཤེས། དེས་མཚོན་པས་རྒྱུ་སྒྲུབ་པ་དཀའ་བ་
802



ལ་འབྲས་བུ་ཤིན་ཏུ་དཀོན་པའི་ཚུལ་ཀྱང་ཤེས་དགོས་སོ། །དེས་ན་ད་རེས་
སྟབས་དབང་ལྟོས་ལེགས་ཀྱིས་དལ་འབྱོར་གྱི་མི་ལུས་ཞིག་ཐོབ་པར་གྱུར་་་་
བས། འདི་ཆུད་ཟོས་སུ་མི་གཏོང་བར་ལུས་རྟེན་འདི་ཟད་རག་གི་བར་དུ་
བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་བསྒོམས་ནས་རྒྱུད་ལ་སྐྱེས་པ་་་
ཞིག་ངེས་པར་དུ་མཁོ་བ་སྐབས་སུ་བབ་པའོ་སྙམ་དུ་བསམ་དགོས།
དེ་ཡང་འདི་ལྟ་བུའི་དལ་འབྱོར་ཐོབ་པའང་ཡུན་རིང་དུ་གནས་པ་སྟེ་
ལོ་བརྒྱ་ཕྲག་དུ་མ་དང་སྟོང་ཕྲག་དུ་མ་ཡང་ན་འབུམ་ཕྲག་དུ་མ་ལ་གནས་ན་
ནི་ད་ལོ་མི་ཁོམ་ན་སང་ལོ་ལ་བཞག་ནས་དལ་བུར་བསྒྲུབ་ཀྱང་ཆོག་མོད།
དེ་ལྟར་མ་ཡིན་པར་འཆི་བ་མི་རྟག་པ་ཡིན་པས། དེའི་ཚུལ་བསམ་དགོས་ལ་
འཆི་བ་མི་རྟག་པའི་ཚུལ་ནི་ལུང་དང་རིགས་པས་སྒྲུབ་མ་དགོས་པར་མི་
གིས་དངོས་སུ་མཐོང་རྒྱུ་ཡོད་པ་འདིས་ཤེས། འཆི་བ་མི་རྟག་པ་བསམ་པ་ལ།
རྩ་བ་གསུམ། རྒྱུ་མཚན་དགུ། ཐག་བཅད་པ་གསུམ་གསུངས་པ་ལས་རྩ་བ་
གསུམ་ནི། ངེས་པར་འཆི་བ། ནམ་འཆི་ལ་ངེས་པ་མེད་པ། འཆི་བའི་ཚེ་
ཆོས་མ་གཏོགས་གང་གིས་ཀྱང་མི་ཕན་པར་བསམ་པ་གསུམ་གསུངས་པ་་་༌་
ལས། གཙོ་བོ་ནི་ནམ་འཆི་ངེས་མེད་བསམ་པ་འདི་གལ་ཆེན་པོ་ཡིན་ནོ། །
ང་རང་ལྟ་བུ་ལས་དང་པོ་ཐ་མལ་བ་ལ་གལ་ཆེན་པོ་ལས་ཤིན་ཏུ་ཆེ་བ་རང་
གིས་ལག་ལེན་དུ་བཏབ་ན་འདེབས་ཀྱང་ཐུབ་པ་ནི་ནམ་འཆི་ངེས་མེད་་་་་་
བསམ་པ་འདི་ཡིན་ཏེ། འདི་བསམས་ནས་བློ་རྣམ་པར་འགྱུར་བ་ཞིག་བྱུང་
ན་དམ་པའི་ཆོས་མ་སྒྲུབ་པར་གྱི་ན་བར་བག་མེད་དོན་མེད་དུ་སྡོད་ཐབས་
803



མེད་པ་ཞིག་འབྱུང་། དཔེར་ན་རྒྱུ་ནོམ་པ་ལ་ཞེན་ཆགས་ཧ་ཅང་ཆེ་བ་ཞིག་
ཡིན་ན་དཀའ་ལས་ཅི་འདྲ་ཡོད་ཀྱང་ཚོང་རྒྱག་པ་སོགས་ནོམ་པ་བཙལ་བའི་
བྱ་བར་མ་ཞུགས་པར་འདུག་མི་བཟོད་པ་དངོས་སུ་མཐོང་རྒྱུ་ཡོད་པ་འདི་་་
བཞིན་ནོ། །དེས་ན་དལ་འབྱོར་གྱི་མི་ལུས་ཐོབ་པ་འདིའི་སྟེང་ནས་བྱང་ཆུབ་
ཀྱི་སེམས་སྒོམ་པ་ལ་ལྷོད་ཡངས་སུ་བཞག་ནས་ཕྱི་བྱ་གནངས་བྱ་ཞེས་་་་་་
བཤོལ་བྱ་མི་རུང་སྟེ། ནམ་འཆི་ལ་ངེས་པ་མེད་པ་ཡིན་པས་སང་ལ་ལྟོས་ན་
དེ་རིང་གི་ཉིན་འདིར་དང་དེ་བས་ཀྱང་ད་ལྟ་མྱུར་དུ་སྒོམ་པ་འདི་གལ་ཆེ་་་་
སྙམ་དུ་བསམ་དགོས་པས་འདི་ནི་འཆི་བ་མི་རྟག་པ་བསམ་ནས་བྱང་ཆུབ་
ཀྱི་སེམས་སྒོམ་པ་ལ་སྐུལ་བའོ། །འདིར་ལས་ཚིག་སྐུལ་ལ་སྔོན་འཇུག་བ་མི་
དགོས་ཏེ་སྔོན་འཇུག་ཡོད་ན་བསྐུལ་བྱའམ་བསྐུལ་ཟིན་པའི་དོན་གང་རུང་
དུ་འཇུག་ལ། དེ་ལྟར་མ་ཡིན་པར་སྐུལ་བར་བྱེད་པའི་དོན་ཡིན་པས། བྱ་
བྱེད་ལས་གསུམ་ནི་གཞུང་གང་ལ་བལྟས་ནའང་གོ་བ་འབྱིན་བྱེད་ཀྱི་གནད་
དམ་པ་ལྡེ་མིག་ལྟ་བུ་ཞིག་ཡིན་པས། འདིའི་རྣམ་བཞག་ཕྲ་ཞིང་ཞིབ་པར་མ་
ནོར་བར་ཤེས་པ་ཡང་ཤིན་ཏུ་གལ་ཆེའོ། །
བྱང་ཆུབ་ཀྱི་སེམས་འདི་སྒོམ་ན་སྐྱེ་ཐུབ་བམ་ཞེ་ན། སྐྱེ་ཐུབ་པ་ཡིན་ཏེ་
དལ་འབྱོར་ཚང་བའི་མི་ལུས་འདིའི་སྟེང་ནས་བྱང་ཆུབ་ཀྱི་སེམས་སྒོམ་ན་སྐྱེ་
བ་ལྟ་བུ་ཞིག འགྲོ་བ་གཞན་གྱི་རྟེན་ལའང་སྐྱེ་དཀའ་བས། དལ་འབྱོར་ཚང་
བ་འདི་ནི་དོན་ཤིན་ཏུ་ཆེ་བཡིན། བྱང་ཆུབ་ཀྱི་སེམས་རིན་པོ་ཆེ་འདི་རྒྱུད་
ལ་སྐྱེས་ན་ཐེག་པ་ཆེན་པོའི་ལམ་སྣ་ཟིན་པ་དང་གཏན་གྱི་བདེ་བའི་ལམ་སྣ་
804



ཟིན་ནས་དོན་ཆེན་པོ་འགྲུབ་པ་ཡིན་ནོ། ། ་
ལས་འབྲས་བསམས་ནས་བྱང་ཆུབ་ཀྱི་སེམས་སྒོམ་པ་ཞེས་པའི་ལས་ལས་
འབྲས་ལ་ལས་ངེས་པ་བསམ་པ་དང་། འཕེལ་ཆེ་བ་བསམ་པ་དང་། ལས་མ་
བྱས་པ་དང་མི་འཕྲད་པ་དང་། ལས་བྱས་པ་ཆུད་མི་ཟ་བ་བསམ་པ་དང་
བཞི་ཡོད་པ་ལས་གཙོ་བོ་ནི་ལས་ངེས་པ་བསམ་པ་འདི་ཡིན། འདི་གཙོ་ཆེ་
དོན་ནི་ལས་མི་བསླུ་ཞིང་ངེས་པ་ཅན་ཏེ། འབྲས་བུ་སྡུག་བསྔལ་ཡིན་ན་རྒྱུ་
མི་དགེ་བ་ལས་བྱུང་བས་ཁྱབ་པ་དང་། འབྲས་བུ་བདེ་བ་ཡིན་ན་རྒྱུ་དགེ་བ་
ལས་བྱུང་བས་ཁྱབ་པས་འདི་ངོ་མ་དོན་ལ་གནས་པ་ཡིན་པས། འདི་ལ་
ཡིད་ཆེས་ཀྱི་དད་པ་བསྐྱེད་དགོས་སོ། །འོ་ན་འདི་ལྟ་བུར་མི་བསླུ་བ་ཡིན་པ་
ཇི་ལྟར་ཤེས་ཤེ་ན། སོ་སོ་སྐྱེ་བོ་རྣམས་ཀྱི་མངོན་སུམ་ཚད་མའི་སྤྱོད་ཡུལ་
མིན། ལས་འབྲས་ཀྱི་རྣམ་བཞག་འདི་ཧ་ཅང་ལྐོག་གྱུར་གྱི་གནས་ཡིན་ཙ་ན་
རྟོགས་མི་ནུས། དེས་ན་ང་ཚོས་སྟོན་པ་སངས་རྒྱས་བཅོམ་ལྡན་འདས་ཀྱི་
ངེས་དོན་གྱི་གསུང་རབ་ལ་ཁུངས་བཅོལ་ནས་ངེས་པ་བསྐྱེད་དགོས་སོ། །
འདི་ལ་ཡིད་ཆེས་བསྐྱེད་ཚུལ་ནི་འཕགས་པ་ཏིང་ངེ་འཛིན་རྒྱལ་པོ་ལས། ཟླ་
བ་སྐར་མར་བཅས་པ་གནས་སྟོང་ཞིང་། ་་རི་དང་གྲོང་དང་བཅས་པའི་ས་
ཞིག་ལ། ནམ་མཁའི་ཁམས་ནི་རྣམ་པ་གཞན་གྱུར་ཀྱང་། ཁྱེད་ནི་མི་བདེན་
པ་ཡི་ཚིག་མི་གསུང་ཞེས་པ་འདི་ལྟ་བུ་བསམས་ནས་ཡིད་ཆེས་བསྐྱེད་དགོས་
སོ། །འདི་ནི་སྟོན་པ་བཅོམ་ལྡན་འདས་ཚད་མའི་སྐྱེས་བུ་མཐར་ཐུག་ཏུ་ཡིད་
ཆེས་བྱས་བའི་དབང་དུ་བཏང་བ་ཡིན་གྱི། སྟོན་པ་ཚད་མའི་སྐྱེས་བུ་མཐར་
805



ཐུག་ཏུ་ཡིད་ཆེས་མེད་པ་ཞིག་ལ། དམ་པའི་ཆོས་ལ་བརྟེན་ནས་བཅོས་
ཐབས་མེད་དོ། སྤྱི་གཏན་ལ་འབེབས་བྱེད་ཀྱི་རིགས་པ་ཤིན་ཏུ་གལ་ཆེ་མོད།
རིགས་པའི་ཁུངས་ཀྱང་ལུང་ལ་གཏུགས་དགོས་པས། རྒྱལ་བའི་བཀའ་ཚད་
མ་ལ་ཡིད་ཆེས་རྙེད་པ་ཤིན་ཏུ་གལ་ཆེ། ད་ལྟའི་ན་གཞོན་འགའ་ཞིག་གི་
བསམ་པར་གནའ་མི་གླེན་པ་དག་གིས་ཅི་ཤེས། ད་ལྟའི་མི་དག་གི་རིག་པ་
རྣོ་ཞིང་གསལ་བ་ཡིན་ལྟ་བུ་སོགས་ཀྱི་དབང་གིས་ལོག་རྟོག་འབྱུང་བ་ཡིན།
ལས་འབྲས་བསམ་པ་ལ་ནག་པོའི་ལས་འབྲས་བསམ་པ་དང་དཀར་བོའི་་་་་
ལས་འབྲས་བསམ་པ་གཉིས་ལས། ནག་པོའི་ལས་འབྲས་བསམ་པ་ལ་གཙོ་
བོ་ནག་པོའི་ལས་ཀྱི་འབྲས་བུ་ངན་སོང་གི་སྡུག་བསྔལ་བསམ་པ་འདི་གཙོ་
ཆེ། ངན་སོང་གི་སྡུག་བསྔལ་བསམ་ཚུལ་ཡང་ཕར་ལྟད་མོར་ལྟ་བ་ལྟ་བུ་སྟེ་
གློག་བརྙན་དང་བརྙན་འཕྲིན་སོགས་ལ་ལྟ་བ་འདྲར་བྱས་ན་ཕན་པ་གང་་་་
ཡང་མེད་པས། རང་ཉིད་ངན་སོང་དུ་སྐྱེ་བཞིན་པ་དང་སྡུག་བསྔལ་མྱོང་
བཞིན་པའི་ངང་ཚུལ་དེ་བསམས་ནས་སྒོམ་ན་བློ་ལ་འགྱུར་བ་ཐོན་པ་ལ་་་་་
དགོས་པ་ཆེ་བར་གསུངས་ཡོད་གཤིས། དམ་པ་གོང་མ་དག་གིས་ཚ་དམྱལ་
གྱི་སྡུག་བསྔལ་སྒོམ་པའི་ཚེ་ན་སྤོས་ཆུན་པོ་རེ་མེ་ལ་སྒྲོན་ནས་དེའི་མེས་རང་
གི་ལུས་ལ་གཙགས་ནས་ཚ་བའི་སྡུག་བསྔལ་བསམ་པ་དང་། གྲང་དམྱལ་གྱི་
སྡུག་བསྔལ་བསམ་པའི་ཚེ་ཡང་དགུན་དུས་སུ་ཁང་བའི་ཕྱི་རོལ་གྱི་ཁ་བའི་་་་
ནང་དུ་རྐང་རྗེན་དུ་འདུག་ཅིང་ལུས་ལ་ཆུ་གྲང་ག ཏོར་བ་སོགས་བྱས་ཏེ་་་་
གྲང་བའི་སྡུག་བསྔལ་དངོས་སུ་མྱངས་ནས་སྡུག་བསྔལ་འདི་ཙམ་ཡང་མི་ཡས
806



བཟོད་ན་ཚ་དམྱལ་དང་གྲང་དམྱལ་སོགས་སུ་སྐྱེས་ན་སྡུག་བསྔལ་ཇི་ལྟར་་་་
བཟོད་སྙམ་དུ་སྡུག་བསྔལ་ལ་ཤིན་ཏུ་འཇིགས་པའི་ཐབས་འདི་ལྟ་བུ་མཛད་
པ་ཡིན་ནོ། །དེ་ཡང་སྡུག་བསྔལ་ལ་འདི་ལྟར་འཇིགས་པའི་འཇིགས་པ་ཙམ་
སྐྱེས་པས་མི་ཆོག་པར། འཇིགས་ན་སྐྱབས་འཚོལ། ཕོངས་ན་གཉེན་དྲན།
ཞེས་པ་ལྟར་སྡུག་བསྔལ་ལ་འཇིགས་པ་སྐྱེས་ན་སྐྱབས་འཚོལ་ངེས་པ་ཡིན་ཏེ་
དཔེར་ན་ལུས་ལ་ནད་དྲག་པོ་ཞིག་གིས་ཟིན་ན། ནད་གསོ་མཁན་གྱི་སྨན་པ་
ཞིག་འཚོལ་ངེས་པ་ལྟར་རོ། །དེས་ན་སྨན་པ་འཚོལ་མིན་དེ་ནད་དྲག་པོ་
ཞིག་གིས་ཟིན་མ་ཟིན་ལ་རག་ལས་པ་ཡིན་ཏེ། ་ ནད་དྲག་པོས་ཟིན་ན་
ནི་སྨན་པ་དང་སྨན་འཚོལ་བའི་བསམ་པ་རྩོལ་བ་ལ་བརྟེན་ནས་བསྐྱེད་མི་
དགོས་པར་ངང་གིས་སྐྱེ་ཡོང་། དེ་བཞིན་དུ་རྒྱུད་ལ་སྐྱབས་འགྲོ་སྐྱེ་བ་ལ་
ངན་སོང་གསུམ་གྱི་སྡུག་བསྔལ་ལ་འཇིགས་པ་སྐྱེ་དགོས་པ་སྟེ། སྤྱིར་སྐྱབས་
འགྲོ་ལ་སྐྱེས་བུ་ཆུང་ངུའི་སྐྱབས་འགྲོ་དང༌། སྐྱེས་བུ་འབྲིང་གི་སྐྱབས་འགྲོ།
སྐྱེས་བུ་ཆེན་པོའི་སྐྱབས་འགྲོ། སྔགས་ཀྱི་སྐྱབས་འགྲོ། ་ སྔགས་ལའང་རྒྱུད་
སྡེ་བཞི་སྟེ་བྱ་རྒྱུད་སྤྱོད་རྒྱུད་རྣལ་འབྱོར་གྱི་རྒྱུད་རྣལ་འབྱོར་བླ་མེད་རྒྱུད་ཀྱི་
སྐྱབས་འགྲོ་སྟེ་དེ་བཞི་པོ་རེ་རེ་ལ་ཁྱད་པར་མི་འདྲ་བ་མང། སྐབས་འདི་
སྐྱེས་བུ་ཆུང་ངུའི་སྐྱབས་འགྲོ་ཡིན་པས། སྐྱེས་བུ་ཆུང་ངུའི་སྐྱབས་འགྲོ་ནི་
ངན་སོང་གི་སྡུག་བསྔལ་ལ་ཆེ་ཤིན་ཏུ་འཇིགས་ཤིང་། དེ་ལས་སྐྱོབ་པའི་ནུས་
པ་དཀོན་མཆོག་ལ་ཡོད་པར་ཡིད་ཆེས་པ་དེ་ཡིན་ལ། སྐྱབས་འགྲོའི་ངོ་བོ་ནི།
དྲིས་ལན་བློ་བཟང་བཞད་པའི་སྒྲ་དབྱངས་ལས། སྐྱབས་འགྲོའི་ངོ་བོ་ཨི་ཐུ་
807



བ། །རང་ཉིད་ལྷག་པར་འཇིགས་པ་དང་། །དཀོན་མཆོག་སྐྱོབ་པའི་ནུས་
ལྡན་དུ། །ཤེས་ནས་བྱུང་བའི་དད་པ་ལ། །ཟླ་མེད་བླ་མ་མཆོག་ཁྱོད་བཞེད། །
ཅེས་གསུངས་པ་ལྟར་རང་ཉིད་ངན་སོང་གསུམ་གྱི་སྡུག་བསྔལ་ལ་འཇིགས་
པ་དང་གཅིག དེ་ལས་སྐྱོབ་པའི་ནུས་པ་དཀོན་མཆོག་ལ་ཡོད་པར་ཡིད་
ཆེས་པ་དེ་གཉིས་ཚོགས་ལ་སྐྱབས་འགྲོ་ཞེས་བརྗོད། འོ་ན་ང་ཚོས་དུས་རྒྱུན་
པར་ཁ་ནས་བླ་མ་ལ་སྐྱབས་སུ་མཆིའོ་ཞེས་འདོན་པ་དེ་སྐྱབས་འགྲོ་མ་ཡིན་
ནམ་ཞེ་ན། དེ་ནི་སྐྱབས་འགྲོའི་ཚིག་ཡིན་ཡང་སྐྱབས་འགྲོ་དངོས་མ་ཡིན་ཏེ།
སྐྱབས་འགྲོ་ཡིན་ན་ཤེས་པ་ཡིན་པས་ཁྱབ་པ་དང་སེམས་བྱུང་ཡིན་པས་ཁྱབ་
པ་དང་དད་པ་ཡིན་པས་ཁྱབ་པས་སོ། །
་
དེས་ན་ཕྱི་རོལ་བ་དང་ནང་བ་གཉིས་ཀྱི་ཁྱད་པར་ནི་རྒྱུད་ལ་སྐྱབས་་་་་་
འགྲོ་ཡོད་མེད་ཀྱི་སྒོ་ནས་འཇོག་དགོས་ཏེ། སྐྱབས་འགྲོ་རྒྱུད་ལ་ཡོད་ནི་ནང་
བ་སངས་རྒྱས་པ་ཡིན་ལ། དེ་ལས་ལྡོག་ན་མ་ཡིན་ཏེ། སྐྱབས་འགྲོ་རྒྱུད་ན་
མེད་པའི་གང་ཟག་གིས་བཀའ་བསྟན་ཡོངས་སུ་རྫོགས་པ་བློ་ལ་བཟུང་ཡོད་
པར་མ་ཟད། ཚིག་དོན་གྱི་འགྲེལ་རྒྱག་ཤེས་པ་ཞིག་ཡིན་ཡང་། ནང་བའི་སྒོ་
ཙམ་དུ་འང་ཆུད་མེད་པར་ཕྱི་རོལ་བ་ཡིན་ནོ། །སྐྱབས་འགྲོ་རྒྱུད་ལ་ཡོད་ན་
གང་ཟག་དེའི་རྒྱུད་ན་རྟོགས་པ་ཞིག་སྐྱེས་ཡོད་པ་སྟེ་ཡོན་ཏན་གྱི་ཆ་ཞིག་་་་་
སྐྱེས་ཡོད་པས་རྒྱུད་ཀྱི་ཡོན་ཏན་དེ་ནི་ལུང་རྟོགས་གཉིས་ལས་རྟོགས་པའི་་་་་
ཡོན་ཏན་ཡིན་ནོ། །ལུང་རྟོགས་གཉིས་ལས་གཙོ་བོ་ནི་རྟོགས་པའི་ཡོན་ཏན་
ཏེ་ལུང་གི་ཡོན་ཏན་ནི་རྟོགས་པའི་ཡོན་ཏན་དེ་རྒྱུད་ལ་སྐྱེད་བྱེད་ཡིན་ཡང་།
808



ན
རྟོགས་པའི་ཡོན་ཏན་འབྱུང་བ་ལ་ལུང་གི་ཡོན་ཏན་ངེས་པར་དགོས་ཏེ།
ལུང་གི་ཡོན་ཏན་མེད་ན་རྟོགས་པའི་ཡོན་ཏན་སྐྱེད་བྱེད་ཀྱི་རྒྱུ་མེད་པ་ཡིན་
ནོ། །འོན་ཀྱང་ལུང་གི་ཡོན་ཏན་ཙམ་ཡོད་ཀྱང་རྟོགས་པའི་ཡོན་ཏན་རྒྱུད་ན་
མེད་ན་ཁ་བཤད་སྐམ་པོ་ཙམ་དུ་ཟད་པས་སྙིང་བོ་ཅི་ཡང་མེད་དེ། དཔེར་
ན། ཞིང་ལས་བས་སྡུག་ལས་སྣ་ཚོགས་ལ་བརྟེན་ནས་ཞིང་ས་རྨོས་པ་དེར་རྩྭ་
ཙམ་ལས་འབྲུ་རྡོག་གཅིག་ཙམ་ཡང་མ་ལོན་པ་དང་མཚུངས་སོ། །དེས་ན་
འདི་ཡན་གྱིས་སྐྱེས་བུ་ཆུང་ངུའི་སྐོར་བཤད་ཟིན་ཏོ།། ་. ་
བཞི་བ་སྐྱེས་བུ་འབྲིང་གི་ཆོས་སྐོར་ནི་འཁོར་བའི་ཉེས་དམིགས་ལ་བལྟ་བ་
བསམས་ནས་བྱང་ཆུབ་ཀྱི་སེམས་སྒོམ་པ་ལ་སྐུལ་བ་ལ་གཉིས། ཐུན་གྱི་ངོ་བོ་
ཇི་ལྟར་བྱ་བ་དང་། ཐུན་མཚམས་སུ་ཇི་ལྟར་བྱ་བའི་ཚུལ་ལོ། །
འཁོར་བའི་ཉེས་དམིགས་བསམས་ནས་བྱང་ཆུབ་ཀྱི་སེམས་སྒོམ་པར་
སྐུལ་བ་ཞེས་པས་ངེས་འབྱུང་གི་བསམ་པ་བསྟན། འཁོར་བ་ཞེས་པ་ནི་ཟག་
བཅས་ཉེར་ལེན་གྱི་ཕུང་བོའི་རྒྱུན་ལ་འཇོག་དགོས། ་འཁོར་ཞེས་པ་ནི་
འཁོར་ལོ་སོགས་འཁོར་བར་སྟོན་བྱེད་ཀྱི་ལས་ཚིག་ཡིན་པས། འོ་ན་གང་ལ་
འཁོར་ཞེ་ན། འགྲོ་བ་རིགས་དྲུག་གིས་བསྡུས་བའི་ཁམས་གསུམ་གྱི་གནས་
གང་དུ་སྐྱེས་པ་ཡང་ཡང་དུ་ལེན་དགོས་པའོ། །དེ་དག་ལ་གང་གི་རྐྱེན་གྱིས་
འཁོར་ཞེ་ན། ལས་དང་ཉོན་མོངས་པའི་དབང་གིས་སོ། །འོ་ན་ཉོན་མོངས་
དེ་ནི་གང་གི་རྒྱུད་ཀྱི་ཉོན་མོངས་ཀྱིས་བྱེད་ཅེ་ན། ངའི་རྒྱུད་ཀྱི་ཉོན་མོངས་
གིས་ཁྱེད་ལ་མི་གནོད་པ་དང་། ཁྱེད་ཀྱི་རྒྱུད་ཀྱི་ཉོན་མོངས་ཀྱིས་ང་ལ་
，
༈
་
，
，་,
་，
809



གནོད་པ་ནི་མ་ཡིན་པར། རང་རང་གི་རྒྱུད་ཀྱི་ཉོན་མོངས་ཀྱིས་རང་ལ་
གནོད་པ་ཡིན་པས། ཉོན་མོངས་ལ་འདོད་ཆགས་ཞེ་སྡང་གཏི་མུག་གསུམ་
ཡོད་པ་ལས། གཏི་མུག་མ་རིག་པ་འདིས་ལན་པ་ཡིན་ཏེ། རྗེ་ཐམས་ཅད་
མཁྱེན་པས། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །ཞེས་
གསུངས་པས། མ་རིག་པ་འདི་དངོས་སུ་འཇོམས་བྱེད་ཀྱི་གཉེན་པོ། སྤང་
གཉེན་འཛིན་སྟངས་དངོས་འགལ་གྱི་གཉེན་པོ་མཐར་ཐུག་པ་དེ་ནི། ་སྟོང་
ཉིད་རྟོགས་པའི་ལྟ་བ་ཡིན་ནོ། དཔེར་ན་མ་རིག་པ་དེ་དུག་གི་སྡོང་བོ་ལྟ་བུ་
ཞིག་ཡིན་པའི་དབང་དུ་བྱས་ན། དེ་གཅོད་བྱེད་ཀྱི་སྟ་རེ་ལྟ་བུ་ནི་བདག་
མེད་རྟོགས་པའི་ལྟ་བ་འདི་ཡིན་པས། གསུང་རབ་ཐམས་ཅད་ལས་སྟོང་
ཉིད་རྟོགས་པའི་ལྟ་བ་ནི་བསྟན་པའི་སྙིང་བོ་ཡིན་པར་གསུངས་པའི་གནད་
ཀྱང་འདི་ལ་གཏུགས་དགོས་སོ། །དེ་ལས་གཞན་ཀུན་རྫོབ་བྱང་ཆུབ་ཀྱི་
སེམས། སྙིང་རྗེ་ཆེན་པོ་བྱམས་པ་ཆེན་པོ་ལ་སོགས་པ་ནི་སྟ་རེའི་ལྟག་དང་
ཡུ་བ་ལྟ་བུ་ཡིན་ལ། སྟ་རེ་ལ་ལྟག་ལྗིད་མོ་དང་ཡུ་བ་བརྟན་པོ་གཉིས་མ་ཚང་
ན། ཁའམ་སོ་རྣོ་བ་ཁོ་ནས་སྡོང་བོ་གཅོད་མི་ཐུབ་པ་བཞིན་ནོ། །དེས་ན་
འདིར་འཁོར་བའི་ཉེས་དམིགས་ཞེས་པ་ནི་ངན་སོང་གི་སྐྱེས་པ་འང་འཁོར་
བའི་སྐྱེ་བ་ཡིན་ཡང་། སྐབས་འདིའི་འཁོར་བའི་ཉེས་དམིགས་ནི་འཁོར་
བའི་ཕུན་ཚོགས་ལ་ཉེས་དམིག་སུ་ལྟ་བ་དེར་གོ་དགོས། ད་ལྟའི་ཡོངས་
གྲགས་ཀྱི་འཁོར་བའི་སྡུག་བསྔལ་ལམ་སྡུག་བསྔལ་གྱི་སྡུག་བསྔལ་ལམ་སྡུག་
བསྔལ་དུ་གྱུར་པའི་སྡུག་བསྔལ་དེ་ལ་ངེས་འབྱུང་སྐྱེ་བ་དུད་འགྲོ་ལའང་ཡོད་
810



པས་སྡུག་བསྔལ་འདི་ཆེད་དུ་བསམ་མི་དགོས་པར་སེམས་ཅན་རེ་རེའི་སྟེང་
ན་རང་བཞིན་གྱིས་སྐྱེ་བཞིན་པར་ཡོད་པའི་ཕྱིའ་ནf; 5 འདིར་འཁོར་བའི་
ཕུན་ཚོགས་ཀྱི་ཉེས་དམིགས་དེ་བསམ་དགོས་སོ།:ཀའཁོར་བའི་ཕུན་ཚོགས་
ཀྱི་ཉེས་དམིགས་བསམ་ཚུལ་ལ་མང་དུ་ཡོད་ཀྱང་། མདོར་བསྡུས་ན། མཐོན་
པོའི་མཐའ་མ་རྒུད་པ་སྟེ་དཔེར་ན་འཛམ་གླིང་ཡོངས་རྫོགས་ཀྱི་སྣོད་བཅུད་
མཐའ་དག་ལ་གཅིག་ཏུ་དབང་སྒྱུར་བའི་རྒྱལ་བོ་ཞིག་བྱུང་བར་གྱུར་ན། དེ་
ལ་འཁོར་བའི་ཕུན་ཚོགས་ཧ་ཅང་རྒྱ་ཆེན་པོ་ཐོབ་ཡོད་མོད། ཕུན་ཚོགས་དེ་
དག་ནི་རྟག་ཏུ་བརྟན་པ་མ་ཡིན་ནོ། །འཁོར་བའི་ཕུན་ཚོགས་ཀྱི་ཉེས་
དམིགས་ནི། སྤྱོད་པའི་མི་ངོམས་པའི་ཉེས་དམིགས། སྡུག་བསྔལ་ཀུན་གྱི་
སྒོར་གྱུར་པའི་ཉེས་དམིགས། ། ་ཡིད་བརྟན་མི་རུང་བ་དང་གསུམ་ཡིན་ལ།
དེའི་ནང་ནས་ཀྱང་གཙོ་བོ་ནི་ཡིད་བརྟན་མི་རུང་བ་དེ་ཡིན་ཏེ་མཐོན་པོའི་
མཐའ་མ་རྒྱུད་པ། སྐྱེས་པའི་མཐའ་མ་འཆི་བ། འགྲོགས་པའི་མཐའ་མ་
འབྲལ་བ། ཟག་པའི་མཐའ་མ་འཛད་པ་སྟེ། འཁོར་བའི་ཕུན་ཚོགས་མཐའ་
བཞི་པོ་འདིས་བསྡུས་ཞིང་འདིས་སྒུག་ནས་ཡོད་པས། སྒོ་ལྟ་བུ་བཞི་བོ་འདི་
ནས་མ་སོང་བ་ཐབས་མེད་པས་ན་འདིའི་སྒོ་ནས་བསམ་དགོས་སོ། །འདི་ལ་
ལམ་རིམ་སོགས་ལས་སྡུག་བསྔལ་བརྒྱད་བསམ་པ། སྡུག་བསྔལ་དྲུག་བསམ་
པ། སྡུག་བསྔལ་གསུམ་བསམ་པ་སོགས་སྣ་ཚོགས་གསུངས་ཀྱང་། མདོར་
བསྡུས་ན་འདི་བཞི་རུ་འདུས་སོ། །རྗེ་ཐམས་ཅད་མཁྱེན་པས༑ ： མདོར་
ན་སྲིད་པ་མཐའ་དག་ལ་སྐྱོ་བར་བྱ་སྟེ་སྲིད་པའི་ཕུན་ཚོག་ས་ཀྱི་མཐའ་རྒུད་
811
༤༠



པས་སྡུད་པའི་ཕྱིར་རོ། །ཞེས་པའི་རྟགས་འདིས་བསྒྲུབས་ཏེ་དེ་ལྟར་སྡུད་པ་
ནི་ང་ཚོས་དངོས་སུ་མཐོང་རྒྱུ་ཡོད་པས་འདིས་ཀྱང་ཤེས་པའི་ཕྱིར་རོ། །
མདོར་ན་སྐྱེས་བུ་འབྲིང་གི་ལམ་གྱི་གཙོ་བོ་ནི། ངེས་འབྱུང་གི་བསམ་
པ་དང་བསམ་པ་དེས་ཀུན་ནས་བསླངས་པའི་བསླབ་གསུམ་གྱི་ཉམས་ལེན་
གཉིས་ཡིན་ལ། སྤྱིར་ངེས་འབྱུང་གི་བསམ་པ་བཅོས་མ་མ་ཡིན་པས་ཟིན་
པའི་མཁྱེན་པ་ལམ་གྱི་མཚན་ཉིད། འོ་ན་ངེས་འབྱུང་གི་བསམ་པ་དེ་ཇི་ལྟ་
བུ་ཞིག་ཡིན་ཞེ་ན། ༸གང་ལས་ངེས་པར་འབྱུང་བ་འཁོར་བ་དང་། གང་དུ་
ངེས་པར་འབྱུང་བ་ཐར་བ་གཉིས་ཚང་དགོས་སོ། །འདིར་འཁོར་ལོ་ཞེས་པ་
ནི། ང་ཚོ་སུ་ཡིན་ཡང་བདེ་བ་མ་གཏོགས་སྡུག་བསྔལ་མི་འདོད་ལ། སྡུག་
བསྔལ་མི་འདོད་ན་ནི་སྡུག་བསྔལ་གྱི་རྒྱུ་སྡིག་པ་མི་དགེ་བ་སྤང་དགོས། དེ་
སྤོང་བ་ལ་དེ་འབྱུང་བའི་རྒྱུ་ནི་འཕེན་བྱེད་ཀྱི་ལས་ཡིན། ལས་དེ་གང་ལས་
འབྱུང་བའི་གཞི་ནི་ཉོན་མོངས་ཡིན། ཉོན་མོངས་མཐའ་དག་གང་ལས་
འབྱུང་བའི་གཞི་ནི་མ་རིག་པ་ཡིན་པ། དེས་ན་དེ་ཀུན་གྱི་རྩ་བ་མ་རིག་པ་
སྤོང་བ་ལ་འབད་དགོས་སོ། །གཙོ་བོ་སྡུག་བསྔལ་གསུམ་གྱི་ནང་ན་མི་ཁྱབ་བ་
འདུ་བྱེད་ཀྱི་སྡུག་བསྔལ་ལ་ངེས་འབྱུང་སྐྱེ་དགོས་ཏེ། དཔེར་ན་ནད་ལ་
མཚོན་ན་ནད་གཞི་ལྟ་བུ་ཞིག་ཡིན་པས་སོ། །དེས་ན་མ་རིག་པ་དེའི་དབང་
གིས་མི་དགེ་བའི་ལས་བསགས། ། ལས་ཀྱི་དབང་གིས་འཁོར་བའི་སྐྱེས་པ་
བླངས། དེའི་དབང་གིས་སྡུག་བསྔལ་སྣ་ཚོགས་རྒྱུན་མི་ཆད་པར་བྱུང་བས།
དེ་ལ་ཡིད་འབྱུང་སྐྱེ་དགོས་པ་སྟེ་དཔེར་ན་སྐྱུག་ནད་ཅན་གྱི་ཟས་མཐོང་བ་
812



དང་གཅན་གཟན་གྱི་མདུན་དུ་རྩ་སྤུངས་པ་ལྟ་བུའི་རེས་འབྱུང་བསྐྱེད་པ་
དགོས། གང་དུ་ངེས་པར་འབྱུང་བ་ཐར་བ་ནི། ཉོན་མོངས་སྤངས་པའི་
སྤངས་པ་དེ་ལ་བྱ་བ་ཡིན་ལ། ་. ཐར་བ་ལ་གནས་སྐབས་ཀྱི་ཐར་བ་དང་
མཐར་ཐུག་གི་ཐར་བ་གཉིས་སོ། གནས་སྐབས་ཀྱི་ཐར་བ་ནི་ཐེག་དམན་གྱི་
མྱང་འདས་དང་། མཐར་ཐུག་གི་ཐར་བ་རྫོགས་བའི་བྱང་ཆུབ་ཡིན་ནོ། །
དེས་ན་གནས་སྐབས་ཀྱི་ཆུང་འད་ས་ཙམ་མམ་ཉོན་སྒྲིབ་ཙམ་སྤངས་པའི་
སྤངས་པ་མངོན་དུ་བྱེད་པའི་ཆེད་དུ་ལམ་བསླབ་པ་གསུམ་སྒོམ་པ་དེ་ནི་ལས་
སྐྱེས་བུ་འབྲིང་གི་ལམ་ཡིན། དེ་ཡང་བསླབ་པ་གསུམ་གྱི་ནང་ནས། འཁོར་
བའི་རྩ་བ་མ་རིག་པ་ཡིན་གཤིས།. དེ་དངོས་སུ་འཇོམས་བྱེད་ཀྱི་གཉེན་པོ་ནི་
སྤོང་གཉེན་འཛིན་སྟངས་དངོས་འགལ་གྱི་གཉེན་པོ་མཐར་ཐུག་བ་ནི། ཞེས་
རབ་ཀྱི་བསླབ་པ་ཡིན་ལ། ཤེས་རབ་ཀྱི་བསླབ་པ་དེ་གང་ལ་ངོས་འཛིན་ཞེ་
ན། ：：་དེ་ནི་སྟོང་ཉིད་རྟོགས་པའི་ལྟ་བ་ཡིན་པས་དེ་ལ་ཏི་པ་ངེ་འཛིན་གྱི་
བསླབ་པ་དགོས་པ་དང་། ཏིང་ངེ་འཛིན་གྱི་བསླབ་པ་ལ་གཞི་ཚུལ་ཁྲིམས་ཀྱི་
བསླབ་པ་དགོས་པ་ཡིན་ཏེ་ཚུལ་ཁྲིམས་ཀྱི་བསླབ་པ་རྨང་གཞི་ཡིན་པས་དེ་
ལ་བརྟེན་ནས་ཏིང་ངེ་འཛིན་གྱི་བསླབ་པ་སྐྱེས་བ་དང༌། དེ་ལ་བརྟེན་ནས་
ཤེས་རབ་ཀྱི་བསླབ་པ་སྐྱེས། ཤེས་རབ་ཀྱི་བསླབ་པ་དེས་མ་རིག་པའི་གཉེན་
པོ་བྱས་པ་ལ་བརྟེན་ནས་ཐར་བ་འཐོབ་དགོས་བས་འདི་ནི་སྐྱེས་བུ་འབྲིང་
གི་ལམ་ཡིན་ལ། ཐེག་ཆེན་བློ་སྦྱོང་ལ་དོན་བདུན་ལས། དང་པོ་སྔོན་འགྲོ་
རྟེན་གྱི་ཆོས་བསམ་ཚུལ་བཤད་ཟིན་ཏོ།།
，
813
..
.，
-
-
-



གཉིས་པ་དངོས་གཞི་བྱང་ཆུབ་ཀྱི་སེམས་གཉིས་སྦྱོང་ཚུལ་ལ་ཀུན་རྫོབ་་་་་་་
སེམས་བསྐྱེད་དང་དོན་དམ་སེམས་བསྐྱེད་གཉིས། - ་ བ ་༌༌་་
ཀུན་རྫོབ་སེམས་བསྐྱེད་ཀྱི་མཚན་ཉིད་ནི། “ རང་གི་གྲོགས་སུ་གྱུར་
བའི་གཞན་དོན་དུ་རྫོགས་པའི་བྱང་ཆུབ་ལ་དམིགས་པའི་འདུན་པ་དང་་་་
མཚུངས་ལྡན་དུ་བྱུང་ཞིང་ཐེག་ཆེན་ལམ་གྱི་འཇུག་སྒོར་གྱུར་བའི་ལམ་གྱི་་་་
རིགས་སུ་གནས་པའི་རབ་ཏུ་ཕྱེས་པའི་ཐེག་ཆེན་གཙོ་བོའི་ཡིད་ཀྱི་རྣམ་རིག་
ཁྱད་པར་ཅན་ནོ། །དེའི་དོན་གོ་སླ་བར་བཤད་ན་གཞན་གྱི་ཆེད་དུ་བདག་
གིས་རྫོགས་པའི་སངས་རྒྱས་ཀྱི་གོ་འཕང་འཐོབ་པར་འདོད་པའི་བློ་དྲག་པོ་
ཞིག་ལ་གོ་དགོས་སོ། །ཀུན་རྫོབ་བྱང་ཆུབ་ཀྱི་སེམས་དེ་སྐྱེ་བ་ལ། ་ དང་པོ་
བཅོས་མ་ཙམ་ཞིག་སྒོམ། བཅོས་མ་དེ་ལ་གོམས་པ་ཡང་དང་ཡང་དུ་སོང་
བས། བཅོས་མ་མ་ཡིན་པར་གྱུར་བ་སྟེ་རྩོལ་མེད་ཀྱི་མྱོང་བ་ཐོན། དེ་ལྟ་བུར་
རྩོལ་མེད་ཀྱི་མྱོང་བ་ཞིག་ཐོན་ན་ནི་བྱང་ཆུབ་ཀྱི་སེམས་མཚན་ཉིད་པར་་་་་
གྱུར་བ་ཡིན་ནོ། །
འོ་ན་ལམ་ལ་མ་ཞུགས་པའི་གང་ཟག་གི་རྒྱུད་ན་ཐེག་ཆེན་སེམས་་་་་་་་
བསྐྱེད་མཚན་ཉིད་པ་ཨེ་ཡོད་ཅེ་ན། མེད་དེ། ཐེག་ཆེན་སེམས་བསྐྱེད་མཚན་
ཉིད་པ་རྒྱུད་ལ་སྐྱེས་པ་དང་། ཐེག་ཆེན་ལམ་དུ་ཞུགས་པ་གཉིས་དུས་མཉམ་
ཡིན་ཏེ་ཐེག་ཆེན་ལམ་དུ་ཞུགས་མ་ཞུགས་ཀྱི་ཁྱད་པར་ནི་ཐེག་ཆེན་སེམས་་་་་
བསྐྱེད་རྒྱུད་ལ་སྐྱེས་མ་སྐྱེས་ཀྱི་སྒོ་ནས་འཇོག དེ་ཡང་སེམས་བསྐྱེད་མཚན་
ཉིད་པ་དང་མཚན་ཉིད་ཚང་བའི་སེམས་བསྐྱེད་གཉིས་ལ་ཁྱད་པར་ཡོད་དེ།
814



ལམ་མ་ཞུགས་པའི་གང་ཟག་གི་རྒྱུད་ཀྱི་སེམས་ཅན་ཐམས་ཅད་ཀྱི་དོན་དུ་
རྫོགས་པའི་སངས་རྒྱས་ཀྱི་གོ་འཕང་འཐོབ་པར་འདོད་པའི་བློ་དེ་མཚན་་་་་
ཉིད་ཡོངས་སུ་རྫོགས་པའི་སེམས་བསྐྱེད་ཡིན་ཡང་། སེམས་བསྐྱེད་མཚན་
ཉིད་པ་མ་ཡིན་པའི་ཁྱད་པར་ཤེས་པར་བྱའོ། །
ཀུན་རྫོབ་བྱང་ཆུབ་ཀྱི་སེམས་དེ་བསྐྱེད་པ་ལ་རྒྱུ་འབྲས་མན་ངག་་་་་་་་
བདུན་གྱི་སྒོ་ནས་བསྐྱེད་པ་དང་། བདག་གཞན་མཉམ་བརྗེའི་སྒོ་ནས་སྦྱོང་
ཚུལ་གཉིས་ཡོད་པས། དེ་གཉིས་ལས་གང་ལྟར་བྱས་ཀྱང་གཅིག་པ་ཡིན་
ལ། སྐབས་འདིར་བསྟན་བྱའི་གཙོ་བོ་ནི་བདག་གཞན་མཉམ་བརྗེའི་སྒོ་ནས་
བྱང་ཆུབ་ཀྱི་སེམས་སྦྱོང་བ་དེ་ཡིན་པས། དེ་ལ་དང་བོ་མར་ཤེས་སྒོམ། དེ་
ནས་དྲིན་དྲན། དེ་ནས་དྲིན་བཟོ། དེ་ནས་ཡིད་འོང་གི་བྱམས་པ། དེ་ནས་
བདག་གཞན་མཉམ་བརྗེའི་བྱང་ཆུབ་ཀྱི་སེམས་སྒོམ་དགོས་པའོ། བདག་
གཞན་མཉམ་བརྗེ་བྱང་ཆུབ་ཀྱི་སེམས་ནི་སྙིང་རྗེ་ཆེན་པོ་དང་། བྱམས་པ་
ཆེན་པོ་གཉིས་ཚོགས་ཅན་ཞིག་ཡིན་ནོ། བདག་གཞན་མཉམ་བརྗེ་ཞེས་པ་
ནི་རང་གཅེས་པར་འཛིན་པའི་བློ་དོར་བ་དང་། གཞན་གཅེས་པར་འཛིན་
པའི་བློ་ལེན་པ་དེ་ལ་བྱ། དེ་ལྟ་བུའི་བློ་དེ་གཏོང་ལེན་གྱི་སྒོ་ནས་སྦྱོང་ཚུལ་ནི་
འདིར་མན་ངག་ཡིན་ཏེ། མར་གྱུར་འགྲོ་བའི་སྡིག་སྒྲིབ་སྡུག་བསྔལ་ཀུན། །
མ་ལུས་ད་ལྟ་བདག་ལ་སྨིན་པ་དང་། །བདག་གི་བདེ་དགེ་གཞན་ལ་བཏང་
བ་ཡིས། །འགྲོ་ཀུན་བདེ་དང་ལྡན་པར་བྱིན་གྱིས་རློབས། །ཞེས་གསུངས་པ་
ལྟར་རོ། །
：
815



དོན་དམ་བྱང་ཆུབ་ཀྱི་སེམས་ནི་ཀུན་རྫོབ་བྱང་ཆུབ་ཀྱི་སེམས་བཅོས་
མ་མ་ཡིན་པས་རྩིས་ཟིན་པའི་སྟོང་ཉིད་མངོན་སུམ་དུ་རྟོགས་པའི་ཡེ་ཤེས་
ལ་དོན་དམ་བྱང་ཆུབ་ཀྱི་སེམས་ཞེས་བྱ། མདོར་ན་སྟོང་ཉིད་རྟོགས་པའི་ལྟ་
བ་ལ་གོ་དགོས་སོ། །
སྟོང་ཉིད་རྟོགས་པའི་ལྟ་བ་ཞེས་པ་ནི་རང་བཞིན་མེད་པར་རྟོགས་་་་་་་
པའི་བློ་སྟེ་གཞི་གྲུབ་ཚད་གྱི་ཆོས་ཐམས་ཅད་རང་བཞིན་མེད་པར་རྟོགས་པས
པའི་བློ་ལ་ལྟ་བ་ཞེས་བྱ་ལ། འོ་ན་རང་བཞིན་གྱིས་མེད་ཚུལ་ནི་ཇི་ལྟ་བུ་ཞིག་
ཞེ་ན། ཆོས་ཐམས་ཅད་རྒྱུ་དང་རྐྱེན་ལ་རག་ལས་པའི་རྒྱུ་མཚན་གྱིས་རང་
བཞིན་གྱིས་མེད་པ་ཡིན་ཏེ། རྒྱུ་རྐྱེན་སོགས་ལ་བརྟེན་ནས་མ་གྲུབ་པའི་ཆོས་
ཞིག་གཏན་ནས་མི་སྲིད་པས་ན། གཞི་གྲུབ་ན་བདེན་མེད་ཡིན་པས་ཁྱབ་པ་
དང་། གཞི་གྲུབ་ན་རང་བཞིན་གྱིས་མ་གྲུབ་པས་ཁྱབ། ཅེས་བརྗོད་པའི་
གནད་ཀྱང་འདི་ལ་གཏུགས་པ་ཡིན། དེས་ན་རང་བཞིན་གྱིས་མ་གྲུབ་ཞེས་
པ་འདིའི་དོན་གོ་བར་བྱེད་ན་རང་བཞིན་གྱིས་གྲུབ་ཚུལ་དེ་ངོས་ཟིན་དགོས་
པ་ཡིན་ཏེ། དེ་ཤེས་ན་ནི་རང་བཞིན་གྱི་མ་གྲུབ་ཚུལ་བདེ་བླག་ཏུ་གོ་བར་
འགྱུར། རང་བཞིན་གྱིས་གྲུབ་པའི་གྲུབ་ཚུལ་ནི་རྩ་བ་ཤེས་རབ་ལས། རང་
བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ཞེས་
གསུངས་པ་ལྟར། རང་བཞིན་ཞེས་པ་ནི་བཅོས་མ་མ་ཡིན་པ་སྟེ་རྒྱུ་རྐྱེན་
སོགས་ཀྱིས་བཅོས་པ་མ་ཡིན་པའམ། གཞན་གང་ལའང་མ་ལྟོས་པར་ཚུགས་
ཐུབ་ཏུ་གྲུབ་པ་ཞིག་གོ །དེ་ནི་རང་བཞིན་གྱིས་གྲུབ་པའི་ཚད་ལ་འཇོག་
816



I
དགོས། དེ་ལྟ་བུ་རང་བཞིན་གྱིས་གྲུབ་པ་ཞིག་གཏན་མེད་ཡིན་པས། དེ་
ལྟར་རང་བཞིན་གྱིས་གྲུབ་པ་མེད་པར་རྟོགས་པའི་བློ་ལ་སྟོང་ཉིད་རྟོགས་པ་
པའི་ལྟ་བ་ཞེས་བརྗོད་པ་ཡིན་ནོ། །ད་ནི་དཀྱུས་ལ་འཇུག་པར་བྱ་སྟེ། ས་
བཅད་གསུམ་པ། རྐྱེན་ངན་བྱང་ཆུབ་ཀྱི་ལམ་དུ་བསྒྱུར་བ་ནི། དེ་ལས། སྣོད་
ཀྱི་འཇིག་རྟེན་མི་དགེ་བཅུའི་བདག་འབྲས་ཤིན་ཏུ་མི་བདེ་བས་གང་ཞིང་།
ཞེས་པ་ནས། རྐྱེན་ངན་ལམ་དུ་འཁྱེར་བའི་ཉམས་ལེན་ཤེས་པ་ནི་ཤིན་ཏུ་
གལ་ཆེའོ། །ཞེས་བའི་བར་གསུངས་ཏེ། ཕྱི་སྣོད་ཀྱི་འཇིག་རྟེན་ན་མི་དགེ་
བཅུའི་བདག་འབྲས་ཤིན་ཏུ་བདོ་བ་སྟེ་ནད་ཡམས་ཞུ་གེ། འཁྲུག་རྩོད་ས་
གཡོ་ཆུ་འཇིགས་མེས་བསྲེགས་པ་ལ་སོགས་པ་ཤིན་ཏུ་མང་པོ་འདུག་ལ། འོ་
ན་དེ་དག་གང་ལས་འབྱུང་བའམ་དེ་དག་སྐྱེད་བྱེད་ཀྱི་རྒྱུ་ནི་གང་ཞེ་ན། མི་
དགེ་བ་བཅུ་བོ་སྟེ་དེ་དག་ལ་གནས་པའི་སེམས་ཅན་རྣམས་ཀྱིས་མི་དགེ་བ་
སྤྱོད་པ་ཤས་ཆེ་བས། མི་དགེ་བ་བཅུ་བོ་དེའི་ལས་ཀྱི་བདག་འབྲས་ཡིན་ནོ། །
དེ་ཡང་མི་དགེ་བཅུའི་ལས་ལ། རྣམ་སྨིན་གྱི་འབྲས་བུ་དང་རྒྱུ་མཐུན་གྱི་
འབྲས་བུ། བདག་པོའི་འབྲས་བུ་དང་གསུམ་ཡོད་པ་ལས་མ་དག་པའི་སྣོད་
ཀྱི་འཇིག་རྟེན་གྱི་རྒུད་པ་མཐའ་དག་ནི་ལས་ཀྱི་བདག་འབྲས་ཡིན་ལ། ཤིན་
ཏུ་བདོ་བ་ནི་ཤིན་ཏུ་དར་བའི་དོན། བཅུད་ཀྱི་སེམས་ཅན་རྣམས་བསམ་རྒྱུ་
ཉོན་མོངས་ཏེ་འདོད་ཆགས་དང་ཞེ་སྡང་གཏི་མུག་ང་རྒྱལ་ལ་སོགས་པ་ལས་
མེད་ཅིང་དེའི་དབང་གིས་བྱ་རྒྱུ་ནི་ལས་ངན་གསོག་པ་སྟེ་ལུས་ངག་ཡིད་ཀྱི་
སྒོ་གསུམ་གྱིས་ལས་ངན་པ་གསོག་རྒྱུ་མ་གཏོགས་ལས་དགེ་བ་གསོག་པ་ཤིན་
817
-



ཏུ་དཀོན་པར་འདུག །དེའི་དབང་གིས་ནག་ཕྱོགས་ལ་དགའ་བའི་ལྷའི་
རིགས་དང་འབྱུང་པོ་སོགས་གདོན་གྱི་རིགས་རྣམས་མཐུ་སྟོབས་རྒྱས་ནས།
སྤྱིར་ཆོས་བྱེད་ཡོངས་ཏེ་དམ་པའི་ཆོས་སྒྲུབ་མཁན་ཡོངས་ལ་གནོད་འཚེ་་་་
མང་ལ་ཁྱད་པར་དུ་ཐེག་ཆེན་གྱི་ཆོས་སྒོར་ཞུགས་པ་རྣམས་ཏེ་བྱང་ཆུབ་་་་་
སེམས་དཔའ་རྣམས་ལ་སྒོ་སྣ་ཚོགས་ནས་རྐྱེན་ངན་རུ་འཛིང་པ་སྟེ་ཁ་གང་་་་
བའི་སྐབས་འདིར་བདག་གཞན་མཉམ་བརྗེའི་སྒོ་ནས་བློ་སྦྱོང་བའི་གདམས་
ངག་འདི་འདྲ་ཚིག་གི་ཉམས་ལེན་མེད་ན་ཆོས་མཐར་ཕྱིན་པ་ཤིན་ཏུ་དཀའ་
ལ། བདག་གཞན་མཉམ་བརྗེའི་སྒོ་ནས་བློ་སྦྱོང་བའི་གདམས་ངག་ཡོད་ན།
འགལ་རྐྱེན་བར་ཆད་སོགས་ཇི་ལྟར་མང་པོ་ཡོད་ཀྱང་། འགལ་རྐྱེན་རྣམས་
མཐུན་རྐྱེན་དུ་སྒྱུར་ཐུབ་པས། འགལ་རྐྱེན་ཇི་ལྟར་མང་ན་དེ་ལྟར་ལེགས་པ་
ཡིན་ཏེ། དཔེར་ན་ནགས་མེ་རླུང་གིས་སྦར་བ་ལྟར་རླུང་ཤུགས་ཇི་ལྟར་ཆེ་ན།
མེ་ཤུགས་དེ་ལྟར་ཤུགས་ཆེ་རུ་འགྲོ་བ་དེ་བཞིན་དུ་བློ་སྦྱོང་གི་མན་ངག་ཡོད་
ན་འགལ་རྐྱེན་བར་ཆད་ཇི་ཙམ་མང་ན་རྐྱེན་ངན་ལམ་འཁྱེར་མང་ལ་དེའི་ས་
ཚོད་ཀྱིས་རྒྱུད་ཀྱི་ཉམས་རྟོགས་གོང་འཕེལ་དུ་འགྲོ་བ་དང་། ངེས་འབྱུང་
བྱང་སེམས་ཡང་དག་པའི་ལྟ་བའི་ཤུགས་ཇེ་ཆེར་འགྲོ་བ་ཞིག་ཡོང་ངེས་པས།
དེ་ལྟ་བུའི་ཉམས་ལེན་ཞིག་ངེས་པར་དགོས་ཏེ། དེ་ལྟ་བུའི་ཉམས་ལེན་མེད་
པར་ང་ལ་འགལ་རྐྱེན་ག་གེ་མོ་ཞིག་ཡོད་པས་དེ་བཅའ་དགོས་པ་དང་ག་་་་་
ཤེད་ན་ཀེགས་ཆེན་པོ་ཞིག་ཡོད་པས་དེ་བཟློག་དགོས་ཞེས་འགལ་རྐྱེན་ལ་་་་་
འཛེམ་ན་ཆོས་ཀྱི་ཉམས་ལེན་གཞན་གང་བྱས་ནའང་མཐར་ཕྱིན་པ་དཀའ་
818



-
- .
.
- _ བEའ་༣༤:::
• གསརs
7
85
ཚ་
，
1
:
ས
ས
-
E
;:
ལ། བློ་སྦྱོང་འདིའི་སྒོ་ནས་འགལ་རྐྱེན་རྣམས་མཐུན་རྐྱེན་དུ་བསྒྱུར། ཁོར་
ཆོད་ཐམས་ཅད་གྲོགས་སུ་བསྒྱུར། གནོད་བྱེད་ཐབས་ཅད་རང་ལ་ཆོས་ཀྱི་
སྐུལ་མ་བྱེད་པའི་དགེ་བའི་བཤེས་གཉེན་ལྟ་བུར་བསམ་ནས་ལམ་དུ་འཁྱེར་
ཤེས་པ་ཞིག་བྱུང་ན་རྐྱེན་ངན་ཐམས་ཅད་བྱང་ཆུབ་སྒྲུབ་པའི་གྲོགས་སུ་་་་་
འཆར་བར་གསུངས་པས་རྐྱེནངན་ལམ་དུ་འཁྱེར་བའི་ཉམས་ལེན་ཤེས་པ་
ནི་ཤིན་ཏུ་གལ་ཆེའོ། དེས་ན་རྐྱེན་ངན་གྲོགས་སུ་བསྒྱུར་བ་འདི་ལ། བསམ་
པོས་སྒྱུར་བ་དང་སྦྱོར་བའི་སྒྱུར་བ་གཉིས། དང་བོ་བསམ་པས་སྒྱུར་བའམ་
བསམ་པའི་འགྱུར་འཕྲུལ་ལ་སེམས་བསྐྱེད་ཀྱི་སྒོ་ནས་གྲོགས་སུ་སྒྱུར་བ་དང་།
ལྟ་བའི་སྒོ་ནས་གྲོགས་སུ་སྒྱུར་བ་གཉིས། ་་་ ་ ་་་་
དང་བོ་ནི། དེ་ལས། སྡུག་བསྔལ་དང་མི་འདོད་པ་ཅི་འབྱུང་བ་ཐམས་
ཅད། ཞེས་པ་ནས། དེ་ལས་གོ་བ་བླ་ལྷག་ཅིག་བྱུང་ན་རྐྱེན་ཡིན་གསུང་
ངོ་། །ཞེས་པའི་བར་གསུངས་ཏེ། གནད་གང་ལ་ཐུག་པའི་གཙོ་བོ་ནི་ལས་
འབྲས་ཀྱི་སྒོ་ནས་བསམ་དགོས་ཏེ་སྡུག་བསྔལ་ཡིན་ན་རྒྱུ་སྡིག་པའི་འབྲས་བུ་
ཡིན་པས་ཁྱབ་པ་དང་། ་བདེ་བ་ཡིན་ན་རྒྱུ་དགེ་བའི་འབྲས་བུ་ཡིན་པས་
ཁྱབ་པ་འདི་ནི་ལས་ངེས་པ་ཡིན་པས། འདིའི་རང་ཚུལ་བསམ་ན་བསམ་
པས་སྒྱུར་བ་འབྱུང་ལ། དེ་ཡང་སྡུག་བསྔལ་དང་མི་འདོད་པ་ཅི་འབྱུང་
ཐམས་ཅད་རང་གི་བདག་འཛིན་འགོང་བོ་འདི་ཁོ་ནས་བྱས་པ་ཡིན་ཏེ།
བདག་འཛིན་གྱི་དབང་གིས་བདག་གཅེས་པར་བཟུང༌། དེའི་དབང་གིས་
ཆགས་སྡང་སྐྱེས། དེའི་དབང་གིས་ལས་བསགས་ལས་ཀྱི་དབང་གིས་སྐྱེས་པ་
819



སt
1|
:
་
་
་་
:་
.
:་
1
•
བླངས། སྐྱེས་པ་དེ་ལ་སྡུག་བསྔལ་སྣ་ཚོགས་རྒྱུན་མར་བྱུང་བ་ཡིན་ནོ། །འོན་
ཀྱང་ང་ཚོས་སྡུག་བསྔལ་དེ་དག་གི་རྩ་བ་རང་རྒྱུད་ཀྱི་བདག་འཛིན་འདི་ལ་
ཐུག་ཡོད་པ་མ་ཤེས་པར་གཞན་ཞིག་གིས་རང་ལ་གནོད་པ་བྱས་པར་གོ་་་་
ནས། མི་འདོད་པ་དང་སྡུག་བསྔལ་ཅི་བྱུང་ཡང་ལེ་ལན་གཞན་ཁོ་ནའི་སྟེང་
ལ་བདའ་བ་འདི་ལེ་ལན་བདའ་ས་ནོར་བ་ཡིན་ལ། རྒྱུ་མཚན་ནི། ལས་དང་
འབྲས་བུའི་ཚུལ་ལ་ངེས་པ་མ་འདྲོངས་པ་སྟེ་མ་རྙེད་པའི་རྐྱེན་གྱིས། ། ལས་
འབྲས་ལ་ཡིད་ཆེས་མེད་པ་དང་། ལས་འབྲས་ཀྱི་རྣམ་དབྱེ་མི་ཤེས་པའམ་
ཤེས་ཀྱང་ཡིད་ཆེས་མེད་པར་ལག་ལེན་དུ་མ་བཏབ་པའི་དབང་གིས་སོ། །
རང་ལ་སྡུག་བསྔལ་གང་བྱུང་བ་ཐམས་ཅད་ཚེ་རབས་སྔོན་མའི་ལས་ཀྱི་་་་༌
འབྲས་བུ་ཁོ་ན་ཡིན་པར་སྔར་ལས་འབྲས་ཀྱི་སྐོར་ལས་ལས་ངེས་པ་བཤད་་་་
པའི་སྐབས་སུ་བཤད་ཟིན་པ་ལྟར་ཡིན་ལ། སྡུག་བསྔལ་དང་མི་འདོད་པ་
ཐམས་ཅད་རང་གི་གཅེས་འཛིན་འགོང་པོ་འདི་ཁོ་ནས་བྱས་པ་ཡིན་པར་་་་་
སྔར་བདག་གཅེས་འཛིན་གྱི་སྐྱོན་བསྟན་པའི་སྐབས་སུ་ཞིབ་ཏུ་བཤད་ཟིན་
བ་ལྟར་ཡིན་པས།་ ་ ད་ཕྱིན་ཆད་གཞན་ལ་ལེ་ལན་མི་བདའ་བར། རང་གི་
ལས་དང་གཅེས་འཛིན་འགོང་བོ་གཉིས་ལ་ལེ་ལན་བདའ་དགོས་ཏེ། མེ་
ལན་ཐམས་ཅད་གཅིག་ལ་བདའ། །ཀུན་ལ་བཀའ་དྲིན་ཆེ་བར་སྒོམས། ༈
ཞེས་གསུངས་པ་ལྟར། ལས་ངན་ཐམས་ཅད་གཅེས་འཛིན་འདིས་བསགས་
པ་ཡིན་པས་མཐར་གཏུགས་ན་ལེ་ལན་ཐམས་ཅད་གཅེས་འཛིན་འདི་ཁོ་ན་
ལ་བདའོ། ། ་་་་་་་་་་་
820



* ==
，
༈ སྤྱིར་ཆང་ལ་གནོད་པ་བྱེད་མཁན་གྱི་མི་དང་མི་མ་ཡིན་རྣམས་ནི་རབ་
ལ་ཐོག་མ་མེད་པ་ནས་དྲིན་གྱིས་བསྐྱངས་པའི་མ་ཤ་སྟག་ཡིན་ཏེ། མར་མ་
གྱུར་བའི་སེམས་ཅན་གཅིག་ཀྱང་མེད་པའི་ཕྱིར་དང་། དེ་ཡང་མ་གཅིག་
ཙམ་གྱུར་བ་མ་ཡིན་པར་མ་ཡང་དང་ཡང་དུ་གྱུར་བ་ཚད་མ་ཡིན་པས།་
དྲིན་གྱིས་སྐྱོང་མཁན་ཤ་སྟག་ཡིན་པ་དང་། ལྷག་པར་དུ་བླ་ན་མེད་པའི་
བྱང་ཆུབ་བམ་རྫོགས་པའི་བྱང་ཆུབ་སྒྲུབ་པོ་ལ་ཡང་རང་ལ་གནོད་པ་བྱེད་ས་
མཁན་གྱི་མི་དང་མི་མིན་འདི་དག་ཁོ་ན་ལ་རག་ལས་པ་ཡིན་ཏེ། ཕན་
ཕྱིན་དྲུག་ལས་བཟོད་པའི་ཕར་ཕྱིན་བསྟེན་པ་ཧ་ཅང་གལ་ཆེན་པོ་ཡིན་པས།
བཟོད་པའི་ཉམས་ལེན་རྣལ་མ་ཞིག་ཡོང་དགོས་ན།རང་ལ་གནོད་པ་བྱེད་
མཁན་ཞིག་ངེས་པར་དགོས་ལ། དེ་མེད་ན་ནི་བཟོད་པ་སྒོམ་པའི་ཡུལ་མེད་
པས། 2 བཟོད་པ་འབྱུང་བའི་གནས་མེད་དོ། བཟོད་པ་བསྒོམ་པའི་ཡུལ་ས་
དང་རྡོ་སོགས་ནི་མ་ཡིན་པ་ཤེས་དགོས་སོ། ; དེ་བཞིན་དུ་སྡུག་བསྔལ་གྱི་
མནར་བའི་སེམས་ཅན་མེད་ན་སྙིང་རྗེ་ཆེན་པོ་སྒོམ་པའི་གཞི་མེད་པ་དང་།།
སྡུག་བསྔལ་གྱི་མནར་བའི་སེམས་ཅན་མེད་ན་བུམ་པ་ཆེན་པོ་མེད་ལ། ་དེ་
མེད་ན་བྱང་ཆུབ་ཀྱི་སེམས་བསྐྱེད་པའི་གཞི་མེད་པར་གྱུར་ཅིང་། བྱང་ཆུབ་
ཀྱི་སེམས་བསྐྱེད་པའི་གཞི་མེད་ན། རྒྱལ་སྲས་ཀྱི་སྤྱོད་པའི་རྟེན་གཞི་མེད་ལ།
དེས་ན་རྫོགས་པའི་བྱང་ཆུབ་མེད་པར་འགྱུར་བས་རང་ལ་གནོད་པ་བྱེད་་་་
མཁན་གྱི་སེམས་ཅན་རྣམས་རང་ལ་བཀའ་དྲིན་ཆེ་བས་ཡིད་བཞིན་གྱི་ནོར་
བུ་ལྟར་གཅེས་པར་གཟུང་རིགས་ཏེ་རང་ལ་གནོད་བྱེད་ལྟ་བུ་ཞིག་བྱུང་
'-
821



ན་འང་དེ་ཕར་ཟློག་ཐབས་ལ་རྟག་ཏུ་འཐབ་པ་ལྟར་དྲག་སྔགས་སོགས་ཟློས་
ནས་ཕར་ཟློག་པ་ལས། དེ་ལ་བཟོད་པ་སྒོམ་ཤིང་བཀའ་དྲིན་ཆེ་ཞུས། རོང་
གིས་དགེ་བ་གང་བྱས་པ་དེ་གནོད་བྱེད་དེའི་ཆེད་དུ་བསྔོས་ན་གནོད་བྱེད་་་་
ཟློག་པའི་རིམ་གྲོའི་མཆོག་ཏུ་གྱུར་བར་གསུངས། ། དེ་ཡང་ཡིན་ཏེ་སྟོན་
པ་བཅོམ་ལྡན་འདས་ཀྱིས་བདུད་དམག་བྱེ་བ་དུང་ཕྱུར་བྱམས་པའི་ཏིང་ངེ་
འཛིན་གྱིས་བཏུལ་བའི་རྣམ་ཐར་གྱིས་ཀྱང་གསལ་བར་ཤེས་བས་རིམ་གྲོ་་་་་
མཆོག་ཏུ་གྱུར་བ་ནི་བྱམས་པ་ཡིན་ནོ། །དེར་མ་ཟད་གནོད་བྱེད་དེ་མཐའ་
དག་རྒྱལ་བ་སངས་རྒྱས་བཅོམ་ལྡན་འདས་བཞིན་དུ་གུས་པས་མཆོད་པར་
རིགས་ལ། འོན་ཀྱང་བདག་གི་དེ་ལྟར་ཡིན་པ་མ་ཤེས་ཤིང་བློ་གྲོས་ཀྱི་མིག་
མ་གསལ་བར་བདག་འཛིན་འགོང་བོ་འདིས་བསླུས་པ་སྟེ་གཞན་དབང་དུ་
གྱུར་ནས་རང་གི་དྲིན་ཅན་གྱི་མ་ལ་དགྲར་བཟུང་། གནོད་བྱེད་འདི་དག་
ཡིད་བཞིན་གྱི་ནོར་བུར་འཛིན་དགོས་པ་ལ་དེ་ལྟར་མ་བཟུང་བར་ལྟས་ངན་
དུ་བཟུང་ནས་བྱང་ཆུབ་སྒྲུབ་པའི་ཞིང་ས་དམ་པ་ལ་གནོད་བྱེད་དུ་བཟུང་ཡ་
འདུག་པས། ད་ནི་མ་རྒན་འདི་རྣམས་ཀྱི་དྲིན་དྲན་ནས་འདི་དག་ལ་གནོད་
པའི་བསམ་པ་སྐད་ཅིག་ཀྱང་མི་སྐྱེད་ཅིང་ཕན་པ་བསྒྲུབ་པར་བྱའོ་སྙམ་དུ་
བསམ་པར་བྱ་དགོས། དེ་ལྟར་བསམ་ན་བྱང་ཆུབ་ཀྱི་སེམས་བསྐྱེད་པའི་
གྲོགས་སུ་གྱུར་ཡོད་པས། སེམས་བསྐྱེད་ཀྱི་སྒོ་ནས་གྲོགས་སུ་བསྒྱུར་ཚུལ་
ཡིན་ནོ། །འདི་གྲོགས་སུ་བསྒྱུར་ཚུལ་ཡིན་དོན་ནི་སྙིང་རྗེ་ཆེན་པོ་སྐྱེས་ནའང་
སེམས་ཅན་ལ་བརྟེན་ནས་སྐྱེ་དགོས་ལ། སེམས་ཅན་ལ་དགྲ་གཉེན་བར་མ་
822



མཐའ་དག་ལ་བརྟེན་ནས་སྐྱེ་དགོས་པས། བྱམས་པ་ཆེན་པོ་དང་བྱང་ཆུབ་
ཀྱི་སེམས་ལའང་དེ་བཞིན་ནོ། །དེས་ན་རྒྱལ་སྲས་ཀྱི་སྤྱོད་པ་རེ་རེ་ནས་སྦྱིན་
པ་ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་གང་ཡིན་་་་་
ཡང་གཞན་སེམས་ཅན་ལ་བརྟེན་ནས་སྐྱེ་དགོས་པའོ། །དམིགས་ཡུལ་གྱི་
སེམས་ཅན་དེ་ཡང་རང་གི་སྐྱེ་བ་འདིའི་གྲོགས་ཁོ་ནར་གྱུར་བའི་སེམས་ཅན་
ཙམ་ལ་དམིགས་པ་མ་ཡིན་པར་དགྲ་གཉེན་བར་མའི་སེམས་ཅན་ཀུན་ལ་་་་་
དམིགས་ནས་སྐྱེ་དགོས་པས། འདིར་གནོད་བྱེད་རྣམས་བདག་གི་བྱང་ཆུབ་
སྒྲུབ་པའི་གྲོགས་ཡིན་ནོ་སྙམ་དུ་བསམ་དགོས། འདིར་བསྒྱུར་ཞེས་པའི་
བསྒྱུར་བྱ་ནི་གཞན་ལ་མིན་པར་རང་གིས་བསམ་པ་དེ་བསྒྱུར་དགོས་པས། .
དེ་ལྟར་བསྒྱུར་ན་དེས་རང་གི་རྒྱུད་ཀྱི་ཁོང་ཁྲོ་གནོན་པ་དང་གནོད་སེམས་་་་
ཀྱང་མགོ་གནོན་ཐུབ་པ་འབྱུང་ངེས་སོ། །མཉམ་མེད་ཇོ་བོ་དཔལ་ལྡན་ཨ་ཏི་
ཤས་ཁོང་གི་ཞབས་འབྲིང་མི་གཤིས་ངན་ཁོང་གི་ཞལ་ལ་མི་ཉན་ཞིང་བཀྲ་
མི་ཤིས་པ་ཞིག་བསམ་བཞིན་བཙལ་བས། སློབ་མ་གཞན་གྱིས་ཁོང་ལ། ཁོང་
གིས་ཞབས་འབྲིང་བ་འདི་འདྲ་བཀྲ་མི་ཤིས་ཞིང་གཤིས་གྱོང་ཞིག་ལ་བརྟེན་
ན་དགོས་པ་མི་འདུག་པས། འདི་བརྗེ་ནས་གཞན་གཤིས་བཟང་ཞིག་བརྟེན་
ན་ལེགས་ཞེས་ཞུས་པ་ན། ཁོང་གིས་ཁྱེད་ཚོས་དེ་འདྲ་མ་བཤད། འདི་ངའི་
བཟོད་པའི་རྟེན་ལགས་ཞེས་གསུངས།། སྔོན་བསྐལ་བ་ཡག་པའི་སྐབས་སུ་
བཟོད་པའི་རྟེན་རྙེད་དཀའ་བ་ལྟར་འདུག་མོད། ད་ལྟ་བཟོད་པའི་རྟེན་
ཤིན་ཏུ་མང་སྟེ་དཔེར་ན་རིག་གནས་གསར་བརྗེའི་སྐབས་སུ་གང་ས་གང་དུ་
823
，，
་
།



བཟོད་པའི་རྟེན་ཁ་གང་བར་འདུག བཟོད་པ་སྒོམ་མཁན་ཞིག་ཡིན་རྒྱུ་ན་
སྐབས་དེ་འདྲ་ལ་བཟོད་པའི་ཉམས་ལེན་མི་འདྲ་བ་ཞིག་ཡོང་ངེས་པ་གདོན་
མི་ཟའོ། །
གནོད་བྱེད་འདི་རྣམས་ཀྱིས་བདག་ལ་གནོད་པ་བྱེད་བ་འདི་གང་ལ་་་
བརྟེན་ནས་བྱུང་ཞེ་ན། རང་གི་ལས་ངན་པས་བསྐུལ་བ་སྟེ་རང་གིས་ཚེ་
རབས་སྔ་མར་ལས་ངན་པ་བསགས། ལས་ངན་བསགས་པ་དེས་གནོད་བྱེད་
ཀྱི་རྒྱུད་བསྐུལ་ནས་ད་ལྟ་བདག་ལ་གནོད་པ་བྱུང་བ་རེད། གནོད་བྱེད་དེས་
ང་རང་ལ་གནོད་པ་བྱེད་ན་དེ་ལས་ངན་བྱས་པའི་རྣམ་སྨིན་ལས་འབྱུང་ལ་
རྣམ་སྨིན་དེས་ཁོ་ཚེ་རབས་ཕྱི་མར་ངན་སོང་དུ་ལྷུང་ནས་སྡུག་བསྔལ་མཐའ་
མེད་པ་མྱོང་དགོས་པ་ཡིན་པས། གནོད་བྱེད་དེ་སྙིང་རེ་རྗེ་ཞེས་གནོད་བྱེད་
ལ་སྙིང་རྗེ་སྒོམ་ཞིང་། དོན་ངོ་མ་ནས་གནོད་བྱེད་འདི་དག་བདག་ལ་གནོད་
པ་གཏོང་མཁན་མ་ཡིན་པར། ང་རང་གནོད་བྱེད་དེ་དག་ལ་གནོད་བྱེད་དུ་
སོང་འདུག་སྟེ། དེ་དག་གིས་བདག་ལ་གནོད་པ་བྱས་པས་དེའི་རྣམ་སྨིན་
གྱིས་དེ་དག་ཕྱི་མ་ངན་སོང་དུ་སྐྱེས་ནས་སྡུག་བསྔལ་མུ་མཐའ་མེད་པར་་་་་
མྱོང་བར་འགྱུར། དེས་ང་ལ་གནོད་པ་བྱས་ནའང་དེ་གནོད་པ་ལྟར་སྣང་བ་
ཡིན་པས། བདག་ལ་བཟོད་པ་དང་ངེས་འབྱུང་སྐྱེ་བའི་རྟེན་དམ་པ་ཡིན་
གཤིས། ད་ནི་བདག་གིས་འདི་དག་གི་གནོད་པ་དང་སྡུག་བསྔལ་ཐམས་
ཅད་བསལ་ཞིང་ཕན་པ་དང་བདེ་བ་མ་ལུས་པ་བསྒྲུབ་པར་བགྱིའོ་སྙམ་དུ་་་
བསམ་མོ། །དེ་ལྟར་བསམས་ནས་གནོད་བྱེད་འདི་དག་གིས་གཙོ་བྱས་མ་
824



རྒན་སེམས་ཅན་ཐམས་ཅད་ཀྱི་སྡིག་སྡིག་རྣམས་བདག་ལ་སྨིན་ཅིང་།
བདག་གི་བདེ་དགེ་དེ་དག་ལ་སྨིན་པར་གྱུར་ཅིག་སྙམ་དུ་དང་པོ་སྨོན་པ་་་
བྱས། དེ་ནས་གོང་དུ་སོང་བ་བཞིན་གཏོང་ལེན་རླུང་ལ་སྐྱོན་པའི་
འཕྲུལ་འདེགས་དེ་གཏོང་ལེན་རླུང་འགྲོ་འོང་ལ་བརྟེན་ནས་གཏོང་ལེན་གྱི་
དམིགས་པ་བསྐྱངས་ནས་བསྒོམ་དགོས་སོ། །དེ་ལྟར་བྱེད་པའི་རྒྱུ་མཚན་ནི་
བྱང་ཆུབ་ཀྱི་སེམས་རིན་པོ་ཆེ་མ་སྐྱེས་པ་སྐྱེད་པ་དང༌། སྐྱེས་ཟིན་གོང་ནས་
གོང་དུ་འཕེལ་བའི་ཆེད་དུ་ཡིན་ནོ། །ཁྱད་པར་དུ་མིའམ་ཁྱི་ལྟ་བུ་དངོས་
སུ་མཐོང་བའི་གནོད་བྱེད་རྣམས་ལ་དངོས་སུ་ཕན་འདོགས་ཐུབ་པ་བྱུང་ན་
ཕན་གང་ཐོགས་བྱོས། ༣ དེ་ལྟར་མ་ནུས་ན་བསམ་པས་ཕན་འདོགས་པ་སྟེ།
བདག་ལ་གནོད་པ་གཏོང་མཁན་གྱི་གནོད་བྱེད་འདི་དག་སྡུག་བསྔལ་དང་
བྲལ་ཞིང་བདེ་བ་དང་ལྡན་པ། སྒྲིབ་གཉིས་དག་ནས་སངས་རྒྱས་ཀྱི་
གོ་འཕང་མྱུར་ཏུ་ཐོབ་པར་གྱུར་ཅིག་ཅེས་སྨོན་ལམ་ཚུན་ཆད་ཀྱིས་ཀྱང་ཕན་
གདགས་དགོས་ལ། དེ་ལྟར་བསམས་པ་ནི་རང་རྒྱུད་ཀྱི་བྱང་ཆུབ་ཀྱི་སེམས་
རིན་པོ་ཆེ་དེ་ཤུགས་ཇེ་དྲག་ཏུ་གཏོང་བའི་ཆེད་དུའོ། །ད་ཕྱིན་ཆད་བདག་
གིས་དགེ་བ་ཆེ་ཕྲ་གང་བསགས་པ་མཐའ་དག་སྤྱིར་སེམས་ཅན་ཐམས་ཅད་
དང་ཁྱད་པར་དུ་རང་ལ་གནོད་པ་བྱེད་པའི་དགྲ་འདི་དག་གི་དོན་དུ་བསྔོ་
བར་བྱའོ་སྙམ་དུ་སེམས་བསྐྱེད་པར་བྱ། འདི་ལྟར་གསོལ་བ་འདེབས་ཚུལ་
ནི་སྨོན་ལམ་བདུན་བཅུ་བ་དང་ཐོག་མཐའ་བར་དུ་དགེ་བའི་སྨོན་ལམ་་་
སོགས་སུ་མང་དུ་གསུངས་པའོ། །་་་་་་
་
825



ཡང་གནོད་བྱེད་ལྷ་འདྲེའི་རིགས་རྣམས་ལ། ངས་ཐོག་མ་མེད་པ་ནས་
ཁྱེད་ཀྱི་ཤ་ཁྲག་ལ་སོགས་པ་ཟོས་ཤིང་འཐུངས་མྱོང་ངེས་པ་ཡིན་པས། དེའི་
ལན་དུ་བདག་གི་ཤ་ཁྲག་ལ་སོགས་ཁྱེད་ལ་སྦྱིན་པར་བྱའོ་སྙམ་དུ་བསམས་
ལ་གནོད་བྱེད་དེའི་མདུན་དུ་རང་གི་ལུས་བློས་ཁ་ཕྱེ་སྟེ། བདག་གི་ཤ་ཁྲག་
རུས་རྐང་ལ་སོགས་པ་གང་འདོད་འདོད་བཞིན་ཁྱེད་ཀྱི་ཟོ་ཞིག་སྙམ་དུ་བློས་
ལིངས་བསྒྱུར་བ་སྟེ་ཞེ་ཐག་པ་ནས་ཞེན་ཆགས་མེད་པར་བཏང་ཞིང་ངག་ཏུ་
ཡང་བརྗོད་པར་བྱའོ། །དེ་བཞིན་དུ་རང་ལ་གདོན་འདྲེའི་གནོད་འཚེ་
དེ་ལྟ་བུ་བྱུང་ནའང་བྱམས་པ་སྒོམ་ན་རིམ་གྲོའི་མཆོག་ཏུ་གྱུར་པ་ཡིན་པར་
གསུངས་པས་ན། གནོད་བྱེད་དེས་བདག་གི་ཤ་ཟོས་ཤིང་ཁྲག་འཐུངས་པས་
བཀྲེས་སྐོམ་ལ་སོགས་ཞི་ནས་ལུས་སེམས་ཟག་མེད་ཀྱི་བདེ་བས་གང་། ཞེ་
སྡང་གདུག་རྩུབ་ཐམས་ཅད་ཞི་ནས་སེམས་ཆོས་སྐུའི་ངང་དུ་གྱུར་པར་་་་་
བསམ་མོ། །འདི་ལྟ་བུའི་ལམ་འཁྱེར་ཤེས་ན་ནི་བསྟོད་ཅིང་བསྔགས་པར་བྱ་
བའི་གནས་ཏེ། དགེ་བའི་བཤེས་གཉེན་སྤྱན་སྔ་བས། བཀའ་གདམས་པའི་
དགེ་བཤེས་ཤྭ་བོ་བ་ལ། ་ཁྱེད་བློ་སྦྱོང་བ་ལ་རྐྱེན་ངན་གྲོགས་སུ་འཁྱེར། སྡུག་
བསྔལ་བདེ་བར་མྱོང་བ་འདི་ཤིན་ཏུ་ངོ་མཚར་ཆེ། ་ཞེས་བསྔགས་བརྗོད་
གནང་བ་དང་། མགོན་པོ་འོད་དཔག་མེད་ཀྱི་རྣམ་སྤྲུལ་དགེ་བཤེས་གླང་རི་
ཐང་བའི་ཞལ་ནས། ཇི་ལྟ་བུའི་ཆོས་ཟབ་མོ་ཞིག་ཞལ་ཕྱེ་ཡང་། སྐྱོན་ཐམས་
ཅད་རང་གི་ཡིན་ལ། ཡོན་ཏན་ཐམས་ཅད་ཇོ་བོ་སེམས་ཅན་གྱི་ཡིན། དེའི་
གནད་ཀྱིས་ཁེ་དང་རྒྱལ་ཁ་གཞན་ལ་སྦྱིན་པ་དང༌། གྱོང་དང་བུབ་ཁ་རང་
826



ལ་བླང་སྙམ་པ་འདི་མིན་པ་ཞིག་གོ་རྒྱུ་གཞན་མ་རྙེད་གསུངས་ཏེ། ་་ མདོ་
རྒྱུད་ཀྱི་གཞུང་ཇི་ལྟར་ཟབ་མོ་ཞིག་ཞལ་ཕྱེ་ན་ཡང་དེ་ལས་བསྟན་དོན་ནི་་་་
སྐྱོན་ཐམས་ཅད་རང་གི་ཡིན་ལ། ： ཡོན་ཏན་ཐམས་ཅད་གཞན་གྱི་ཡིན་ཞེས་
པ་འདི་ལྟ་བུ་ཞིག་གསུངས་ཡོད་པ་མ་གཏོགས་དོན་གཞན་ཅང་ཤར་རྒྱུ་མི་་་
འདུག ཅེས་ཁོང་གི་རྟོགས་པའི་གདེང་དེ་ང་ཚོར་རྗེན་པར་བསྟན་པ་ཡིན།
དེའི་རྒྱུ་མཚན་གྱིས་བྱ་བ་གང་གི་ཕྱོགས་ནས་བཤད་ཀྱང་ཁེ་དང་རྒྱལ་ཁ་་་་་
ཞིག་ཡོད་ན་སེམས་ཅན་གཞན་ལ་གཏོང་བ་དང་། གྱོང་དང་བུབ་ཁ་ཞིག་
ཡོད་ཚེ་དེ་མ་ཐག་རང་གི་སྟེང་ལ་བླང་སྙམ་པ་སྟེ་ཁོ་བོས་མདོ་རྒྱུད་བསྟན་་་་་
བཅོས་གང་ལ་བལྟས་ཀྱང་དོན་དེ་ལས་ལྷག་པོ་ཞིག་གོ་རྒྱུ་མི་འདུག་པ་ལྟ་བུ་
ཞིག་ཤུར་གསུངས། འདི་ལས་དོན་གང་བསྟན་པ་ཡིན་ཞེ་ན། ཁོང་གི་ཐུགས་
རྒྱུད་ལ་བྱམས་སྙིང་རྗེ་བྱང་ཆུབ་ཀྱི་སེམས། སྟོང་ཉིད་རྟོགས་པའི་ལྟ་བ་
ལ་སོགས་པའི་ཡོན་ཏན་མཐའ་དག་ལྷུན་གྱིས་གྲུབ་ཡོད་པ་གསལ་བོར་ཤེས་
ཤིང་། དེའི་ཤུགས་ལས་ཁོང་གི་རང་རྣམ་ཡང་བསྟན་ཏོ། །དགེ་བཤེས་ཤྭ་བོ་
བས། དེ་ལས་གོ་བ་བླ་ལྷག་ཅིག་བྱུང་ན་སྐྱོན་ཡིན་གསུངས། དོན་ནི།
གསུང་འདི་ནི་དགེ་བཤེས་གླང་རི་ཐང་བའི་གསུང་གི་རྟིང་གནོན་ལྟ་བུ་སྟེ།
གླང་རི་ཐང་བའི་གསུང་འདི་བདེན་དོན་ཡིན་ཏེ་དེ་ལས་ལྷག་པའམ་གཞན་
པའི་གོ་བ་ཞིག་བྱུང་ན་ནི་སྐྱོན་ཡིན་ནོ། །ཞེས་ཁོང་གི་རྟོགས་པའི་ཉམས་
མྱོང་གི་གདེང་བསྟན་པ་ཡིན་ནོ། །དེས་ན་སེམས་བསྐྱེད་ཀྱི་སྒོ་ནས་རྐྱེན་ངན་
གྲོགས་སུ་བསྒྱུར་ཞེས་པའི་སེམས་བསྐྱེད་ནི། ཀུན་རྫོབ་བྱང་ཆུབ་ཀྱི་སེམས་
827



ཀྱི་སྒོ་ནས་གྲོགས་སུ་སྒྱུར་བའི་དོན་དང༌། སྒྱུར་ཚུལ་ནི་ཀུན་རྫོབ་བྱང་ཆུབ་
ཀྱི་སེམས་ཀྱི་ངོ་བོ་ནི་གཞན་དོན་དུ་བསམ་པ་ཞིག་དགོས་པས། དགྲ་གཉེན་
བར་མ་ཐམས་ཅད་རང་གི་གཉེན་གྱི་མཐར་ཐུག་ཏུ་བསམ་པའི་བློ་ཞིག་་་་་་
དགོས་ཏེ། དེ་མེད་ན་ནི་གཞན་དོན་དོན་གཉེར་གྱི་བློ་དེ་ཡོང་མི་སྲིད་ལ། བློ་
དེ་མ་འོང་བར་བྱང་ཆུབ་དོན་གཉེར་མི་འོང་བས། རང་ཁོ་ནའི་ཆེད་དུ་བྱང་
ཆུབ་དོན་དུ་གཉེར་ནའང་འབྲས་བུ་སྟོང་བ་ཡིན་ཏེ། ། དོན་དུ་གཉེར་བྱ་
རྫོགས་པའི་བྱང་ཆུབ་དང་། ཆེད་དུ་བྱ་བ་རང་དོན་ཁོ་ནའི་ཆེད་དུ་དམིགས་
ནས་ཐེག་པ་ཆེན་པོའི་ཆོས་གང་བསྒྲུབས་ཀྱང་དེའི་འབྲས་བུ་ནི། ངེས་
འབྱུང་གི་བསམ་པ་ཙམ་གྱིས་ཟིན་ན་ཐེག་དམན་དག་བཙོམ་གྱི་འབྲས་བུ་་་་
འཐོབ་ལ། དེ་ལས་ལྷག་པའི་འབྲས་བུ་བྱང་ཆུབ་ཀྱི་གོ་འཕང་ནི་འབྱུང་མི་
སྲིད་དོ། །དཔེར་ན་ཀྱེ་རྡོར་གྱི་རྣལ་འབྱོར་བ་ཞིག་གིས་རྒྱུན་ཞུགས་ཀྱི་འབྲས་
བུ་ཐོབ་པ་ལྟ་བུའོ། །་་
གཉིས་པ། ལྟ་བའི་སྒོ་ནས་རྐྱེན་ངན་ལམ་དུ་བསྒྱུར་བ་ནི། དེ་ལས།
རང་ལ་གནོད་པ་དང་སྡུག་བསྔལ་ཅི་འབྱུང་ཡང་། ་ཞེས་བ་ནས། ཡིད་
བཞིན་གྱི་ནོར་བུ་ལྟ་བུ་ཡིན་ནོ། །ཞེས་པའི་བར་གསུངས་ཏེ། རང་ལ་གནོད་
པ་དང་སྡུག་བསྔལ་ཅི་བྱུང་བ་བདེན་བདེན་ལྟར་སྣང་ཞིང་། འདི་ལྟར་སྣང་
བ་ནི་རང་གི་བློ་འཁྲུལ་བའི་དབང་གིས་ཡིན་གྱི། དོན་དུ་བདེན་པར་གྲུབ་པ་
རྡུལ་ཙམ་ཡང་མེད་སྙམ་དུ་སྒོམ་མོ། །འདི་ལྟར་སྒོམ་ཚུལ་གྱི་ཚིག་དོན་ཙམ་
ནི་མི་གོ་བ་ཅང་མེད་མོད། ང་རང་ལྟ་བུ་མྱོང་བ་མེད་པ་ཞིག་ཡིན་ན་འདི་ལ་
828



མྱོང་ཐོག་ནས་གོ་རྒྱུ་ཅི་ཡང་མི་རྙེད་ལ། དེས་ན་ཐེག་པ་ཆེན་པོའི་ཆོས་
སོགས་ནང་དོན་རིག་པའི་གཞུང་གང་ཡིན་ཡང་། བློ་སྦྱོང་ཙམ་མ་ཡིན་པ་སྟེ།
དབུ་མ་འཇུག་པ་ལས། བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །
མ་མཛད་རྣམ་གྲོལ་ཕྱིར་ནི་དེ་ཉིད་བསྟན། །ཞེས་གསུངས་པ་ལྟར། ནང་
དོན་རིག་པའི་གཞུང་ནས་དགག་སྒྲུབ་ཀྱི་རྣམ་གཞག་ལ་སོགས་པ་ལུང་དང་
རིགས་པའི་སྤྲོས་པ་ཅི་ཙམ་ཡོད་པ་དེ་མཐའ་དག་རྣམ་གྲོལ་འཐོབ་པའི་ཆེད་
ཁོ་ན་མ་གཏོགས་དེ་ལས་གཞན་ཁ་ཤགས་འབྱེད་པ་ལ་སོགས་ཀྱི་ཆེད་དུ་་་་་
གསུངས་པ་ནི་གཏན་མི་སྲིད་པར་གསུངས་པས། ནང་དོན་རིག་པའི་གནས་
གང་ལ་སྦྱངས་ཀྱང་རྣམ་གྲོལ་འཐོབ་པའི་ཆེད་དམ་ཐབས་སུ་འཁྱེར་རྒྱུ་དེ་ལ་
ཤིན་ཏུ་གལ་ཆེ་བ་ཡིན། དེའི་ཚིག་ཙམ་ཤེས་རྒྱུ་ཡང་དཀའ་བར་སྣང་མོད།
རིགས་པ་རྣོན་པོ་ཞིག་ཡིན་ཚེ་ཚིག་དོན་གོ་བ་དེ་ཙམ་དཀའ་བ་མ་ཡིན་ལ།
དེས་ན་འདིར་ཚིག་དོན་ཤེས་པ་ཙམ་གྱིས་མི་ཆོག་པར། ་་ ཟས་གོ་བས་མི་
ཕན་ཟ་དགོས། ཞེས་གསུངས་པ་ལྟར་རྩམ་པ་དེའི་རྒྱུ་དང་འཐག་ཚུལ་དང་
དེ་ཟ་ཚུལ་སོགས་ཁ་ནས་བཤད་ཤེས་པ་ཙམ་གྱིས་མི་ཆོག་གི་བཀྲེས་པ་སེལ་
བ་ལ་རང་གིས་རྩམ་པ་དངོས་སུ་ཟ་དགོས་པ་བཞིན། གཞུང་དོན་ཤེས་པ་
རྣམས་རང་གིས་མྱོང་ཐོག་ལ་སྦྱར་ནས་ཉམས་སུ་བླངས་ནས་འབྲས་བུ་ཐོན་
པ་ཞིག་བྱེད་དགོས། རྗེ་མི་ལས་ཀྱང་། ཉོན་མོངས་གཉེན་པོས་མི་ནོན་
པའི། །ཁ་བཤད་སྐམ་པོ་སྟོང་སྒྲ་ཡིན། །ཞེས་ཉམས་མྱོང་གི་གསུང་གནང་བ་
སྟེ། རང་རྒྱུད་ཀྱི་ཉོན་མོངས་དེ་སྤངས་ཐུབ་པ་ཕར་ཞོག དེའི་མགོ་གནོན་པ་
829



ཙམ་ཡང་མི་ཐུབ་ན། ཁ་བཤད་སྐམ་པོ་དེ་ནི་སྒྲ་སྟོང་བ་ཙམ་ཞིག་སྟེ་རླུང་སྒྲ་
དང་ཆུ་སྒྲ་གྲག་པ་ལྟ་བུ་ཙམ་མ་གཏོགས་སྙིང་བོ་ཅི་ཡང་མེད་དོ། །དེས་ན་
ཐེག་པ་ཆེན་པོའི་བློ་སྦྱོང་གི་སྐབས་འདིར་ཁྱད་པར་དུ་རང་གི་མྱོང་ཐོག་ལ་
སྦྱོར་བ་ནི་ཧ་ཅང་གལ་ཆེན་པོ་ཡིན་པས། ལམ་གྱི་རིམ་པའི་ཆོས་སྐོར་རེ་རེ་
ནས་མདུང་རྩེ་གཏོད་སའི་ཡུལ་ནི་རང་རྒྱུད་ཀྱི་བདག་གཅེས་འཛིན་སོགས་
ཉོན་མོངས་པའི་སྟེང་ལ་སྐོར་ཏེ་ཐོས་བསམ་སྒོམ་གསུམ་བྱེད་པ་འདི་གལ་་་་
ཆེའོ། །གཞན་ཡང་རང་ལ་གནོད་པ་བྱེད་མཁན་གྱི་མི་དང་མི་མ་ཡིན་པའི་
གནོད་བྱེད་འདིས་བདག་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྦྱོང་
བའི་ཕྱོགས་སུ་སྐུལ་འདེབས་བྱས་ནས་ཁྱེད་རང་བདག་ལ་བཀའ་དྲིན་ཆེ། ། །
བདག་གཉེན་པོ་དང་བྲལ་བ་སྟེ་བདག་ལ་ཉོན་མོངས་པའི་གཉེན་པོ་སྒོམ་རྒྱུ་
མེད་པའམ་དེ་སྒོམ་པ་བརྗེད་པར་གྱུར་ནས་ཉོན་མོངས་པ་རྒྱུད་ལ་སྐྱེས་ཏེ་་་
ཉོན་མོངས་པའི་གཞན་དབང་དུ་སོང་བ་དེ་ངས་མ་ཚོར་བའམ་མ་ཤེས་པར་
ཡོད་པའི་སྐབས་འདིར་ཁྱེད་ཀྱིས་གྲོགས་སྦྲན་པ་སྟེ་རོགས་རམ་གྱིས་ཚུལ་དུ་
བརྡ་བཏང་པ་ཡིན་པས། ཁྱེད་ཀྱིས་ང་ལ་གནོད་པ་བྱེད་པ་འདི་ནི་བླ་མའི་
སྤྲུལ་བའམ་སངས་རྒྱས་ཀྱི་སྤྲུལ་བ་ཡིན་པས་བཀའ་དྲིན་ཤིན་ཏུ་ཆེ་སྙམ་དུ་་་
བསམ་དགོས་སོ། །ཡང་བཀའ་གདམས་གོང་མ་རྣམས་ཀྱིས་མཛེ་ནད་ལ་
སོགས་པ་སྡུག་བསྔལ་དྲག་པོ་བྱུང་བ་ན་ཐུགས་ལ་དགའ་སྤྲོ་ཆེན་པོ་སྐྱེས་་་་་
པའི་རྣམ་ཐར་ཡོད་ལ། སྡུག་བསྔལ་དྲག་པོ་བྱུང་བ་ན་འདི་ལྟ་སྟེ། གལ་ཏེ་
སྡུག་བསྔལ་འདི་མེད་ན་ནི་བདག་ཚེ་འདིའི་ཤོམ་ར་ལ་སོང་བ་སྟེ་ཚེ་འདིའི་
830



འཚོ་ཐབས་དང་བདེ་ཐབས་ལ་སེམས་འཁོར་ནས་ཆོས་དྲན་པོར་མི་འགྱུར་
ལ། ནད་ལ་སོགས་པའི་སྡུག་བསྔལ་དྲག་པོ་བྱུང་བ་འདིས་ང་ལ་ཆོས་དྲན་དུ་
བཅུག་པས། འདི་བླ་མ་དཀོན་མཆོག་གི་འཕྲིན་ལས་ཡིན་སྙམ་དུ་བསམ།
མདོར་ན་བྱང་ཆུབ་ཀྱི་སེམས་རིན་པོ་ཆེ་དང་བོར་བླ་མའི་དྲུང་དུ་བསྐྱེད། དེ་
ནས་སེམས་དེ་ཡང་དང་ཡང་དུ་སྒོམ་པ་ལ་བརྟེན་ནས་སྐྱེ་དགོས་པ་ལྟར། །
གནོད་བྱེད་དམ་སྡུག་བསྔལ་འདི་དག་གིས་བདག་ལ་ཕན་བཏགས་པའོ་་༌་་་
སྙམ་དུ་ཞེ་ཐག་པ་ནས་བསམ་དགོས། ཡང་སྡུག་བསྔལ་ལམ་དུ་སློང་བ་སྟེ་
ལམ་དུ་འཁྱེར་བ་ལ་ཐོག་མར་སྡུག་བསྔལ་ལ་དམིགས་ནས་མི་འདོད་པའི་བློ་
དེ་ལྡོག་དགོས་ཏེ། བློ་དེ་མ་ལོག་པར་སྡུག་བསྔལ་ལམ་དུ་འཁྱེར་མི་ཐུབ་པར་
སྡུག་བསྔལ་དེའི་སྟེང་དུ་དེ་ལ་དམིགས་ནས་ཡིད་མི་བདེ་བའི་སྡུག་བསྔལ་་་་་
འཕེལ་པས་འཕྲལ་དུ་ལུས་སེམས་གཉིས་ཀ་གདུངས་ལ། དེས་རྒྱུད་འཁྲུགས་
ནས་ཞེ་སྡང་དང་ཆགས་པ་ཕྲག་དོག་སོགས་ཉོན་མོངས་གཞན་རྣམས་སྐྱེ།
དེའི་དབང་གིས་ཕྱི་མ་དམྱལ་བར་ལྟུང་བར་བྱེད། དེས་ན་རྐྱེན་ཅུང་ཟད་རེ་
བྱུང་ཡང་མི་བཟོད་པར་ཡིད་མི་བདེ་བར་བྱེད་པ་ནི། འདི་ཕྱི་གཉིས་ཀར་
ཤིན་ཏུ་གནོད་པས། ཚུལ་དེ་ཤེས་པར་བྱས་ནས་དྲན་ཤེས་བསྟེན་ཅིང་ཡིད་
མི་བདེ་སྤོང་བ་ལ་འབད་དོ། །དེ་ཡང་སྤྱོད་འཇུག་ལས། གལ་ཏེ་བཅོས་སུ་
ཡོད་ན་ནི། །དེ་ལ་མི་དགའ་ཅི་ཞིག་ཡོད། །གལ་ཏེ་བཅོས་སུ་མེད་ན་ནི། །དེ་
ལ་མི་དགར་བྱས་ཅི་ཕན། །ཞེས་གསུངས་པ་སྟེ། ཡིད་མི་བདེ་བའི་བློ་འགོག་
པའི་ཐབས་ནི། གལ་ཏེ་བཅོས་ཐབས་ཡོད་པ་ཞིག་ཡིན་ན་བཅོས་པས་ཆོག་
831



པས་ཡིད་མི་བདེ་བྱ་དགོས་དོན་ཅི་ཡང་མེད་ལ། གལ་ཏེ་བཅོས་པའི་ཐབས་
མེད་ན་ནི་དེ་ལ་སེམས་སྡུག་ཅི་འདྲ་ཞིག་བྱས་ཀྱང་རང་གིས་རང་ལ་སྡུག་་་་་་
བསྔལ་གྱི་སྟེང་དུ་སྡུག་བསྔལ་བསྣན་པ་ལས་ཕན་པ་མེད་དོ་སྙམ་པ་དང་་་་་་
རང་གིས་རང་ལ་སྡུག་བསྔལ་བསྐྱེད་པར་མི་རིགས་སོ་སྙམ་དུ་ཡིད་མི་བདེ་
བ་འགོག་དགོས་པ་ཡིན། རང་ལ་ལས་ཀྱི་དབང་གིས་བྱུང་བའི་ནད་ཀྱི་ཟུག་
གཟེར་ལྟ་བུ་དེ་དངོས་སུ་ཟློག་མི་ཐུབ་ཀྱང་ལམ་དུ་འཁྱེར་ཤེས་ན་ཕན་ཡོན་
ཆེན་པོ་སྟེར་བས་ན། རྐྱེན་ངན་དེ་དངོས་སུ་ཟློག་ནུས་ནའང་འདི་ལྟ་བུའི་
ཉམས་ལེན་ཡོད་པ་ཞིག་ཡིན་ན་སྨན་དང་རིམ་གྲོ་སོགས་ཀྱིས་མི་ཟློག་པར་་་་
སྡུག་བསྔལ་དང་ལེན་ནམ་ལམ་འཁྱེར་བྱེད་དགོས་པ་ཡིན། ཁྱད་པར་བཀའ་
གདམས་གོང་མ་རྣམས་ཀྱིས་ན་ཚ་ལྟ་བུ་རེ་བྱུང་བའི་ཚེ་སྨན་དང་རིམ་གྲོ་ལ་
སོགས་ཀྱིས་བློག་ན་ངོ་ཚའི་གནས་ཆེན་པོ་ཞིག་ཏུ་བརྩི་བའི་རྣམ་ཐར་ཡོད་
དོ། །དེས་ན་སྡུག་བསྔལ་ལམ་དུ་འཁྱེར་ཤེས་ན་དེས་བསོད་ནམས་རླབས་པོ་
ཆེ་འགྲུབ་པར་འགྱུར་པས་དེ་ལ་དམིགས་ནས་ཡིད་མི་བདེ་བ་བྱ་མི་དགོས་
སོ། །འོ་ན་སྡུག་བསྔལ་གྱིས་ཇི་ལྟར་ཕན་སྙམ་ན། སྤྱོད་འཇུག་ལས། གཞན་
ཡང་སྡུག་བསྔལ་ཡོན་ཏན་ནི། །སྐྱོ་བས་དྲེགས་པ་སེལ་བར་བྱེད། །འཁོར་བ་
པ་ལ་སྙིང་རྗེ་སྐྱེ། །སྡིག་ལ་འཛེམ་ཞིང་དགེ་ལ་དགའ། །ཞེས་གསུངས་པ་ལྟར།
སྡུག་བསྔལ་གྱི་ཡོན་ཏན་ནི་རང་སྡུག་བསྔལ་དྲག་པོས་མནར་བ་ན་དེས་་་་་་་
སེམས་སྐྱོ་ཞིང་ཡིད་འབྱུང་བར་འགྱུར་པས། ་ང་རྒྱལ་དང་རྒྱགས་པ་ལ་
སོགས་ཀྱིས་རློམ་པའི་དྲེགས་པ་སེལ་བར་བྱེད་པ་དང་། རང་སྡུག་བསྔལ་
832



གྱིས་གཟིར་བ་ན་རང་ཉམས་ལ་དཔགས་ཏེ་སྡུག་བསྔལ་མཐའ་མེད་ཀྱིས་་་་་
མནར་བའི་འཁོར་བ་པ་རྣམས་ལ་དམིགས་ནས་དེ་རྣམས་སྡུག་བསྔལ་་་་་་
ཐམས་ཅད་དང་བྲལ་ན་སྙམ་པའི་སྙིང་རྗེ་སྐྱེ་བ་དང༌། སྡུག་བསྔལ་མྱོང་བ་
ན་འདི་ནི་སྡིག་པ་མི་དགེ་བའི་འབྲས་བུའོ་སྙམ་པ་ཤེས་ནས་འབྲས་བུ་སྡུག་
བསྔལ་དེ་མི་འདོད་ན་དེའི་རྒྱུ་ལས་ངན་ལྡོག་དགོས་པར་མཐོང་ནས་སྡིག་་་་
ལྟུང་ལ་ཆེས་ཤིན་ཏུ་འཛེམ་ཞིང་སྡུག་བསྔལ་གྱིས་གདུངས་པ་ན་དེའི་ཚེ་སྡུག་
བསྔལ་དེ་མི་འདོད་ཅིང་བདེ་བ་འདོད་པ་འོང་ལ། འབྲས་བུ་བདེ་བར་
འདོད་ན་དེའི་རྒྱུ་དགེ་བ་སྒྲུབ་པ་ལ་དགའ་པའི་ཡོན་ཏན་དེ་མལ་གྱི་ཉམས་
ལེན་དང་རྗེས་སུ་མཐུན་པའི་ཡོན་ཏན་དེ་དག་སོགས་སོ་སོར་རྟོག་པའི་ཤེས་
རབ་སྟེ་ཀུན་རྫོབ་པའི་ཤེས་རབ་ཀྱིས་དཔྱོད་ཤེས་ན་ཁམས་གསུམ་འཁོར་་་་་
བར་སྐྱེས་ཕྱིན་ཆད། འདི་ལྟ་བུའི་སྡུག་བསྔལ་གྱི་རང་བཞིན་ལས་མ་འདས་
སོ་སྙམ་དུ་འཁོར་བ་ལ་ངེས་འབྱུང་སྐྱོ་ཤས་སྐྱེས། དེའི་རྐྱེན་གྱིས་དཀོན་
མཆོག་ལ་སྐྱབས་འགྲོ་ཤུགས་དྲག་འབྱུང་། རང་སྡིག་སྤོང་དགེ་སྒྲུབ་ལ་
དགའ་བར་འགྱུར། རང་ཉམས་ལ་དཔགས་ཏེ་འགྲོ་བ་གཞན་ལ་སྙིང་རྗེ་
བསྐྱེད། ལྷག་པར་རང་གི་སྡུག་བསྔལ་དེའི་སྟེང་དུ་མ་རྒན་སེམས་ཅན་
ཐམས་ཅད་ཀྱི་སྡུག་བསྔལ་རྣམས་ཀྱང་དམིགས་པས་བླངས་ཏེ། རང་རྒྱུད་ཀྱི་
བདག་གཅེས་འཛིན་འདིའི་སྟེང་དུ་ཐོག་དང་མཚོན་ཆ་ལྟ་བུར་བབས་ནས་
རང་རྒྱུད་ཀྱི་བདག་བརླགས་སོང་སྙམ་དུ་བསྒོམས་ན་བྱང་སེམས་ཀྱི་སྤྱོད་པ་
རླབས་པོ་ཆེར་འགྱུར་པས། བསམ་ཤེས་ན་གནོད་པ་དང་སྡུག་བསྔལ་ནི་
833



ཕན་བདེ་དཔག་ཏུ་མེད་པ་སྟེར་བའི་ཡིད་བཞིན་གྱི་ནོར་བུ་ལྟ་བུར་འཆར་
རོ། །
དེས་ན་ལྟ་བའི་སྒོ་ནས་གྲོགས་སུ་སྒྱུར་བ་འདི་ཉམས་ལེན་མེད་མཁན་
ཞིག་གི་བློ་ངོར་འཆར་དཀའ་བར་འདུག་སྟེ། འདིར་གནོད་བྱེད་སོགས་གཞི་
གྲུབ་ཚད་གྱི་ཆོས་ཐམས་ཅད་སྒྱུ་མ་ལྟ་བུར་བདེན་གྱི། དོན་དུ་བདེན་པར་
གྲུབ་པ་རྡུལ་ཙམ་ཡང་མེད་སྙམ་དུ་བསྒོམ་མོ། །འདི་ཡང་དང་བོ་མོས་སྒོམ་
ཙམ་བྱས། དེ་ནས་མཉམ་བཞག་གི་གནས་སྐབས་སུའང་སྒོམ་དགོས། འདི་
ལ་མྱོང་བ་ཐོན་པའི་ཚད་ནི། སྟོང་ཉིད་རྟོགས་པའི་ལྟ་བ་རྟོགས་པ་ན་མྱོང་
བ་ཐོན་པ་ཡིན་ལ། ལྟ་བ་མ་རྟོགས་པར་འདི་ལ་མྱོང་བ་ཐོན་པའི་གནས་
མེད་དོ། །ཀུན་རྫོབ་བྱང་ཆུབ་ཀྱི་སེམས་སྒོམ་ཞིང་སེམས་དེའི་སྒོ་ནས་རྐྱེན་
ངན་གྲོགས་སུ་འཁྱེར་ཐུབ་པའི་ཚད་ནི་བྱང་ཆུབ་ཀྱི་སེམས་རྒྱུད་ལ་སྐྱེས་པ་
ནས་འཇོག་དགོས་སོ། །
གཉིས་པ། བསམ་སྦྱོར་གཉིས་ལས་སྦྱོར་བའི་ལམ་དུ་བསྒྱུར་བ་ལ།
ཚོགས་གསོག་པའི་སྦྱོར་བ། སྡིག་པ་སྦྱོང་བའི་སྦྱོར་བ། གདོན་བགེགས་ལ་
གཏོར་མ་སྟེར་བའི་སྦྱོར་བ། ཆོས་སྐྱོང་མཆོད་པའི་སྦྱོར་བ་སྟེ་བཞི་གསུངས་
བ་ལས།
དང་བོ། ཚོགས་བསགས་པའི་སྦྱོར་བ་ནི། དེ་ལས། སྡུག་བསྔལ་འདོད་
ཅིང་། ཞེས་པ་ནས། རེ་དོགས་འགོག་པའི་གསོལ་བ་གདབ་བོ། ཞེས་པའི་
བར་གསུངས་ཏེ། རང་ལ་སྡུག་བསྔལ་ཆེ་ཆུང་གང་རུང་དང་མི་དང་མི་མ་
834



ཡིན་པའི་གནོད་པ་གང་འབྱུང་བ་ཐམས་ཅད་རང་གི་ཚོགས་གསོག་པའི་་་་
སྦྱོར་བར་བསྒྱུར་དགོས་ཏེ། དེ་ལྟར་སྒྱུར་ཚུལ་ནི། ང་ཚོས་སྡུག་བསྔལ་མི་
འདོད་ཅིང་བདེ་བ་འདོད་ལ། དེས་ན་བདེ་བའི་རྒྱུ་ནི་ཚོགས་གསོག་དགོས་
པས་སྡུག་བསྔལ་དང་གནོད་བྱེད་དེ་དག་གིས་བདག་ལ་ཚོགས་སོག་ཅིག་་་་་་
ཅེས་པའི་སྐུལ་བརྡ་བཏང་བྱུང་སྙམ་དུ་བསམ་ལ། བླ་མ་དཀོན་མཆོག་
ལ་མཆོད་པ་སྟེ་རང་ལ་ཆོས་འབྲེལ་དངོས་ཐོབ་ཀྱི་བླ་མ་རྣམས་དང་དཀོན་་་་
མཆོག་སྟེ་སངས་རྒྱས་དཀོན་མཆོག་ལ་མཆོད་ཡོན་ཞལ་ཟས་མེ་ཏོག་གདུག་
སྤོས་ལ་སོགས་ཀྱི་མཆོད་པ་འབུལ་བ་དང་། དགེ་འདུན་ལ་བསྙེན་བཀུར།
འབྱུང་བོ་ལ་གཏོར་མ་ཆ་བཞི་གཏོང་བ་ལ་སོགས་ཚོགས་གསོག་པ་ལ་འབད་
ནས་དཀོན་མཆོག་ལ་སྐྱབས་འགྲོ་དང་། མ་རྒན་སེམས་ཅན་རྣམས་ལ་
བྱམས་སྙིང་རྗེ་ཤུགས་དྲག་ཏུ་སྒོམ་ཞིང་། ་་ ཚོགས་གསོག་པའི་ཡུལ་ཡོད་ན་
ཚོགས་གསོག་པའི་ཞིང་ཡང་ཡོད་དགོས་པས་ལྷག་པར་དུ་བླ་མཆོད་ཚོགས་
ཞིང་ངམ་ལམ་རིམ་ཚོགས་ཞིང་གསལ་བཏབ་ལ། བསགས་སྦྱང་གི་གནད་
བསྡུས་པའི་ཡན་ལག་བདུན་པ་དང་མཎྜལ་ཕུལ་ཏེ་གསོལ་བ་འདེབས་་་་༌་་་་
པའམ་ཞུ་བ་འབུལ་བའི་དོན་ནི། བདག་ན་བ་ལགས་ན་ན་བར་བྱིན་གྱིས་
བརླབ་ཏུ་གསོལ། སོས་པ་ལགས་ན་སོས་པར་བྱིན་གྱིས་བརླབ་ཏུ་གསོལ། ཤི་
བ་ལགས་ན་འཆི་བར་བྱིན་གྱིས་བརླབ་ཏུ་གསོལ། ཞེས་བདག་སོས་པའི་
རེ་བ་དང་ན་བ་དང་འཆི་བའི་དོགས་པ་སོགས་གང་ཡང་མ་བྱས་པར་རེ་་་་་
དོགས་འགོག་པའི་གསོལ་བ་གདབ་བོ། །
835



གཉིས་པ། སྡིག་པ་སྦྱོང་བའི་སྦྱོར་བ་ནི། དེ་ལས། རང་གི་ལུས་སེམས་
ལ། ཞེས་པ་ནས། རྟགས་ཡང་དག་ཡིན་ནོ། །ཞེས་པའི་བར་གསུངས་ཏེ།
རང་གི་ལུས་སེམས་ལ་ནད་དང་སྡུག་བསྔལ་བྱུང་བའི་ཚེ། ཁྱེད་སྡུག་བསྔལ་
མི་འདོད་ན་སྡུག་བསྔལ་གྱི་རྒྱུ་སྡིག་པ་མི་དགེ་བའི་ལས་སྤོངས་ཤིག་ཅེས་་་་་
སྐུལ་བར་བྱེད་པའི་བརྡ་ཡིན་སྙམ་དུ་བསམས་ལ། སྔར་བྱས་ཀྱི་སྡིག་པ་
ལ་འགྱོད་པའི་རྣམ་པར་སུན་འབྱིན་པའི་སྟོབས་ནི་གཉེན་པོ་སྟོབས་བཞིའི་
ནང་གི་གཙོ་བོ་སྟེ་འགྱོད་སེམས་འདི་ཡོད་ན་ནི་ཕྱིན་ཆད་མི་བྱེད་པའི་སྡོམ་
སེམས་དང་སྐྱབས་འགྲོ་སེམས་བསྐྱེད་ལ་སོགས་པ་སྟོབས་ཕྱི་མ་གསུམ་ག་་་་
གཅིག་ལ་གཅིག་བརྟེན་གྱིས་ངང་གིས་དྲངས་འོང་ལ། འགྱོད་སེམས་འདི་
མེད་པ་ན་གཞན་ཕྱི་མ་གསུམ་ག་འབྱུང་བའི་གཞི་མེད་པས་འགྱོད་སེམས་་་་་
བསྟེན་པ་འདི་གལ་ཆེ་ཞིང་ཕྱིན་ཆད་སྲོག་ལ་བབ་ཀྱང་མི་བྱེད་སྙམ་དུ་ཉེས་
པ་ལས་སླར་ལྡོག་པའི་སྟོབས་སྒོམ། འོ་ན་ཕྱིན་ཆད་སྲོག་ལ་བབ་ཀྱང་མི་བྱེད་
སྙམ་དུ་དམ་བཅའ་བཟུང་ཡང་། གལ་ཏེ་ཕྱིན་ཆད་ཉེས་པ་བྱས་ན་རྫུན་
བཤད་པའི་ཉེས་པ་ཨེ་འབྱུང་ཞེ་ན། འདི་ལ་འདོད་པ་མི་མཐུན་པ་གཉིས་
ཡོད་པ་སྟེ། ཡོངས་འཛིན་ཡེ་ཤེས་རྒྱལ་མཚན། ལྕང་སྐྱ་རོལ་བའི་རྡོ་རྗེ། རྗེ་
ངག་དབང་བྱམས་པ། རྒྱལ་དབང་བསྐལ་བཟང་རྒྱ་མཚོ་སོགས་ཀྱིས་ཉེས་པ་
མི་འབྱུང་བར་གསུངས་ཏེ། དེ་ནི་སྟོན་པས་བཅས་དབང་སྟེ་དཔེར་ན་གསོ་
སྦྱོང་གི་སྐབས་སུ་ཕྱིན་ཆད་ལེགས་པར་སྡོམ་མམ་ཞེས་ན། སྡོམ་ལགས་ཞེས་
ཞུས་པ་ན་ཕྱིན་ཆད་ངེས་པར་དུ་སྡོམ་དགོས་ལ། གསོ་སྦྱོང་བླངས་ཕྱིན་ཆད་
836



ད་
.
.
.
:
་
༧.
བཅས་འགལ་གྱི་ཉེས་པ་ཕྲ་མོ་ཙམ་ཡང་མ་བྱུང་ན། གསོ་སྦྱོང་ཕྱི་མ་དགོས་
དོན་མེད་དེ། ཕྱི་མ་རྣམས་ཀྱི་སྐབས་སུ་བཤགས་བྱའི་ཉེས་པ་མེད་དེ་ཕྱིན་
ཆད་མཐོང་རྒྱུའི་ཉེས་པ་མ་བྱས་ཤིང་བསྡམ་བྱའི་ཉེས་པ་མེད་པའི་ཕྱིར་རོ། །
འོན་ཀྱང་དགེ་འདུན་གྱི་སྡེ་ཞིག་ཡིན་ཚེ་གསོ་སྦྱོང་ནི་འདུལ་བའི་བཅས་་་་་་་
དབང་ཡིན་པས། ངེས་པར་དུ་དགོས་ཤིང་གལ་ཆེ་བའང་ཡིན་པས། ཇི་
སྲིད་བསྟན་པ་ནམ་གནས་གྱི་བར་དུ་ངེས་པར་དགོས་པའི་ཕྱིར་རོ། །དཀོན་
མཆོག་ལ་སྐྱབས་སུ་འགྲོ་ཞིང་བྱང་ཆུབ་ཏུ་སེམས་བསྐྱེད་པ་ནི་རྟེན་གྱི་སྟོབས་
ཡིན་ལ། འདིར་སྐྱབས་འགྲོ་དང་སེམས་བསྐྱེད་འཇོག་དགོས་དོན་ནི། ཉེས་
པ་བསགས་ཚུལ་ལ་དཔེར་ན་ཕྱོགས་གང་དུ་འགྱེལ་ན་དེ་ལ་བརྟེན་ནས༌ལས་
ལངས་དགོས་པ་བཞིན་ཉེས་པ་གང་ལ་བརྟེན་ནས་བསགས་ན་དེ་ལ་བརྟེན་
ནས་བཤགས་དགོས་པས། ང་ཚོས་གང་བསགས་པའི་ཉེས་ལྟུང་མཐའ་དག་
པ་ནི་ཡང་ན་མཆོག་གི་ཞིང་དཀོན་མཆོག་ལ་བརྟེན་ནས་བསགས་པ་དང་་་པ
ཡང་ན་དམན་པའི་ཞིང་སེམས་ཅན་ལ་བརྟེན་ནས་བསགས་པ་ཡིན་ལ། དེ་
གཉིས་ཀྱི་གང་རུང་ཞིག་ལ་མ་བརྟེན་པར་ཉེས་ལྟུང་བསགས་རྒྱུ་མེད་པས།
དཀོན་མཆོག་གསུམ་ལ་སྐྱབས་སུ་འགྲོ་ཞིང་བྱང་ཆུབ་ཏུ་སེམས་བསྐྱེད་་་་་་
གཉིས་རྟེན་གྱི་སྟོབས་ལ་བཞག་པ་ཡིན་ནོ། །འདིར་དཀོན་མཆོག་ཅེས་པ་ནི་
དཀོན་མཆོག་རིན་པོ་ཆེ་རྣམ་པ་གསུམ་ལས་གཙོ་བོ་བླ་མ་སངས་རྒྱས་དཀོན་
མཆོག་ལ་གོ་དགོས་སོ། །སྟོང་བ་ཉིད་སྒོམ་པ་དང་གཟུངས་སྔགས་ཁྱད་པར་
ཅན་བཟློ་བ། བྱང་ཆུབ་ཀྱི་སེམས་སྒོམ་པ། རྟེན་བཞེངས་པ། ཕྱག་སྐོར་བྱེད་
837



པ་ལ་སོགས་པའི་དགེ་བའི་བྱ་བ་གང་བྱས་ཚད་ཐམས་ཅད་ནི་གཉེན་པོ་་་་་
ཀུན་ཏུ་སྤྱོད་པའི་སྟོབས་ཏེ། དགེ་བ་དེ་ཐམས་ཅད་རང་གི་སྡིག་སྒྲིབ་སྦྱོང་
བའི་གཉེན་པོར་ཆེད་དུ་དམིགས་ནས་སྒྲུབ་ན་གཉེན་པོ་ཀུན་ཏུ་སྤྱོད་པའི་་་་
སྟོབས་སུ་འགྲོ་བའོ། །འོ་ན་གཟུངས་སྔགས་ཁྱད་པར་ཅན་ཟློས་ན་གྲངས་
ཤིན་ཏུ་མང་བོ་བཟླ་དགོས་སམ་ཞེ་ན། དེ་ནི་གྲངས་མང་ཉུང་ལ་རག་མ་
ལས་ཏེ། དཔེར་ན་རང་གིས་ཐོག་མ་མེད་པ་ནས་བསགས་པའི་སྡིག་པ་
མཐའ་དག་གི་གཉེན་པོར་དམིགས་ནས་རྡོ་རྗེ་སེམས་དཔའི་སྒོམ་བཟླས་་་་་
མན་ངག་བཞིན་ཡི་གེ་བརྒྱ་བ་འབུམ་ཕྲག་གཅིག་བཟླ་བའི་དབང་དུ་བྱེད་ནི།
དེས་རང་གི་སྡིག་ལྟུང་མཐའ་དག་དག་པར་བྱས་སོང་སྙམ་པའི་འདུ་ཤེས་་་་་
བསྐྱེད་པ་དེ་གལ་ཆེ། དེར་མ་ཟད་ཡིག་བརྒྱ་ཚར་བརྒྱ་ཙམ་ལས་མ་བཏོན་
ཀྱང་དེ་ཙམ་བཏོན་པས་རང་གི་སྡིག་སྒྲིབ་མ་ལུས་པ་དག་སོང་སྙམ་པའི་་་་་
འདུ་ཤེས་བསྐྱེད་པ་དེ་གལ་ཆེ་སྟེ། དེ་ལྟ་བུའི་འདུ་ཤེས་ཡོད་ན་སྡིག་སྒྲིབ་
འདག་ངེས་པ་ཡིན། གལ་ཏེ་བསྒོམ་བཟླས་གྲངས་མང་བོ་བྱས་ཀྱང་དག་སོང་
སྙམ་པའི་འདུ་ཤེས་དེ་མ་བསྟེན་པར། བཟླས་པ་ཙམ་པོ་འདིས་སྡིག་སྒྲིབ་
དག་ཨེ་ཐུབ་བམ་སྙམ་པའི་ཐེ་ཚོམ་བཟུང་ན་གཉེན་པོ་ལ་ཡིད་མ་ཆེས་པའི་
དབང་གིས་ཡིག་བརྒྱ་འབུམ་ཕྲག་གཅིག་གམ་དུ་མ་བཟླས་ཀྱང་སྡིག་སྒྲིབ་་་་
འདག་པར་མི་ནུས་པར་གསུངས། དེས་ན་གཉེན་པོ་སྟོབས་བཞིའི་སྒོ་ནས་
སྡིག་པ་འདག་པའི་མཚན་མ་མ་བྱུང་གི་བར་དུ་འབད་དོ། །སྡིག་པ་སྦྱོང་
བྱེད་ཀྱི་གཉེན་པོ་ལ་མང་དུ་ཡོད་ཀྱང་དེ་ལས་ཆེ་ཕུལ་དུ་བྱུང་བ་ནི་བྱང་ཆུབ་
838



ཀྱི་སེམས་སྒོམ་པ་དང་སྟོང་བ་ཉིད་སྒོམ་པ་གཉིས་ཡིན་ལ། དེའི་ནང་ནས་
ཀྱང་བྱང་ཆུབ་ཀྱི་སེམས་སྒོམ་པ་ནི་ཆེས་ཕུལ་དུ་བྱུང་བ་སྟེ། སྤྱོད་འཇུག་ལས།
དེས་ནི་དུས་མཐའི་མེ་བཞིན་སྡིག་ཆེན་རྣམས། །སྐད་ཅིག་གཅིག་གིས་ངེས་
པར་སྲེག་པར་བྱེད། །ཅེས་གསུངས་པ་ལྟར་བྱང་ཆུབ་ཀྱི་སེམས་སྒོམ་པ་ཙམ་
ཡང་སྡིག་པ་འདག་པའི་ཐབས་ཁྱད་པར་ཅན་ཡིན་ནོ། །ཁྱད་པར་དུ་ང་རང་
ལྟ་བུ་ཐ་མལ་བ་ལ་མཚོན་ན་རྣམ་པ་ཀུན་ཏུ་དམ་པའི་ཆོས་གལ་ཆེ་བ་མང་
དུ་ཡོད་ཀྱང་། གལ་ཆེ་བ་ལས་ཀྱང་ཆེས་ཤིན་ཏུ་ཆེ་བ་ནི། རྗེ་བླ་མ་ཙོང་ཁ་བ་
ཆེན་པོས། སྒོ་གསུམ་སྡིག་ལྟུང་དྲི་མས་སྦགས་པ་འདི། །ལྷག་པར་ལས་སྒྲིབ་
སྦྱོང་གནད་ཆེ་བས། །རྒྱུན་དུ་སྟོབས་བཞི་ཚང་བར་བསྟེན་པ་གཅེས། །ཅེས་
གསུངས་པ་ལྟར། རང་གི་ལུས་ངག་ཡིད་གསུམ་ནི་སྡིག་ལྟུང་དྲི་མས་ཡོངས་
སུ་སྦགས་པ་ཡིན་པས། ཁྱད་པར་དུ་ལས་སྒྲིབ་སྦྱོང་བ་འདི་གནད་ཆེ་སྟེ།
ལས་སྒྲིབ་མ་སྦྱངས་པར་ཚེ་འཕོས་ན་ནི་ངན་སོང་མ་གཏོགས་འགྲོ་སའི་་་་་་
གནས་མེད་ལ། ཇི་སྐད་དུ༔ བཤུལ་རིང་ལམ་གྱི་རྟོག་དཔྱོད་ལས། །མདུན་གྱི་
དོང་ལ་ལྟ་བ་གནད། །ཅེས་པ་ལྟར་ང་ཚོ་ཐ་མལ་བ་ལ་དུས་རྒྱུན་གཉེན་
པོ་སྟོབས་བཞི་ཚང་བའི་སྒོ་ནས་ལས་སྒྲིབ་སྦྱོང་བ་འདི་ཤིན་ཏུ་གནད་ཆེ་བ་
ཡིན་ནོ། །སྡིག་པ་དག་པའི་མཚན་མ་ནི། རྨི་ལམ་དུ་ཟས་ངན་སྐྱུག་པ་དང་།
ཞོ་དང་འོ་མ་འཐུང་བ་དང་། རི་ཆེན་པོ་ལ་འཛེགས་པ་དང་། ཁང་བཟང་
དང་གཙུག་ལག་ཁང་སོགས་མཐོང་བ་དང་། བླ་མ་དང་དགེ་འདུན་གྱི་སྡེ་
མཐོང་བ་དང་། ནམ་མཁའ་ལ་འཕུར་བ་སོགས་མང་དུ་གསུང་ནའང་། རྨི་
1
839
ས
་ཐམས་ཁམས་



ལམ་ལ་ངེས་པ་མེད་དེ། རྨི་ལམ་ནི་གདོན་འདྲེ་ལ་སོགས་ཀྱིས་བསླུས་པའི་
སྐབས་ཀྱང་མང་བས་སོ། །དེས་ན་སྡིག་པ་དག་པའི་མཚན་མོ་གཅིག་པུ་མ་
ཡིན་པར། དཔེར་ན་ལྷག་པའི་ལྷའི་བསྙེན་སྒྲུབ་གང་བྱས་ནའང་། ཡི་དམ་
ལྷས་རྗེས་སུ་བཟུང་བའི་རྟགས་སུ། ལྷའི་སྐུ་མཐོང་ཨེ་ཐུབ་བམ། གསུང་གོ་
ཨེ་ཐུབ། རྨི་ལམ་ཉམས་སྣང་བཟང་བོ་ཞིག་ཨེ་ཡོང་སྙམ་དུ་རེ་བ་བཅའ་མི་
རུང་སྟེ། དེ་ལྟར་རེ་ན་ནི་བདུད་ཀྱིས་བསླུ་ཚབས་ཆེ་བས། གཙོ་བོར་རང་
གིས་ལས་སྒྲིབ་སྦྱངས་པའི་མཚན་མ་ཡང་དག་པ་དང་བསྙེན་སྒྲུབ་བྱས་པས་
ཡི་དམ་གྱིས་རྗེས་སུ་བཟུང་བའི་མཚན་མ་ཡང་དག་པ་ནི་རང་གི་སེམས་་་་་་
རྒྱུད་སྔར་ལས་ཇེ་འཇམ་དུ་སོང་ནས་ལས་སུ་རུང་བར་གྱུར་ཏེ་ཉོན་མོངས་་་
ཤུགས་ཇེ་ཆུང་དུ་སོང་ཞིང་། དད་པ་དང་སྙིང་རྗེ་བྱམས་པ་ཤེས་རབ་ལ་
སོགས་པ་ཇེ་ཆེར་སོང་ན་ནི་ལས་སྒྲིབ་དག་པའི་མཚན་མ་ཡང་དག་པ་ཡིན་
ནོ། །
གསུམ་པ། གདོན་བགེགས་ལ་གཏོར་མ་སྟེར་བའི་སྦྱོར་བ་ནི། རང་ལ་
གནོད་བྱེད་ཀྱི་གདོན་བགེགས་ལ། གཏམ་རྩུབ་མོ་གཏོང་བའམ་དྲག་སྔགས་
སོགས་བཙན་ཐབས་ལ་བརྟེན་ཏེ་མར་སྐྱོད་པ་སོགས་མི་བྱ་བར་གདོན་་་་་་་
བགེགས་རྣམས་ལ་གཏོར་མ་བསྔོས་ཏེ། ཁྱེད་ཀྱིས་ང་ལ་གནོད་པ་བཏང་
བ་འདིས་བདག་གིས་བྱང་ཆུབ་ཀྱི་སེམས་སྦྱོང་བ་དང་འཕེལ་བའི་གྲོགས་་་་་
བཟང་བོ་ཟླ་མེད་པ་ཞིག་ཏུ་གྱུར་བས། ཁྱེད་རྣམས་བདག་ལ་ཕན་འདོགས་
པའི་གྲོགས་ཁྱད་པར་བ་ཞིག་ཡིན་པས་བཀའ་དྲིན་ཤིན་ཏུ་ཆེ། ད་དུང་ཡང་
840



གནོད་པ་འདིའི་མི་ཚར་བར་སེམས་ཅན་ཐམས་ཅད་ཀྱི་སྡུག་བསྔལ་མཐའ་
དག་ཕྱོགས་གཅིག་ཏུ་བསྡུས་ནས་བདག་གི་སྟེང་ལ་སྤུང་ཐུབ་ན་ང་ལ་དེ་་་་་
ལྟར་མཛད་དུ་གསོལ། ཞེས་ཞེ་ཐག་པ་ནས་བསམས་ཤིང་ངག་ནས་བརྗོད་
ན་ཕན་པའང་འདི་ཆེ་ལ། སྐུ་རིམ་འདི་ལས་ལྷག་པ་ཞིག་མེད་པར་གསུངས།
དེ་ལྟ་བུའི་བསམ་པ་སྦྱོང་མི་ནུས་ན་གདོན་བགེགས་ལ་གཏོར་མ་བྱིན་ནས་
བྱམས་སྙིང་རྗེ་སྒོམ་ལ་ངས་ཁྱོད་ལ་འཕྲལ་དང་ཡུན་དུ་ཕན་འདོགས་གང་་་་་
ཐུབ་བྱ་ཡི། ཁྱོད་ཀྱིས་ངའི་ཆོས་ཀྱི་བར་ཆད་མ་བྱེད་ཅིག ཅེས་སྒོམ་པ་སྟེ་
བརྗོད་པར་བྱ་དགོས་སོ། ། ་ ་་
བཞི་བ། ཆོས་སྐྱོང་མཆོད་པའི་སྦྱོར་བ་ནི། དེ་ལས། ཆོས་སྐྱོང་ལ་གཏོར་
མ་ཕུལ་ལ། ཞེས་པ་ནས། མདོ་སྡེ་རིན་པོ་ཆེ་ལས་ཤེས་པར་བྱའོ། ཞེས་པའི་
བར་གསུངས་ཏེ། ཆོས་སྐྱོང་ལ་གཏོར་མ་ཕུལ་ནས་ཆོས་ཀྱི་འགལ་རྐྱེན་ཞི་བ་
དང་མཐུན་རྐྱེན་འགྲུབ་པར་གསོལ་བ་གདབ་བོ།་།དེ་ཡང་ཆོས་སྐྱོང་ལ་
འཕྲིན་ལས་བཅོལ་བ་འདི་ཤིན་ཏུ་གལ་ཆེ་སྟེ། དེང་སང་ཉོན་མོངས་ཤུགས་
ཇེ་དྲག་ཏུ་སོང་ནས་འདོད་ཆགས་དང་ཞེ་སྡང་གཏི་མུག་སོགས་ཀྱི་ཤུགས་་་་་
ཀྱང་ཇེ་ཆེར་སོང་བས། ཉོན་མོངས་པའི་སྙིགས་མ་གཙོར་བྱས་པའི་སྙིགས་
མ་ལྔ་བོ་ཆེས་ཆེར་བདོ་བའམ་རྒྱས་པའི་དུས་སུ་སླེབས་པའི་དབང་གིས་ནག་
ཕྱོགས་ལ་དགའ་བའི་བདུད་དང་བདུད་ཀྱི་རིགས་སུ་གྱུར་བ་རྣམས་སྟོབས་
རྒྱས་པའི་དབང་གིས། ཆོས་བཞིན་སྤྱོད་པ་རྣམས་ལ་གནོད་འཚེ་སྒོ་སྣ་
ཚོགས་ནས་བྱེད། འདིར་ཆོས་བཞིན་སྤྱོད་པ་ཞེས་པ་ནི་དཔེར་ན་སྡོམ་པ་
841



གསུམ་ག་ཁས་བླངས་པའི་གང་ཟག་ཅིག་ལ་མཚོན་ན། སྡོམ་པ་གསུམ་ག་ཆ་
ཚང་བར་རྒྱལ་བའི་མདོ་རྒྱུད་ལས་ཇི་སྐད་གསུངས་པ་བཞིན་ཁ་ནས་བཤད་
ཤེས་པ་ཙམ་མ་ཡིན་པར་མ་འཕྱུག་མ་ནོར་བར་ཉམས་སུ་ལེན་པ་ཞིག་ལ་གོ་
དགོས་སོ། །གཞན་མི་མ་ཡིན་གདོན་འདྲེའི་རིགས་སུ་གཏོགས་པ་རྣམས་
ཀྱིས་ཕན་པ་ཆེན་པོ་སྒྲུབ་མི་ནུས་ཏེ་ཁོ་ཡང་ལས་ཉོན་གྱི་གཞན་དབང་ཅན་
ཏེ། རང་ཉིད་འཁོར་པའི་འཇིགས་པ་ལས་མ་གྲོལ་ཞིང་གཞན་འཇིགས་པ་
ལས་སྒྲོལ་བའི་ཐབས་ལའང་མི་མཁས་པས་ན། དེ་དག་ལས་གཞན་རྒྱལ་
བས་བསྔགས་པའི་འཇིག་རྟེན་ལས་འདས་པའི་ཆོས་སྲུང་ཁྱད་པར་ཅན་་་་་་
རྣམས་བསྟེན་ནས་མཆོད་པ་དང་གཏོར་མ་ཕུལ་ཞིང་འཕྲིན་ལས་ཡང་ཡང་
བཅོལ་བར་བྱས་ན་བར་ཆད་ཐམས་ཅད་ཞི་བར་འགྱུར་རོ། །འདུལ་བ་
ལུང་ལས་ཀྱང་གནོད་སྦྱིན་གྱི་སྡེ་དཔོན་ཆེན་པོ་ལྔས་རྩེན་ལ་སོགས་པ་རྣམས་
དང་། ང་ཚོས་དུས་རྒྱུན་གུང་ཚིགས་ཀྱི་རྗེས་སུ་ཀླུའི་རྒྱལ་བོ་དགའ་བོ་དང་
ཉེ་དགའ་ལ་སོགས་པ་རྣམས་ཀྱི་མིང་ནས་སྨོས་ཏེ་བསྔོ་སྨོན་བྱེད་པ་རྣམས་་་་་
ཀྱང་བར་ཆད་བཟློག་པའི་ཆེད་ཡིན་པས་། དེ་ལྟར་ཡོན་བསྔོ་བར་བྱས་ན་
བར་ཆད་བཟློག་ཅིང་ཆོས་ཀྱི་མཐུན་རྐྱེན་རྣམས་འགྲུབ་པར་གསུངས་ཤིང་།
རྣམ་ཐོས་སྲས་དང་འཕགས་སྐྱེས་པོ། སྤྱན་མིག་བཟང་། ཡུལ་འཁོར་སྲུང་
སྟེ་ཕྱོགས་སྐྱོང་གི་རྒྱལ་བོ་ཆེན་པོ་བཞི་ལ་སོགས་པ་འཇིག་རྟེན་ལས་འདས་་་་
པའི་ཆོས་སྐྱོང་རྣམས་དང་། འཇིག་རྟེན་ལས་འདས་པ་མིན་ཡང་སྔོན་
སངས་རྒྱས་མཐོང་བ་དང་དམ་པའི་ཆོས་ཐོས་པ། འཕགས་པའི་དགེ་འདུན་
842



，
I
，
*
ལ་བརྟེན་པ། བསྟན་པ་དང་འཁོར་རྣམ་བཞི་སྐྱོང་པར་ཞལ་གྱིས་བཞེས་པ་
ལ་སོགས་པའི་སྲུང་མ་རྣམས་ཀྱིས་སྔོན་སྟོན་པའི་སྤྱན་སྔར་རྒྱལ་བའི་བཀའ་
དང་མཐུན་པར་ཆོས་ཚུལ་བཞིན་དུ་སྒྲུབ་པ་རྣམས་ལ་བར་ཆད་སེལ་ཞིང་་་་་
མཐུན་རྐྱེན་སྒྲུབ་པར་ཁས་བླངས་དམ་བཅས་པ་ཡིན་པས། དེ་དག་ལ་
འཕྲིན་ལས་བཅོལ་ན་ཁྱབ་ཤིན་ཏུ་ཆེའོ། །དེ་ཡང་ཆོས་སྲུང་རྣམས་ཀྱིས་སྔོན་
སྟོན་པའི་སྤྱན་སྔར་ཁས་ལེན་པའི་ཚེ་ནའང་། ཆོས་ཚུལ་བཞིན་དུ་སྒྲུབ་པ་
རྣམས་ལ་བར་ཆད་སེལ་ཞིང་མཐུན་རྐྱེན་སྒྲུབ་པར་ཁས་བླངས་དམ་བཅས་
པ་ལས། གཞན་རྒྱལ་བའི་བཀའ་དང་མི་མཐུན་པ་དང་ཆོས་ཚུལ་བཞིན་
དུ་མི་སྒྲུབ་པ་རྣམས་ལ་ཡང་བར་ཆད་སེལ་ཞིང་མཐུན་རྐྱེན་སྒྲུབ་པའི་དམ་་་
བཅའ་ནི་མཛད་མེད་པས་སོ། །དེས་ན་ང་རང་ཚོས་རྒྱུ་མཚན་འདི་ལ་མི་
དཔགས་པར་ཆོས་སྲུང་རྣམས་ལ་འཕྲིན་ལས་དང་ནུས་སྟོབས་མེད་དོ་ཞེས་
པ་ལྟ་བུའི་སྐུར་འདེབས་བྱེད་མི་རུང་སྟེ། རང་གིས་རྒྱལ་བའི་བཀའ་དང་
མཐུན་པའི་ཆོས་ཚུལ་བཞིན་དུ་སྒྲུབ་བཞིན་ཡོད་མེད་ལ་བལྟོས་ནས་བརྗོད་
དགོས། རང་ཉིད་རྒྱལ་བའི་བཀའ་དང་མཐུན་པར་ཆོས་ཚུལ་བཞིན་དུ་སྒྲུབ་
མཁན་ཞིག་ཡིན་ན་ནི་ཆོས་སྲུང་རྣམས་ལ་མཆོད་གཏོར་ཕུལ་ནས་འཕྲིན་་་་་
ལས་བཅོལ་བར་མ་བྱས་ཀྱང་འཕྲིན་ལས་སྒྲུབ་ངེས་པ་དང་རང་གིས་འཕྲིན་
ལས་བཅོལ་བ་ན་ལྷག་པར་མཐུན་རྐྱེན་སྒྲུབ་པའི་སྐུལ་མར་འགྱུར་ངེས་ཡིན།
འོན་ཀྱང་རང་གིས་ཆོས་དང་མཐུན་པར་ཚུལ་བཞིན་དུ་མ་བསྒྲུབས་པན་་་་་
ཆོས་ཀྱི་ལྡོག་ཕྱོགས་ནས་བསྒྲུབ་ན་ནི་ཆོས་སྐྱོང་ལ་མཆོད་ཅིང་གཏོར་མ་ཕུལ་
843



ཏེ་འཕྲིན་ལས་ཇི་ལྟར་བཅོལ་ཀྱང་གྲོགས་མི་སྒྲུབ་པར་མ་ཟད། རང་ལ་ཆད་
པ་གཅོད་ངེས་ཡིན། དེའི་རྐྱེན་གྱིས་རིག་གནས་གསར་བརྗེའི་སྐབས་དེར་
བསྟན་འགྲོ་ལ་གེགས་ཆག་ཆེན་པོ་བཟོས་པའི་དུས་དེར། འདི་ལྟ་བུའི་དོན་
གྱི་གནད་ལ་བསམ་བློ་མ་བཏང་བར།་ ཆོས་སྐྱོང་ལ་ནུས་མཐུ་དང་བྱིན་
རླབས་གཏན་ནས་མེད་པ་རེད་ཅེས་བརྗོད་མཁན་མང་ཡང་། དེ་ལྟར་གོ་བ་
ལེན་མི་རུང་སྟེ། ང་ཚོ་ཆོས་སྒྲུབ་པ་པོར་ཁས་འཆེས་པ་རྣམས་ཀྱིས་ཆོས་ཚུལ་
བཞིན་དུ་སྒྲུབ་ཀྱིན་ཡོད་མེད་ཀྱི་སྟེང་ནས་འཇོག་དགོས་པ་ཡིན། ། འདིར་
ཆོས་ཚུལ་བཞིན་དུ་སྒྲུབ་ཅེས་པ་ནི་ཆོས་ཚུལ་བཞིན་དུ་ལག་ཏུ་ལེན་པ་ལ་གོ་
སྟེ། དཔེར་ན་མི་དགེ་བཅུ་སྤོང་གི་ཚུལ་ཁྲིམས་ལ་མཚོན་ན། མ་བྱིན་པ་མི་
ལེན་པར་ཁས་བླངས་པ་ན་མ་བྱིན་པ་ལེན་མི་རུང་ལ། དེས་ན་རང་གིས་
ཁས་བླངས་པ་ལྟར་དོན་ཐོག་ཏུ་གནས་ཐུབ་ཡོད་མེད་དང་། དེ་བཞིན་དུ་
སྲོག་གཅོད་མི་རུང་བར་སྟོན་པས་གསུངས་པ་ལྟར་རང་གིས་ཀྱང་སྲོག་མི་ས་ཡ་
གཅོད་པར་ཁས་བླངས་པ་བཞིན་དོན་ཐོག་ཏུ་གནས་ཐུབ་ཡོད་མེད་ཀྱི་ཚུལ་
ལ་བརྟགས་ནས། ཁས་འཆེས་པའི་དོན་ཐོག་ཏུ་གནས་པ་ཡིན་ན་ཆོས་ཚུལ་
བཞིན་དུ་སྒྲུབ་པ་ཡིན་ལ། ་འོན་ཀྱང་སྲོག་མི་གཅོད་པར་ཁས་བླངས་ཏེ་སྐམ་
ལུག་སོགས་རྒྱུན་པར་བཤས་ན་ནི་ཆོས་ཚུལ་བཞིན་སྒྲུབ་པའི་ལྡོག་ཟླར་སོང་
ནས་བསྟན་བཤིག་ཏུ་གྱུར་བ་ཡིན་ཏེ། བསྟན་པ་ནི་གང་ཟག་གི་རྒྱུད་ཀྱིས་
བསྡུས་པ་ཡིན་པའི་ཕྱིར་རོ། །དེ་བཞིན་དུ་གཞན་རྣམས་ལའང་རིགས་བསྒྲེ་
དགོས་པའོ། །སྤྱིར་ཉམས་ལེན་ཞེས་པ་ནི་ཤིན་ཏུ་དཀའ་བའི་གནས་ཞིག་སྟེ།
844



དཔེར་ན་མཚམས་ལ་བསྡད་དེ་ལྷག་པའི་ལྷ་གང་རུང་གི་མཚན་སྔགས་དུང་
ཕྱུར་རེ་བཟླས་ཏེ་དགེ་སྦྱོར་བྱེད་པར་མཚོན་ན་ཡང་ཉམས་ལེན་དུ་འགྲོ་མིན་
གཉིས་ཀ་ཡོད་དེ། ཉམས་ལེན་དུ་འགྲོ་མིན་ནི་སྒྲུབ་པ་པོའི་བསམ་པའི་ཀུན་
སློང་གི་སྒོ་ནས་འཇོག་དགོས་ལ། དེ་ཡང་རྫོགས་པའི་བྱང་ཆུབ་འཐོབ་པའི་
ཆེད་དུ་དམིགས་པ་ནི་རབ་ཀྱི་རབ་ཡིན་པ་དང་། དེ་མིན་ཐར་བ་ཙམ་
འཐོབ་པའི་ཆེད་དུ་དམིགས་ནའང་བཟང་ལ། དེ་ལས་གཞན་ད་དུང་ཚེ་
རབས་ཕྱི་མར་མཐོ་རིས་ལྷ་མིའི་གོ་འཕང་རྣམ་པར་དག་པ་ཞིག་འཐོབ་སྟེ་་་
རྒྱལ་བའི་བསྟན་པ་དང་མཇལ་བའི་ཆེད་དུ་དམིགས་ནའང་རུང་ངོ་། །འོན་
ཀྱང་དེ་ལྟར་མ་ཡིན་པར་ཚེ་འདིའི་ལོངས་སྤྱོད་རྒྱས་པ་དང་ཚེ་རིང་བ། ནད་
མེད་པ་དབང་ཐང་དར་བ་སོགས་ཀྱི་ཆེད་དུ་དམིགས་ནས་མ་ཎི་སོགས་་་་་
གཟུངས་སྔགས་དུང་ཕྱུར་མང་བོ་བཏོན་ཀྱང་གདོན་བྱའི་ཆོས་ཀྱི་ཆ་ནས་་་་་
རྣམ་པར་དག་པ་ཡིན་མོད། འདོན་པ་པོའི་ཀུན་སློང་གི་དབང་གིས་ཆོས་སུ་
འགྲོ་བ་མིན་པས། གུང་ཐང་བསྟན་པའི་སྒྲོན་མེའི་ཞལ་ནས། གསང་སྔགས་
དེ་ཡང་འཕྲལ་གྱི་རྐྱེན་སེལ་ལམ། །ཚེ་དང་ནོར་བསྡུ་དབང་ཐང་མངོན་སྤྱོད་
སོགས། །ཚེ་འདིའི་ལག་ཆ་ཁོ་ནར་འཁྱེར་བ་ནི། །ས་མཆོག་ཙན་དན་སོལ་
བར་བྱས་འདྲ་བས། །ཆོས་ཀྱིས་ངན་སོང་སྒྲུབ་པར་མ་བྱེད་ཨང་། །ཞེས་
དང་། ཉོན་མོངས་ཅན་ཀུན་ཀྱལ་བ་ཉིད། །ཅེས་གསུངས་པ་ལྟར་ངག་ཀྱལ་
ནི་ཀུན་སློང་གི་སྒོ་ནས་འཇོག་དགོས་པས། ཚིག་ཁོ་ནའི་སྟེང་དུ་ཡོད་པ་མ་
ཡིན་ནོ། །དེས་ན་དམ་པའི་ཆོས་སྒྲུབ་རྒྱུ་ནི་ཧ་ཅང་དཀའ་བའི་ལས་ཞིག་
845



ཡིན་ཏེ། ཆོས་ཀྱི་དོན་གོ་བ་ཡང་དཀའ་མོད། དེ་བས་ལག་ཏུ་ལེན་པ། །
དཀའ། །ལག་ལེན་དུ་ཐེབས་པ་དེ་བས་ཀྱང་ ་དཀའ་བའི་གནས་།། དམ་
པའི་ཆོས་ལ་སློབ་སྦྱོང་བྱེད་པ་ནི་སྒྲུབ་པ་ཉམས་ལེན་བྱེད་ ་པའི་ཆེད་་ཡིན་་་་་་
དགོས་ལ། ཆོས་ལ་སྦྱངས་ཏེ་ཉམས་སུ་ལེན་མ་ཐུབ་ན་ནི། ཐོས་པ་ཅི་ཙམ་
བྱས་པ་མཐའ་དག་དོན་མེད་དུ་འགྱུར་བར་མ་ཟད། ངན་སོང་གི་རྒྱུ་རུ་འགྲོ་
བའང་ཡོད་དེ། ཇི་སྐད་དུ། རང་ཉིད་གྲགས་འདོད་ཕ་རོལ་དམའ་འབེབས་
འདོད། །གཡོ་སྒྱུས་རྩོད་པ་ཚིག་རྩུབ་ངན་སེམས་ཅན། །ངག་ཀྱལ་སྣ་ཚོགས་
སྨྲ་ཞིང་གཞན་རྒྱུད་སྲེག །ད་ལྟའི་རྩོད་པ་འདི་ཡང་དམྱལ་བའི་རྒྱུ། །ཞེས་
གསུངས། དེ་ཡང་འདིར་རྩོད་པ་གང་བྱེད་མཐའ་དག་པར་དམྱལ་བའི་རྒྱུ་
རུ་འགྲོ་བའི་དོན་དུ་གོ་མི་རུང་བར་མ་ཟད། སྤྱིར་རྩོད་པ་ནི་རྒྱལ་བའི་
གསུང་རབ་ལ་སྒྲོ་འདོགས་གཅོད་པའི་ཐབས་དམ་པ་ཞིག་ཡིན་པས་ངེས་་་་་
པར་མཁོ་བ་ཞིག་ཡིན་ལ། འོན་ཀྱང་ཀུན་སློང་ངན་པས་རང་ཉིད་གྲགས་
འདོད་པ་དང་ཕ་རོལ་སྨོད་པར་འདོད་པ་དང་གཡོ་སྒྱུའི་སྒོ་ནས་རྩོད་པ་་་་་
སོགས་ནི་མཐོ་རིས་དང་ཐར་བའི་རྒྱུ་རུ་མི་འགྲོ་བ་མ་ཟད། ངན་སོང་ལས་
ཆེས་སྡིག་ཤས་ཆེ་བའི་དམྱལ་བའི་རྒྱུ་རུ་འགྲོ་བར་གསུངས་པས་ན་ཀུན་སློང་
འཆོས་པ་འདི་གལ་ཆེ་བ་ཤེས་པར་བྱའོ། །
རྐྱེན་གློ་བུར་བ་ལམ་དུ་སློང་བ་ནི་ནད་དང་གདོན་དང་དགྲ་ལ་སོགས་
པ་གློ་བུར་དུ་བྱུང་ནས་སྡུག་བསྔལ་དྲག་པོ་བྱུང་བ་ན། འཇིག་རྟེན་གྱི་
ཁམས་ན་འདི་ལྟ་བུའི་སྡུག་བསྔལ་བྱུང་བ་དཔག་ཏུ་མེད་པ་ཡོད་པས། དེ་
846



རྣམས་སྙིང་རེ་རྗེ་སྙམ་དུ་སྙིང་རྗེ་ཆེན་པོ་སྐྱེ་བའི་གྲོགས་སུ་སྒྱུར་བ་དང་། །
དོན་དེ་དག་གི་སྡུག་བསྔལ་ཐམས་ཅད་བདག་ལ་འུབས་ཀྱིས་བསྡུས་ཞེས་་་་་
གཏོང་ལེན་གྱི་དམིགས་པ་སྐྱོང་། ། ཡང་གནོད་བྱེད་འདིས་བདག་ལ་བྱང་
ཆུབ་ཀྱི་སེམས་སྦྱོང་བའི་གྲོགས་བྱས་པས་བླ་མ་ལྟར་བཀའ་དྲིན་ཆེ་སྙམ་དུ་་་
བསམས། རྐྱེན་གློ་བུར་བའི་སྡུག་བསྔལ་བྱུང་ནའང་ལམ་འཁྱེར་ཡོད་
ན་ནི་དུག་སྨན་དུ་སྒྱུར་བ་ལྟར་བྱང་ཆུབ་སེམས་སྦྱོང་གི་གྲོགས་ཁྱད་པར་དུ་
འཕགས་པ་ཞིག་ཏུ་འགྱུར་ལ། ལམ་དུ་འཁྱེར་མ་ཤེས་ན་ནི་རང་སྡུག་བསྔལ་
ཆེན་པོ་ཞིག་ཏུ་འགྱུར་བ་ལས་གཞན་མེད་དོ། །ཡང་གཞན་གྱི་སྡུག་བསྔལ་
མཐོང་བ་ན་དེ་མ་ཐག་དེ་དག་གི་སྡུག་བསྔལ་རྣམས་བདག་ལ་བླངས་ཞིང་། །
རང་ལ་ཉོན་མོངས་དྲག་པོ་སྐྱེ་བ་མཐོང་ནའང་གཞན་གྱི་ཉོན་མོངས་ཐམས་
ཅད་བདག་ལ་འདུས་པར་གྱུར་ཅིག་སྙམ་དུ་ཞེ་ཐག་པ་ནས་བསམ་མོ། །དེ་
ལྟར་གཞན་གྱི་སྡུག་བསྔལ་རང་ལ་ལེན་པའི་བསམ་པ་གོམས་ནས་བློའི་་་་་་་
སྟོབས་ཆེས་ཆེར་རྒྱས་པ་ན། ནམ་མཁའི་མཐའ་དང་མཉམ་པའི་སེམས་ཅན་
ཐམས་ཅད་ཀྱི་ལས་ངན་པ་སྟེ་འཕེན་བྱེད་དགེ་བའི་ལས་དང་མི་དགེ་བའི་
ལས། མི་གཡོ་བའི་ལས་གསུམ། འདིར་འཕེན་བྱེད་དགེ་བའི་ལས་
དང་མི་གཡོ་བའི་ལས་གཉིས་ཀྱང་འཁོར་བར་འཕེན་བྱེད་ཀྱི་ལས་ཡིན་པས།
དེ་གསུམ་གྱིས་བསྡུས་པའི་ལས་ངན་དང་ཉོན་མོངས་ཇི་སྙེད་ཅིག་ཡོད་པ་་་་
ཐམས་ཅད་རང་གི་སྟེང་ལ་ལེན་པའི་གོ་ཆ་བགོ་བ་སྟེ་སྙིང་སྟོབས་བསྐྱེད་དེ།
སངས་རྒྱས་དང་བྱང་ཆུབ་སེམས་དཔའ་ཐམས་ཅད་དཔང་བོར་བཞག་ལ་
847



རང་ཉིད་གཏའ་མར་བཅུག་ནས་སེམས་ཅན་ཐམས་ཅད་འཁོར་བའི་བཙོན་
ནང་ནས་བཏོན་ཏེ་ཐར་བར་བྱས། སེམས་ཅན་ཐམས་ཅད་ཀྱིས་གང་མྱོང་
བར་བྱ་དགོས་པའི་སྡུག་བསྔལ་དེ་མཐའ་དག་རང་གཅིག་པུས་མྱོང་བར་་་་་
ཡིད་དམ་འཆའ་བ་སྟེ་འདི་ལྟ་བུའི་སྙིང་སྟོབས་བསྐྱེད་དགོས་ལ། དེ་ལྟར་
སྙིང་སྟོབས་སྐྱེད་ན་ནི་བྱང་ཆུབ་ཀྱི་སེམས་ཤུགས་ཇེ་དྲག་དང་ཐེག་པ་ཆེན་་་་
པོའི་ལམ་གང་ཡིན་ཡང་ཤུགས་ཇེ་དྲག་ཏུ་འགྲོ་ངེས་པ་ཡིན་པས། རྫོགས་
པའི་སངས་རྒྱས་ཀྱི་གོ་འཕང་ཐོབ་པ་ཇེ་མྱུར་དུ་འགྲོ་བའོ། །དེའི་རྐྱེན་གྱིས་
བྱང་ཆུབ་སེམས་དཔའ་ལའང་ནང་གསེས་ཀྱི་སྒོ་ནས་རབ་འབྲིང་ཐ་གསུམ་
གྱི་ཁྱད་པར་ཡོད་དེ། སྙིང་རྗེ་དང་བྱང་ཆུབ་ཀྱི་སེམས་ལ་ཤུགས་དྲག་ཞན་གྱི་
ཁྱད་པར་ཡོད་པས་སོ། །འདི་ལྟ་བུའི་སྙིང་སྟོབས་བསྐྱེད་ཚུལ་གྱི་ཁུངས་ནི་
མདོ་སྡེ་ཕལ་བོ་ཆེ་ལས་གསུངས་པས་རྒྱལ་སྲས་ཀྱི་སྙིང་སྟོབས་དཔག་པར་་་་་
དཀའ་བའམ་ཚད་བཟུང་དུ་མེད་པ་དང་གོང་ན་མེད་པ་ཞིག་སྟེ། འདི་ལྟ་
བུའི་སྙིང་སྟོབས་སྐྱེད་ནུས་ན་རྒྱལ་སྲས་ཀྱི་སྤྱོད་པ་རླབས་པོ་ཆེ་དཔག་པར་་་་་
དཀའ་བ་ཅི་འདྲ་ཞིག་ཡིན་ཡང་ཞུམ་པའམ་འཇིགས་པ་མེད་པར་སློབ་ནུས་
པས་ན་འདི་ལྟ་བུའི་བསམ་པའི་གོ་ཆ་ནི་མཐའ་ན་སྨོན་ལམ་ཚུན་ཆད་ཀྱིས་
ཀྱང་སྦྱང་ངོ༌། །མདོར་ན་རྐྱེན་བཟང་བ་ཡིན་ན་རྣམ་གཡེང་གི་དབང་དུ་
མི་འགྲོ་བ་དང་རྐྱེན་ངན་པ་བྱུང་ན་སྐྱོ་བའི་རྒྱུར་མི་གཏོང་བར་རྐྱེན་བཟང་
ངན་གང་འདྲ་ཞིག་བྱུང་ཡང་དགེ་སྦྱོར་གྱི་གྲོགས་སུ་འཁྱེར་ཤེས་པ་ཞིག་གལ་
ཆེ་བ་དང་། ལྷག་པར་དུ་བྱང་ཆུབ་ཀྱི་སེམས་རིན་པོ་ཆེ་མ་སྐྱེས་པ་བསྐྱེད་པ་
848



་
དང་སྐྱེས་པ་གོང་དུ་འཕེལ་བའི་རྐྱེན་དུ་སྒྱུར་ཤེས་པའི་ཐུན་མོང་མིན་པའི་་་
གནད་རྣམས་མདོ་སྡེ་དཀོན་མཆོག་སྤྲིན་དང་སྤྱོད་ཡུལ་ཡོངས་དག་པའི་་་་་་
མདོ་ནས་བཤད་པ་བཞིན་སྣང་གྲག་རིག་གསུམ་སྟེ་མིག་གིས་གང་མཐོང་་་་་་
དང་རྣ་བས་གང་ཐོས། ལུས་ཀྱིས་གང་མྱོང་ཐམས་ཅད་བྱང་ཆུབ་ཀྱི་སེམས་
རིན་པོ་ཆེ་འཕེལ་བའི་རྐྱེན་དུ་སྒྱུར་བར་བྱེད་པ་གལ་ཆེ་བ་ཡིན་ཏེ། དེ་ནི་
སྔར་མདོར་བསྡུས་ཤིག་བཤད་ཟིན་ལ་ཞིབ་བར་ནི་མདོ་སྡེ་རིན་པོ་ཆེ་དཀོན་
མཆོག་སྤྲིན་དང་མདོ་སྡེ་ཕལ་བོ་ཆེ། སྤྱོད་ཡུལ་ཡོངས་སུ་དག་པའི་མདོ་
སོགས་ལས་ཤེས་པར་བྱའོ། ། ་་་་་་་
349



བཞི་བ། ཚེ་གཅིག་གི་ཉམས་
ལེན་དྲིལ་བ།
བཞི་བ་ཚེ་གཅིག་གི་ཉམས་ལེན་དྲིལ་བ་ལ། ཚེ་གང་བོའི་ཉམས་ལེན་
གནད་དྲིལ་བ་དང་། འཆི་ཁའི་ཉམས་ལེན་གཉིས་སོ། །དེ་ལ་སྟོབས་ལྔ་
གསུངས་ཏེ། སྟོབས་ལྔ་ནི། འཕེན་པའི་སྟོབས། གོམས་པའི་སྟོབས། དཀར་
བོའི་ས་བོན་གྱི་སྟོབས། སུན་འབྱིན་པའི་སྟོབས། སྨོན་ལམ་གྱི་སྟོབས་རྣམས་
སོ། །
དང་བོ། འཕེན་པའི་སྟོབས་ནི། དེ་ལས། ཐོ་རེངས་ཀྱི་ཐུན། ཞེས་པ་
ནས། བཤད་ཟིན་པ་ལྟར་རོ། །ཞེས་པའི་བར་གསུངས་ཏེ། སྤྱིར་འཕེན་པ་
ཞེས་པ་ནི་དཔེར་ན་མི་ཞིག་གིས་འདུ་ཁང་གསར་བ་ཞིག་རྒྱག་པར་མཚོན་
ན། སྔོན་ལ་ཁང་བའི་ནང་ཁོག་གི་གསལ་ཡངས་དང་ཀ་ཚད་ཀྱི་མཐོ་དམའ་
སོགས་རན་ཞིང་བཟོ་བཀོད་ཤིན་ཏུ་ལེགས་པའི་ཁང་བ་སྐྱིད་པོ་ཞིག་བཟོ་་་་
དགོས་སྙམ་པའི་བསམ་བློ་གཏོང་ཚུལ་དེ་ལ་འཕེན་པ་ཞེས་བརྗོད། སྐབས་
འདིར་བསྟན་གྱི་འཕེན་པ་ནི་བདག་གཞན་མཉམ་བརྗེ་བྱང་ཆུབ་སེམས་་་་་་
སྦྱོང་གི་གདམས་པ་འདི་ཡིན་པས། འཕེན་པ་གཏོང་བ་འདི་གཙོ་ཆེ་བ་ཡིན།
དཔེར་ན་ཉིན་གཅིག་ལ་ཐུན་བཞི་ཕྱེ་ནས་ཉམས་སུ་ལེན་པའི་དབང་དུ་བྱས་
850



ན། ཐུན་དང་བོ་ཐོ་རེངས་ཀྱི་ཐུན་ལྟ་བུ་ལ་མལ་ལས་ལངས་མ་ཐག་གོང་
ནས་སོང་ཟིན་ལྟར། རླུང་རོ་དགུ་ཕྲུགས་དག་ཏུ་བསལ། །རིག་པ་དྭངས་
སྙིགས་ལེགས་པར་ཕྱེ། །རྣམ་དག་དགེ་བའི་སེམས་ལྡན་པས། །སྐྱབས་འགྲོ་
སེམས་བསྐྱེད་ནན་ཏན་བྱ། །ཞེས་གསུངས་པ་བཞིན། རིག་པ་དྭངས་སྙིགས་
ཕྱེ་བ་སྟེ། བདག་གིས་དེང་ནས་སམ་དུས་ད་ལྟ་ཉིད་ནས་བཟུང་སྟེ་རྫོགས་
པའི་སངས་རྒྱས་ཀྱི་གོ་འཕང་མ་ཐོབ་ཀྱི་བར་དང་། ཁྱད་པར་དུ་མ་ཤི་བའི་
ཚུན་ཆད་དམ་རང་གིས་ཚེ་གང་ཐུབ་ཀྱི་བར་དུ་དང་། ལོ་འདི་དང་ཟླ་བ་
འདི་དང་། ཁྱད་པར་དུ་སང་ད་ཙམ་སྟེ་དེ་རིང་ནས་སང་གི་ཉིན་གྱི་བར་ཏེ་
ཉིན་ཞག་གཅིག་གི་བར་དུ་བཅས་པའི་ཁ་ན་མ་ཐོ་བའམ་ཉེས་པ་དང་རང་
བཞིན་གྱི་ཁ་ན་མ་ཐོ་བ་སྟེ། དཔེར་ན་དགེ་སློང་གི་སྡོམ་པ་བླངས་པ་ཞིག་ལ་
མཚོན་ན། དགེ་སློང་གི་ཁྲིམས་ལ་ཉིས་བརྒྱ་ལྔ་བཅུ་རྩ་གསུམ་ཡོད་པའི་ནང་
ནས་བཅས་རྐྱང་གི་སྐོར་ལ་དཔེར་ན་ཕྱི་དྲོའི་ཁ་ཟས་ལྟ་བུ་བཅས་པའི་ཁ་ན་
མ་ཐོ་བ་འདི་སྡོམ་པ་ཁས་བླངས་པ་ཞིག་ལ་མ་གཏོགས་འབྱུང་མི་སྲིད་ལ།
སྲོག་གཅོད་པ་དང་མ་བྱིན་ལེན་ལྟ་བུ་ནི་བཅས་པ་དང་རང་བཞིན་གྱི་ཁ་ན་ ་
མ་ཐོ་བ་གཉིས་ཀ་ཡིན་ལ། ་ རང་བཞིན་གྱི་ཁ་ན་མ་ཐོ་བ་རྣམས་དགེ་སློང་
རྣམས་ཀྱིས་སྲུང་དགོས་པ་སྨོས་ཅི། ཐ་ན་དུད་འགྲོས་ཀྱང་སྲུང་མི་ཤེས་པ་མ་
གཏོགས་ངེས་པར་དུ་སྲུང་དགོས་ཏེ། དུད་འགྲོས་དུད་འགྲོ་བསད་པ་ན་
སྡིག་པ་འབྱུང་བ་དང་དུད་འགྲོས་དུད་འགྲོ་གཞན་གྱི་ཟས་བརྐུས་ནའང་་་་་
ཉེས་པ་འབྱུང་བའི་ཕྱིར་རོ། །གཞན་ཡང་འདུལ་བའི་བཅས་རྐྱང་གི་སྐོར་
s5]



ལས། ཆང་མིན་བཅས་རྐྱང་དགག་པ་མེད་པར་གནང༌། །ཞེས་གསུངས་པ་
ལྟར། ཆང་མ་གཏོགས་པའི་གཞན་རྣམས་ལ་དགོས་དབང་གིས་དམིགས་
བསལ་ཡོད་དེ། དཔེར་ན་ང་བརྒྱད་ལོ་དང་རིག་གནས་གསར་བརྗེའི་སྐབས་
ལྟ་བུའི་རྐྱེན་དང་འཕྲད་ན་བཅས་པ་རྐྱང་བ་རྣམས་ལ་གནང་བ་ཡོད་པས།
མི་ནུས་པ་ལ་ལྟུང་བ་མེད། ཅེས་པ་ལྟར་ལ། རང་བཞིན་གྱི་ཁ་ན་མ་ཐོ་བ་
རྣམས་ལ་དགོས་དབང་སོགས་ཀྱི་གནང་བ་ཡོད་པ་མ་ཡིན་པས། དེ་ལྟར་
བཅས་རང་གི་ཉེས་པས་མ་གོས་པའི་ངང་ནས་རང་རྒྱུད་ཀྱི་དགྲ་བོ་བདག་
འཛིན་འགོང་པོ་འབུར་འཇོམས་བྱས་ཏེ། བྱང་ཆུབ་ཀྱི་སེམས་རིན་པོ་ཆེ་
རྣམ་པ་གཉིས་བསྒོམ་བ་མ་བློའི་མཐུ་ཅི་ཡོད་ཀྱིས་འབད་པར་བྱའོ་སྙམ་དུ་་་
འཕེན་པ་དྲག་པོ་ཡང་ཡང་དུ་གཏོང་། དེ་བཞིན་དུ་ཐུན་རེ་རེའི་འགོར་ཡང་
འདི་ལྟར་འཐིན་པ་གཏོང་དགོས་སོ། །དེ་ཡང་བྱང་ཆུབ་ཀྱི་སེམས་རིན་པོ་ཆེ་
རྣམ་པ་གཉིས་ནི་སྒོམ་རིམ་དང་རྒྱུད་ལ་སྐྱེས་རིམ་གང་གི་ཆ་ནས་ཀྱང་ཀུན་
རྫོབ་བྱང་ཆུབ་ཀྱི་སེམས་སྔོན་ལ་བསྒོམས་ནས་དོན་དམ་བྱང་ཆུབ་ཀྱི་སེམས་
རྗེས་སུ་སྒོམ་དགོས་ཏེ། ཀུན་རྫོབ་བྱང་ཆུབ་ཀྱི་སེམས་སྔོན་ལ་བསྒོམས་ནས་
རྒྱུད་ལ་སྐྱེས་པ་ན། དེས་རྩིས་ཟིན་པའི་སྟོང་ཉིད་མངོན་སུམ་དུ་རྟོགས་
པའི་ཤེས་རབ་ལ་དོན་དམ་བྱང་ཆུབ་ཀྱི་སེམས་ཟེར་བ་ཡིན། དགེ་འདུན་
དང་ལྷན་ཅིག་འདུ་བ་དང་བསོད་སྙོམས་སུ་འགྲོ་བ་སོགས་འགྲོ་འཆག་ཉལ་
འདུག་གི་བྱ་བ་གང་བྱེད་པའི་སྐབས་སུའང་དུས་འདི་ལས་འདི་ཙམ་གྱི་བར་
རང་གིས་རང་ཚོད་དང་བསྟུན་ནས་དུས་ཀྱི་ཚོད་བཟུང་བ་དང་། བྱ་བ་འདི་
852



དང་འདི་བྱེད་པའི་རིང་ལ་བཅས་རང་གི་ཉེས་པས་མ་གོས་པའི་ངང་ནས་་་་
རང་རྒྱུད་ཀྱི་བདག་འཛིན་འགོང་བོ་ལ་འབུར་འཇོམས་བྱེད་ཅིང་བྱང་ཆུབ་
ཀྱི་སེམས་རིན་པོ་ཆེ་རྣམ་པ་གཉིས་ཀྱི་ཉམས་ལེན་ལ་བརྩོན་པར་བྱའོ་སྙམ་
དུ་འཕེན་པ་ཤུགས་དྲག་ཏུ་གཏོང་ངོ་། །འཕེན་པའི་སྟོབས་འདི་གནད་ཤིན་
ཏུ་ཆེ་སྟེ། སྤྱིར་ཆོས་ནི་ཐེག་པ་མཆོག་དམན་གང་གི་ཆོས་ཡིན་ཡང་རུང་
ཐམས་ཅད་སེམས་ཀྱི་འཕྲུལ་ཏེ་སེམས་ཀྱི་འགུལ་སྐྱོད་ཤ་སྟག་ཡིན་ལ། ཆོས་
ཐམས་ཅད་སེམས་ཀྱི་འཕྲུལ་ཡིན་ཚུལ་ནི་གཙོ་བོ་རང་བཞིན་མེད་པའི་ལྟ་བ་
ལ་སྦྱར་ཏེ་དཔྱད་ན་ཤིན་ཏུ་གོ་བདེ་བར་ཡོང་བས། དཔེར་ན་ཟས་ཞིག་ལ་
མཚོན་ན། དེའི་བཟང་ངན་དང་ཞིམ་མིན་གྱི་ཁྱད་པར་ནི་སེམས་ཀྱིས་
འཇོག་ཚུལ་གྱི་ཆ་ནས་བྱུང་བ་ལས། ཟས་རང་གི་སྟེང་ན་མེད་དེ། དཔེར་ན་
ཕག་ཤ་གཅིག་བུ་ལ་མཚོན་ནའང་། ཕག་ཤ་ཟས་སུ་སྤྱོད་ཅིང་དགའ་མཁན་
རྣམས་ལ་བཅུད་ལྡན་གྱི་ཟས་མཆོག་ཏུ་གྱུར་པ་ཞིག་ཏུ་བརྩི་མོད། དེ་ཟས་སུ་
སྤྱོད་མི་རུང་བར་དམ་བཅས་པའི་ཧེ་རིགས་ལྟ་བུ་ལ་མཚོན་ན་ཟས་སུ་སྤྱོད་
པ་ཁར་ཞོག་ཟས་ཀྱི་མིང་ཙམ་ཡང་འདོགས་པར་མི་བྱ་བ་བཞིན་ནོ། །དེ་
བཞིན་དུ་ཆང་ལ་མཚོན་ནའང༌། དེ་རྒྱུན་པར་སྤྱོད་མཁན་གྱི་ཁྱིམ་ཕ་བ་མ་
མཚོན་ན་བཏུང་བྱའི་མཆོག་ཏུ་བརྩི་མོད། དགེ་སློང་རབ་བྱུང་གི་བཅའ་
ཁྲིམས་བརྩི་མཁན་ཞིག་གིས་ཆང་དེ་སྐྱུག་བྲོ་བའི་གནས་སུ་བརྩི་བ་བཞིན་་་་
ཀུན་ལ་རིགས་བསྒྲེ་སྟེ་ཆོས་ཐམས་ཅད་རང་ངོས་ནས་མ་གྲུབ་པར་རྟོག་པས་
བཏགས་ཙམ་མམ་མིང་བརྡས་བཞག་ཙམ་ཡིན་ཞེས་པའི་དོན་ཡང་འདི་་་་་
cs
853



ཡིན་ནོ། །དེ་བཞིན་དུ་བྱ་བ་གང་སྒྲུབ་ཀྱང་བསམ་པའི་ཀུན་སློང་འདི་ཤིན་
ཏུ་གལ་ཆེ་སྟེ། དཔེར་ན་དུད་འགྲོ་ལ་ཟན་ཆངས་གཅིག་གི་སྦྱིན་པ་གཏོང་
བའི་དབང་དུ་བཏང་ནའང་དེ་ཆོས་སུ་འགྲོ་མིན་དང་ཐེག་པ་ཆེན་པོའི་ཆོས་
སུ་འགྲོ་མིན་སྦྱིན་པ་པོ་དེའི་ཀུན་སློང་ལ་རག་ལས་པའི་ཚུལ་སྔར་མང་ད་་་་་
བཤད་ཟིན་པ་ལྟར་རོ། །
གོམས་པའི་སྟོབས་ནི། བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་
ཐུན་དངོས་གཞི་དང་ཐུན་མཚམས་ཐམས་ཅད་དུ་སྦྱོར་བར་བྱའོ། །
དཀར་བོ་ས་བོན་གྱི་སྟོབས་ནི། བྱང་ཆུབ་ཀྱི་སེམས་རིན་པོ་ཆེ་རྒྱུད་ལ་
མ་སྐྱེས་པའི་གང་ཟག་ཞིག་ལ་སེམས་དེ་རྒྱུད་ལ་བསྐྱེད་པ་དང་བསྐྱེད་ནས་་་་
རྒྱུད་ལ་སྐྱེས་པ་ཞིག་ཡིན་ན་ནི། སེམས་རིན་པོ་ཆེ་དེ་གོང་ནས་གོང་དུ་སྤེལ་
བ་གལ་ཆེ་བ་ཡིན་པས། དེ་འཕེལ་བྱེད་ཀྱི་རྒྱུ་ཚོགས་སྒོ་དུ་མ་ནས་གསོག་པ་
དང་སྡིག་སྒྲིབ་སྒོ་དུ་མ་ནས་སྦྱང་དགོས་སོ། །འདིར་ཚོགས་སྒོ་སྣ་ཚོགས་ནས་
གསོག་ཅེས་པ་ནི་དཔེར་ན་མཆོད་པ་ལ་མཚོན་ན། མཆོད་ཡོན་ཞལ་ཟས་མེ་
ཏོག་བདུག་སྤོས་དྲི་ཆབ་སྣང་གསལ་སོགས་སྣ་ཚོགས་ཡོད་པ་དང་། སྡིག་
སྒྲིབ་སྒོ་དུ་མ་ནས་སྦྱོང་ཞེས་པ་ནི། སྤྱིར་སྡིག་སྒྲིབ་རྣམས་གཉེན་པོ་སྟོབས་
བཞི་ལ་བརྟེན་ནས་སྦྱང་དགོས་མོད། གཉེན་པོ་ཀུན་ཏུ་སྤྱོད་པའི་སྟོབས་ལ་
བརྟེན་ནས། སྡིག་སྒྲིབ་སྦྱོང་བའི་ཆེད་དུ་ལྷ་སྐུ་བཞེངས་པ་དང་ཕྱག་སྐོར་
བྱེད་པ་དང་། གཟུངས་སྔགས་བཟླ་བ། བྱང་ཆུབ་ཀྱི་སེམས་སྒོམ་པ་དང་
ཟབ་མོ་སྟོང་བ་ཉིད་ཀྱི་དོན་སྒོམ་པ་སོགས་སྒོ་གཅིག་གིས་མི་ཆོག་པར་སྒོ་དུ་
854



མ་འཛོམས་ནས་སྦྱངས་ན་ནུས་པ་ཆེན་པོ་ཐོན་ཕེས་སོ། ། ད ་
སུན་འབྱིན་པའི་སྟོབས་ནི། བདག་གཅེས་འཛིན་གྱི་རྣམ་རྟོག་འདིས་
སྔར་ཡང་སྡུག་ཏུ་བཅུག ། ད་དུང་ཡང་འདི་དང་མ་བྲལ་ན་བདེར་མི་སྟེར་
བར་འདུག་པས། གནད་བཞི་རིགས་པས་བཀག་པ་ལྟར་ལུས་སེམས་གཉིས་
རང་བཞིན་གྱིས་གྲུབ་ན། གཅིག་ཏུ་གྲུབ་བམ་ཐ་དད་དུ་གྲུབ་ཅེས་བརྟགས་
པ་ན་ལུས་སེམས་གང་ཡང་བདག་ཏུ་བཟུང་རྒྱུ་མི་འདུག་སྟེ་དོན་དམ་པར་
མ་གྲུབ་པ་ཡིན་ནོ། །གནས་ཚུལ་དེ་མ་རིག་པར་རྨོངས་ནས་བདག་གཅེས་
འཛིན་གྱི་དབང་དུ་སོང་སྟེ་ཐོག་མ་མེད་པ་ནས་ད་ལྟའི་བར་དུ་ཕུང་བར་་་་་
འདུག དུས་ད་ལྟ་ནས་བཟུང་གཅེས་འཛིན་འདིའི་དབང་དུ་སྐད་ཅིག་ཀྱང་
མི་གཏོང་ངོ་སྙམ་དུ་འདུན་པ་ཤུགས་དྲག་ཏུ་བྱའོ། །
སྨོན་ལམ་གྱི་སྟོབས་ནི། སྤྱིར་ན་དགེ་སྦྱོར་གང་བྱས་ཐམས་ཅད་ཀྱི་
མཇུག་ཏུ་བསྔོ་སྨོན་གྱིས་རྒྱས་འདེབས་ཤུགས་དྲག་བྱ་དགོས་ཏེ། དཔེར་ན་
དགེ་བ་ནི་རྟ་ལྟ་བུ་དང་བསྔོ་སྨོན་ནི་སྲབ་ལྟ་བུ་ཡིན་པས། རྟ་ལ་སྲབ་ཀྱིས་ཁ་
ལོ་བསྒྱུར་དགོས་པ་ལྟ་བུ་ཡིན་ནོ། །ཁྱད་པར་དུ་འཆི་ཁ་དང་བར་དོ་དང་སྐྱེ་
བ་ཕྱི་མ་དང་། དེའི་ཕྱི་མ་ཕན་ཆད་ཀྱི་ཚེ་རབས་ཕྲེང་བ་ཀུན་ཏུ་བྱང་ཆུབ་ཀྱི་
སེམས་གཉིས་མི་ཉམས་ཤིང་མངོན་དུ་འགྱུར་བ་སྟེ། དཔེར་ན་སྐྱེ་བ་འདི་
ལ་བྱང་ཆུབ་ཀྱི་སེམས་རིན་པོ་ཆེ་བསྐྱེད་དེ་རྒྱུད་ལ་སྐྱེས་པའི་གང་ཟག་ཞིག་
ཡིན་ནའང་། ཚེ་འཕོས་ནས་སྐྱེ་བ་ཕྱི་མ་ཞིག་བླངས་ཚེ་གང་ཟག་དེའི་རྒྱུད་
ན་བྱང་ཆུབ་ཀྱི་སེམས་རིན་པོ་ཆེ་ལྡན་པ་ཡིན་མོད། མངོན་པར་མི་གསལ་
855



བའམ་ས་བོན་གྱི་ཚུལ་དུ་གནས་ཡོད་པ་སྟེ། དཔེར་ན་འདོན་པ་ཞིག་བློར་
འཛིན་པར་མཚོན་ན། དང་ཐོག་བློར་བཟུང་ནས་བྱང་པོ་ཞིག་ཡོད་པ་
ནས་ལོ་བཅུ་ལྷག་གི་རིང་ལ་མ་བཏོན་པར་བཞག་པ་ན་གློ་ནས་བརྗེད་པར་
འགྱུར་ལ། ཕྱིས་སུ་ཡང་སྐྱར་བློ་ལ་འཛིན་ཚེ། གཞན་གསར་དུ་བློ་ལ་འཛིན་
རྒྱུ་ཞིག་ལ་ལྟོས་ན། བརྗེད་པ་དེ་སླར་བློར་བཟུང་ན་བྱང་བདེ་བ་ནི་ང་ཚོའི་
ཉམས་མྱོང་གིས་ཀྱང་ཤེས་ཐུབ་ལ། དེའི་རྒྱུ་མཚན་ནི་སྔར་བློ་ལ་བཟུང་བའི་
བག་ཆགས་སད་པའི་སྟོབས་ཡིན་ནོ། །དེ་བཞིན་དུ་གཞུང་ཆེན་མོ་ལ་སྦྱངས་
ནའང་མི་ལ་ལས་དཔེ་ཆར་བལྟས་པ་དང་ཐོས་པའི་ཚེགས་ཆུང་ངུ་ཙམ་གྱིས་
གཞུང་དོན་ཤེས་ཐུབ་པ་དེ་ཡང་། སྐྱེ་བ་སྔ་མ་རྣམས་སུ་གཞུང་དེ་དག་ལ་
བག་ཆགས་ཟབ་མོ་བཞག་ཡོད་པའི་དབང་གིས་ཡིན། དེ་ལའང་བག་ཆགས་
ཟབ་མོ་ཙམ་ཡོད་པས་མི་ཆོག་གི །དེ་མངོན་དུ་འགྱུར་བའི་རྐྱེན་ལ་ངེས་པར་
འཕྲད་དགོས་པ་ཡིན་ནོ། །འགལ་རྐྱེན་བར་ཆད་ཅི་བྱུང་ཐམས་ཅད་བྱང་
ཆུབ་ཀྱི་སེམས་རིན་པོ་ཆེ་རྣམ་པ་གཉིས་སྦྱོང་བའི་གྲོགས་སུ་འགྱུར་བ་དང་།
ཆོས་འདི་སྟོན་པའི་ཐེག་པ་ཆེན་པོའི་དགེ་བའི་བཤེས་གཉེན་དང་མཇལ་་་་
བར་གྱུར་ཅིག་ཅེས་སྨོན་ལམ་གདབ་བོ། །འདིར་དེ་དང་མཇལ་ཞེས་པ་ནི་
དགེ་བའི་བཤེས་གཉེན་ལ་ཐོད་པ་གཏུག་པ་ཙམ་ལ་གོ་རྒྱུ་མིན་པར་ཐེག་པ་
ཆེན་པོའི་དགེ་བའི་བཤེས་གཉེན་དང་འཕྲད། འཕྲད་པ་ཙམ་གྱིས་མི་ཆོག་
གི་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་པ་ཞིག་ལ་གོ་དགོས་་་་
པས། བླ་མ་དཀོན་མཆོག་དང་མཁའ་འགྲོ་ཆོས་སྐྱོང་རྣམས་ལ་མཆོད་པ་
856



དང་གཏོར་མ་ཕུལ་ནས་དེ་ལྟར་འགྱུར་བར་མཛད་དུ་གསོལ་ཞེས་གསོལ་བ་
ཤུགས་དྲག་ཏུ་གདབ་བོ། །
གཉིས་པ། འཆི་ཁའི་ཉམས་ལེན་ནི། དེ་ལས། བློ་སྦྱོང་འདི་སྒོམ་པ་པོ།
ཞེས་པ་ནས། འདི་ལས་ངོ་མཚར་ཆེ་བ་ཞིག་མེད་གསུང་ངོ་། །ཞེས་པའི་བར་
གསུངས་ཏེ། བདག་གཞན་མཉམ་བརྗེའི་བློ་སྦྱོང་སྒོམ་པ་པོ་དེ་འཆི་བ་ལ་ཉེ་
བའི་ཚེ་ན་བློ་སྦྱོང་འདིའི་སྒོ་ནས་འཕོ་ཐུབ་པ་ཞིག་དགོས། འཆི་ཁའི་ཉམས་
ལེན་ཤིན་ཏུ་གལ་ཆེ་བ་ནི་རང་གིས་ཚེ་ཧྲིལ་བོར་གང་ཉམས་ལེན་ཏེ་གོམས་
པ་སོང་ཡོད་པའི་ཆོས་དེས་ཕན་ཐོགས་པ་ཡིན་ཏེ། གོམས་པ་གང་སོང་བའི་
ཆོས་དེ་ནི་ན་ཟུག་ལ་སོགས་པའི་སྡུག་བསྔལ་ཅི་བྱུང་ཡང་གོམས་སྟོབས་ཀྱིས་
ཡིད་ལ་དྲན་ཐུབ་པ་ཡིན་ལ། དེ་ལྟར་མ་ཡིན་པར་འཆི་ཁར་སྔོན་ཉམས་ལེན་
བྱས་མ་མྱོང་བའི་ཆོས་ཚོགས་པ་ཞིག་ཉམས་ལེན་བྱས་ན་རང་གི་དྲན་པ་མི་
གསལ་བ་དང་ནད་ཀྱི་སྡུག་བསྔལ་བ་ལ་སོགས་པའི་དཀའ་ཁག་གི་གནས་སུ་
ལྷུང་བའི་དབང་གིས་ཆོས་ཡིད་ལ་དྲན་དཀའ་བ་སྟེ། ད་ལྟ་ཡུན་བསྲིངས་
ནས་བསྒོམས་ཀྱང་རྒྱུད་ལ་སྐྱེ་དཀའ་བ་འདི་འདྲ་བར་འདུག་ན་འཆི་ཁ་ཧ་་་
ཅང་ཉམ་ང་བའི་གནས་སྐབས་དེ་འདྲའི་ཚེ་སྔར་མ་ཤེས་པའི་ཡོན་ཏན་ཁྱད་
པར་ཅན་ཞིག་རྒྱུད་ལ་འཆར་བའི་གནས་མེད་དོ། །དགེ་བཤེས་སྟོད་ལུང་
བས། དགེ་བཤེས་གླང་རི་ཐང་བ་ལ། རང་རེའི་དེ་རིང་སང་ལྟ་བུ་གྲོངས་ན་
སྟེ་འཆི་བ་ན་ཇི་ལྟར་མཛད་ཞུས་པར། གླང་རི་ཐང་བས། བདག་ད་ལྟ་འཆི་
ཡང་བློ་རྙེད་འདོན་རྒྱུ་སྤུ་ཙམ་ཡང་མེད་གསུངས་པ་སྟེ། དོན་ནི། བདག་ནི་
， 857



ད་ལྟ་མྱུར་དུ་འཆི་ན་ཡང་འཆི་ཁ་མ་འདིར་ང་ལ་ཉམས་ལེན་དང་ཐབས་་་་་
བཀོད་འདི་བྱ་རྒྱུ་སྤུ་ཙམ་ཡང་མེད་གསུང་བ་ལྟ་བུ་ཞིག་ཡོང་བའི་སྨོན་ལམ་
གདབ་བོ། །
དེས་ན་འཆི་ཁར་སྟོབས་ལྔའི་ཉམས་ལེན་བྱ་ཚུལ་ལ། དང་བོ་དཀར་བོ་
ས་བོན་གྱི་ལག་ལེན་ནི། བསོད་ནམས་ཤིན་ཏུ་ཆེ་བའི་ཞིང་ནི་བླ་མ་དང་
དགེ་འདུན། འཕགས་པའི་གང་ཟག་སོ་སྐྱེ་དགེ་སློང་སོགས་ཡིན་པས། རང་
ལ་ཡོ་བྱད་གང་ཡོད་ཐམས་ཅད་བླ་མ་དང་དགེ་འདུན་ལ་འབུལ་བ་དང༌།
དཀོན་མཆོག་གི་མཆོད་པ་ལ་སོགས་པ་བསོད་ནམས་གང་ཆེ་སར་བཏང་ལ་
ཆགས་ཞེན་མེད་པར་བྱ་དགོས་ཏེ། འཆི་ཁར་རང་གི་ལུས་ལོངས་སྤྱོད་ལ་
ཆགས་ན་སྐྱེ་གནས་ངན་པར་འཁྲིད་པས་ཤིན་ཏུ་གནོད་ཆེའོ། །དེ་ཡང་
འདུལ་བ་ལུང་ལས། དགེ་སློང་ཞིག་རང་གི་ལྷུང་བཟེད་ལ་ཆགས་ཏེ་ཤི་བས།
ལྷུང་བཟེད་ཀྱི་ནང་དུ་སྦྲུལ་གདུག་པ་ཅན་ཞིག་ཏུ་སྐྱེས་པ་དང་། བུད་མེད་
ཅིག་རང་གི་ལུས་ལ་ཆགས་ཏེ་ཤི་བས། ལུས་དེ་ཉིད་ཀྱི་ནང་དུ་སྦྲུལ་གདུག་
པ་ཞིག་ཏུ་སྐྱེས་པ་དང་། ཁྱིམ་བདག་ཅིག་གསེར་ལ་ཆགས་བཞིན་ཏུ་ཤི་བས།
གསེར་དེ་ཉིད་ལ་འཁྲིལ་བའི་སྦྲུལ་གདུག་པ་ཞིག་ཏུ་སྐྱེས་པ་སོགས་ལུས་དང་
ལོངས་སྤྱོད་ལ་ཆགས་པས་ཚེ་འདིར་ཕུངས་ལ། ཕྱི་མ་གནས་ངན་དེ་ལྟ་བུར་
འཕངས་པ་མང་དུ་གསུངས་ཤིང༌། ཉེ་དུ་དང་གཡོག་འཁོར་སོགས་ལ་
ཆགས་ཏེ་ཤི་བས་རྒྱལ་འགོང་གདུག་པ་ཅན་དུ་སྐྱེས་ནས་རང་གཞན་ཕུངས་
ལ་གཏད་པའི་ལོ་རྒྱུས་མང་དུ་སྣང་ངོ་༌།
g58



• ，
སྨོན་ལམ་གྱི་སྟོབས་ནི། བླ་མ་དཀོན་མཆོག་ལ་ཡན་ལག་བདུན་པ་ཕུལ་
ནས་བདག་བར་དོ་དང་ཚེ་རབས་ཕྱི་མ་ཐམས་ཅད་དུ་བྱང་ཆུབ་ཀྱི་སེམས་་་
གཉིས་སྦྱོང་བར་བྱིན་གྱིས་བརླབ་ཏུ་གསོལ། ཆོས་འདི་ཉམས་སུ་ལེན་པའི་
གྲོགས་ཁྱད་པར་ཅན་ཏེ་རང་གིས་མིག་ལྟོས་བྱེད་ས་དང་རང་དང་སྐལ་བ་་་
མཉམ་པ། གྲོགས་མིག་ཧྲིལ་ན་དཀྱིལ་རེ་གཡོ་བ་དང་འཕྲད་པར་བྱིན་གྱིས་
བརླབ་ཏུ་གསོལ་ཞེས་གསོལ་བ་ཤུགས་དྲག་ཏུ་གདབ་ཅིང་། དེ་ལྟར་འགྱུར་
བའི་སྨོན་ལམ་ཡང་གདབ་བོ། །སུན་འབྱིན་པའི་སྟོབས་ནི། བདག་གཅེས་
འཛིན་གྱི་རྣམ་རྟོག་འདིས་སྔར་ཡང་སྡུག་ཏུ་བཅུག ད་དུང་འདི་དང་མ་
བྲལ་ན་བདེར་མི་སྟེར་བར་འདུག་ཅིང་། ད་ལྟ་ཡང་ལུས་འདི་ལ་གཅེས་པར་
བཟུང་བས་སྡུག་བསྔལ་བར་འདུག་པས། བརྟགས་ན་ལུས་སེམས་གང་ལ་
ཡང་བདག་ཏུ་བཟུང་རྒྱུ་མི་འདུག་སྙམ་དུ་ཤེས་པར་བྱོས་ལ་བདག་གཅེས་
འཛིན་གྱི་དབང་དུ་མི་གཏོང་བར་འགོག་ཅི་ཐུབ་བྱ་ཞིང་བདག་གཅེས་་་་་
འཛིན་འདི་སུན་འབྱིན་པར་བྱ་དགོས་སོ། །འཐེན་པའི་སྟོབས་ནི། འཆི་ཁར་
འཕེན་པ་གཏོང་ཚུལ་ནི་ངེས་པར་དོར་ཡང་བྱང་ཆུབ་ཀྱི་སེམས་རིན་པོ་ཆེ་
རྣམ་པ་གཉིས་སྦྱང་བར་བྱ་ཞིང་ཚེ་རབས་ཕྱི་མ་ཐམས་ཅད་དུ་བྱང་ཆུབ་ཀྱི་
སེམས་རིན་པོ་ཆེ་འདི་ནམ་ཡང་མི་བརྗེད་པར་མངོན་དུ་འགྱུར་བ་ཞིག་བྱའོ་
སྙམ་པའི་འདུན་པ་དྲག་པོ་ཡང་ཡང་བྱའོ། །འདི་ནི་གཙོ་བོ་ཚེ་འདིའི་གོམས་
པ་ལ་རག་ལས་པས། ཚེ་འདིར་དགེ་སྡིག་གི་སེམས་གང་ལ་གོམས་པ་ཤུགས་
ཆེ་ན་བར་དོའི་གནས་སྐབས་སུའང་སེམས་དེ་འབྱུང་བར་གསུངས་ལ། ང་
859



ཚོས་རྨི་ལམ་རྨིས་པའི་གནས་སྐབས་སུའང་གོམས་པ་གང་ལ་སོང་བ་དེ་རྨི་
བ་མྱོང་བས་ཀྱང་ཤེས་པས་སོ། །གོམས་པའི་སྟོབས་ནི། སྔར་བཤད་པ་ལྟར་
བདག་འཛིན་ལ་འབུར་འཇོམས་བྱེད་ཅིང་བྱང་ཆུབ་ཀྱི་སེམས་རིན་པོ་ཆེ་་་་
རྣམ་པ་གཉིས་ཤུགས་དྲག་ཏུ་སྐྱེད་པར་བྱེད། འཆི་ཁའི་སྤྱོད་ལམ་ནི་
གཞོགས་གཡས་པར་ཕབ། མཐེའུ་ཆུང་ངམ་སྲིན་ལག་གིས་སྣ་བུག་གཡས་
བཀག་ལ་རླུང་གཡོན་ནས་རྒྱུ་བར་བྱ། ལག་པ་གཡོན་པ་བརླའི་སྟེང་དུ་
བརྐྱངས། རྐང་བ་གཡས་པའི་སྟེང་དུ་གཡོན་པ་བཞག མགོ་བྱང་དང་ཁ་
ནུབ་ཏུ་ཕྱོགས་ལ། སྔོན་ཡང་དག་པར་རྫོགས་པའི་སངས་རྒྱས་ཀྱིས་གྲོང་
ཁྱེར་རྩྭ་ཅན་དུ་མྱ་ངན་ལས་འདའ་བའི་ཚུལ་སྟོན་པའི་ཚེ་ནའང་འདི་ལྟར་་་ ་
མཛད་དོ་སྙམ་དུ་སྟོན་པའི་རྣམ་ཐར་དྲན་པར་བྱ། སྤྱོད་ལམ་དེ་ལྟ་བུས་
གནས་པ་ལ་བདུད་དང་ལོག་འདྲེན་གང་གིས་ཀྱང་གནོད་པར་མི་ནུས་ཤིང་
ཉོན་མོངས་པས་ཀྱང་མི་བརྫི་བ་དང་། སྟོན་པའི་རྣམ་ཐར་རྗེས་སུ་དྲན་པའི་
མཐུས་ངན་སོང་དུ་མི་ལྟུང་ཞིང་། བྱང་ཆུབ་ཀྱི་སེམས་རིན་པོ་ཆེ་ཤུགས་དྲག་
སྐྱེ་བ་ལ་སོགས་པའི་ཕན་ཡོན་གསུངས་བ་རྣམས་དྲན་པར་བྱས་ནས་བྱམས་
སྙིང་རྗེའི་དམིགས་རྣམ་གསལ་བཏབ་ལ་རླུང་འགྲོ་འོང་དང་བསྟུན་ནས་་་་་་
གཏོང་ལེན་སྒོམ་ཞིང་། འཁོར་འདས་སྐྱེ་འཆི་ལ་སོགས་པ་སྣང་བ་འདི་
ཐམས་ཅད་བདེན་པར་གྲུབ་པ་རྡུལ་ཙམ་ཡང་མེད་པར་ངེས་པར་བྱས་ལ་ལྟ་
ཐོག་ཏུ་འཇོག་ཅི་ཐུབ་བྱ། དེ་ལྟར་བྱང་ཆུབ་ཀྱི་སེམས་གཉིས་པོ་སྤེལ་ཞིང་
སྒོམ་པའི་འཕྲོ་ལ་འཕོ་ཐུབ་པར་བྱའོ། །འཆི་ཁ་མའི་སྤྱོད་ལམ་གཙོ་བོར་གལ་
860



ཆེ་བ་ནི་སེང་གེའི་ཉལ་སྟབས་འདི་ཡིན་ལ། སྤྱོད་ལམ་འདི་ཙམ་གྱི་སྒོ་ནས་
ཚེ་འཕོ་ཐུབ་ན་ནི་སྤྱོད་ལམ་ཙམ་གྱིས་ཀྱང་ཕན་པ་ཆེན་པོ་འབྱུང་སྟེ། སྟོན་
པའི་རྣམ་ཐར་རྗེས་སུ་དྲན་པའི་མཐུས་ངན་སོང་དུ་མི་ལྟུང་ཞིང་བྱང་ཆུབ་
ཀྱི་སེམས་རིན་པོ་ཆེ་སྐྱེ་བ་ལ་སོགས་པའི་ཕན་ཡོན་ཡོད་པར་གསུངས། “ ང་
ཚོས་རྒྱུན་པར་ཙོག་པུར་བསྡད་དེ་ཚེ་འཕོས་པ་དེ་གལ་ཆེན་དུ་འཛིན་མོད།།
སེང་གེ་ཉལ་སྟབས་ཀྱིས་ཚེ་འཕོ་བ་འདི་ཕན་ཡོན་ཆེ་བ་ཤེས་པར་བྱའོ། །
ཡང་འཆི་ཁ་མའི་སྐབས་སུ་ཐུགས་དམ་ལ་བཞུགས་ཡོད་མེད་བཤད་པའི་་༌་༌་
ཐུགས་དམ་ཡོང་མིན་ནི། ་ ཙོག་ནས་བསྡད་ཡོད་མེད་སོགས་ལུས་ཀྱི་སྤྱོད་
ལམ་སྟེང་དུ་མེད་ལ། གཙོ་བོར་སེམས་ཀྱི་འཆར་སྒོའི་སྟེང་ནས་འཇོག་
དགོས་སོ། །ཡང་ང་ཚོ་མཚན་མོ་ཉལ་བའི་སྐབས་སུའང་སེང་གེའི་ཉམ་
སྟབས་ཀྱིས་ཉལ་ན་བདུད་དང་ལོག་འདྲེན་གང་གིས་ཀྱང་གནོད་པར་མི་་་་་
ནུས་ཤིང་ཉོན་མོངས་པས་ཀྱང་མི་བརྫི་བར་གསུངས་ལ། ཁྱད་པར་དུ་
འཆི་ཁའི་ཚེ་དེ་ལྟར་དྲན་ནུས་པར་བྱས་ནས་བྱམས་སྙིང་རྗེའི་དམིགས་རྣམ་
གསལ་བཏབ་ལ་སྣ་བུག་གི་རླུང་འགྲོ་འོང་དང་བསྟུན་ནས་གཏོང་ལེན་སྒོམ་
ཞིང་། འཁོར་བ་དང་མྱང་འདས་སྐྱེ་འཆི་ལ་སོགས་པའི་གཞི་གྲུབ་ཚད་ཀྱི་
ཆོས་མཐའ་དག་སྣང་ཙམ་མ་གཏོགས་བདེན་པར་གྲུབ་པ་རྡུལ་ཙམ་ཡང་་་་་
མེད་དོ་སྙམ་དུ་ངེས་ཤེས་དེ་ཙམ་ལ་མཉམ་པར་བཞག་ན་ལྟ་ཐོག་ཏུ་མཉམ་
པར་བཞག་པ་ཡིན་ནོ། །འདིར་རྡུལ་ཙམ་ཡང་མེད་ཅེས་པ་ནི་གཏན་མེད་
ཅིག་ལ་ཡེ་ནས་གོ་མི་རུང་སྟེ། དེ་ལྟར་ན་ཆད་ལྟར་ལྟུང་བས། བདེན་པར་
861



གྲུབ་པའི་ཆོས་རྡུལ་ཙམ་ཡང་མེད་པར་ངེས་པར་བྱས་ལ་ལྟ་ཐོག་ཏུ་འཇོག་
ཅི་ཐུབ་བྱ། དེ་ལྟ་བུ་བྱེད་ཐུབ་ན་ནི་ཤིན་ཏུ་བསྔགས་པར་བྱ་བའི་ཡུལ་དུ་
གྱུར་བ་ཡིན་ཏེ། ཐུབ་པའི་དབང་བོ་སྔོན་དམྱལ་བའི་ཤིང་རྟ་འདྲེན་པའི་
གྱད་དུ་འཁྲུངས་པའི་ཚེ། རང་གི་ཟླ་བོ་ལ་སྙིང་རྗེས་མ་བཟོད་པར་ཟླ་བོའི་
སྡུག་བསྔལ་རྣམས་བདག་གིས་འཁུར་བར་བྱའོ་སྙམ་པའི་ཐུགས་བསྐྱེད་པ་་་
ཙམ་གྱིས་ཀྱང་ངན་སོང་ལས་ཐར་པར་མ་ཟད། སུམ་ཅུ་རྩ་གསུམ་གྱི་སར་
སྐྱེས། དེར་མ་ཟད་ཐེག་པ་ཆེན་པོའི་ལམ་སྣའང་ཟིན་པར་གྱུར་བ་ལྟར་དང་
སྟོན་པ་མཛའ་བོའི་བུ་མོའི་སྐྱེས་པ་བཞེས་པའི་རྣམ་ཐར་ལས་འབྱུང་བ་ལྟར་
བདག་གཞན་མཉམ་བརྗེའི་བྱང་ཆུབ་ཀྱི་སེམས་དྲན་པ་དང་བླ་མ་དྲན་པ་་་་
ཙམ་གྱིས་ངན་སོང་གི་གནས་ལས་ཐར་པ་སོགས་ཕན་ཡོན་མཐའ་ཡས་པར་
གསུངས་པ་ལྟར་རོ། །སེམས་དཔའ་ཆེན་པོ་པོ་ཏོ་བ་མྱ་ངན་ལས་འདའ་ཁར་
ཕྱག་ཐལ་མོ་སྦྱར་ཏེ། སེམས་ཅན་སྐྱབས་མེད་རྣམས་ཀྱི་སྐྱབས་སུ་གྱུར་ཅིག
སེམས་ཅན་མགོན་མེད་པ་རྣམས་ཀྱི་མགོན་དུ་གྱུར་ཅིག་ སེམས་ཅན་
གནས་མེད་པ་རྣམས་ཀྱི་གནས་སུ་གྱུར་ཅིག སེམས་ཅན་གླིང་མེད་པ་རྣམས་
ཀྱི་གླིང་དུ་གྱུར་ཅིག་ སེམས་ཅན་དཔུང་གཉེན་མེད་པ་རྣམས་ཀྱི་དཔུང་
གཉེན་དུ་གྱུར་ཅིག ། སེམས་ཅན་འཁྲ་ས་སྟེ་རྟེན་ས་མེད་པ་རྣམས་ཀྱི་འཁྲ་
སར་གྱུར་ཅིག གསུངས་ནས་མྱ་ངན་ལས་འདས་པ་དང་། བྱང་སེམས་
མཆད་ཁ་བ་གཤེགས་ཁར། ཉེ་གནས་ལ་བོད་པར་མཛད་ནས་མཎྜལ་ཞིག་
ཤོམས་དང་འདོད་པ་ཅིག་མ་བྱུང་གསུངས། ཉེ་གནས་ཀྱིས་ཐུགས་མི་འདོད་
862



པ་ཅི་བྱུང་ཞུས་པ་ན། དུས་རྟག་ཏུ་སེམས་ཅན་རྣམས་སྡུག་བསྔལ་ལས་
བསྒྲལ་བར་འདོད་ནས་སེམས་ཅན་གྱི་དོན་དུ་དམྱལ་བར་འགྲོ་བ་ལ་སྤྲོ་བ་་་
ཞིག་ཡིན་པ་ལ། ད་ནི་བདེ་བ་ཅན་གྱི་སྣང་བ་ཞིག་ཤར་གསུངས་ཤིང་བདག་
གཞན་མཉམ་བརྗེའི་བྱང་ཆུབ་ཀྱི་སེམས་རིན་པོ་ཆེ་སྒོམ་བཞིན་པའི་མུ་ནས་
གཤེགས་ཏེ། སེམས་དཔའ་ཆེན་པོ་དེ་དག་གི་རྗེས་སུ་བསླབ་པར་བྱའོ། །
འདིའི་སྐབས་སུ་བླ་མ་གོང་མ་རྣམས་ཀྱིས་མ་སྨད་གཉིས་དང་བང་ཕྱིན་པའི་
གཏམ་རྒྱུད་ཀྱང་གསུངས་ཏེ། སྔོན་མ་སྨད་གཉིས་ཆུས་ཁྱེར་བ་ལ་མ་ལ་བུ་མོ་
འདི་མ་ཤི་ན་བུ་མོ་ལ་མ་འདི་མ་ཤི་ན་སྙམ་པའི་བསམ་པ་བྱུང་བས། གཉིས་
ཀ་ཚངས་པའི་གནས་ཏེ་གཟུགས་ཁམས་སུ་སྐྱེས་པ་ཞིག་བྱུང་བ་དང་། བྱ་ས་
ཀོ་ཁ་ཞེས་པའི་ས་ཆ་ཞིག་ན་ཀོ་བ་གཅིག་གི་ནང་དུ་བཙུན་པ་དྲུག་དང་བང་
ཕྱིན་པ་གཅིག་བཞུགས་ནས་ཀོ་བ་བཏང་བས་ཆུའི་བཞི་ཆ་ཙམ་སོང་་་་་་་
དང་། ཀོ་མཁན་ན་རེ། ཅུང་ལྕི་འདུག་པས་རྐྱལ་ཤེས་པ་ཡོད་ན་གཅིག་ཙམ་
འཐོན་རོགས་གྱིས། ཡང་ན་ང་ཡིས་འཐོན་གྱི་ཁྱེད་ཅག་གཅིག་གིས་སྐྱ་བ་
ཟུངས་ཟེར་བ་ལ། ཐམས་ཅད་ཀྱིས་གཉིས་ཀ་མི་ཤེས་པས་ཅི་དྲག་ཏུ་གྱུར་པ་
ན། བང་ཕྱིན་པ་དེ་ན་རེ། ཐམས་ཅད་ཤི་བ་ལས་ང་གཅིག་པུ་ཤི་བ་དྲག་
ཟེར་ནས་ཆུ་ལ་མཆོངས་པས། དེ་མ་ཐག་འཇའ་གཟུགས་མེ་ཏོག་གི་ཆར་
བབས་ཏེ། རྐྱལ་མི་ཤེས་ཀྱང་ཇི་ཞིག་ལྟར་ལ་ཆུ་མཐར་ཐོན་ནས་མ་ཤིའོ། །
གཞན་ཕན་གྱི་བློ་རྣམ་དག་ལན་རེ་ལའང་དེ་འདྲ་བྱུང་ན། འཆི་ཁར་མང་དུ་
བསྒོམས་ན་འཕོ་བའི་མཆོག་ཡིན་པ་ལྟ་ཅི་སྨོས། དོན་དེ་དག་ལ་དགོངས་
863



ནས་མཆད་ཁ་བ་ཆེན་པོའི་ཞལ་ནས། འཆི་ཁའི་གདམས་ངག་ལ་འུད་ཆེ་བ་
མང་སྟེ། བྱང་ཆུབ་ཀྱི་སེམས་རིན་པོ་ཆེ་སྒོམ་བཞིན་པའི་ངང་ནས་ཚེ་འཕོ་བ་
འདི་ལས་ངོ་མཚར་ཆེ་བ་མེད་གསུངས་སོ། །
864



ལྔ་བ། བློ་འབྱོངས་པའི་ཚད།
ལྔ་བ་བློ་འབྱོངས་པའི་ཚད་ནི། དེ་ལས། རྒྱལ་བས་ཆོས་ཀྱི་ཕུང་བོ།
ཞེས་པ་ནས། ཡིད་ཆེས་རྙེད་པར་འགྱུར་རོ། །ཞེས་པའི་བར་གསུངས་ཏེ།
རྒྱལ་བ་སངས་རྒྱས་བཅོམ་ལྡན་འདས་ཀྱིས་ཆོས་ཀྱི་ཕུང་བོ་བརྒྱད་ཁྲི་བཞི་་་་
སྟོང་གསུངས་པའི་དགོས་པ་ནི་གདུལ་བྱའི་ཤེས་རྒྱུད་ན་ཉོན་མོངས་ལྷ་་་་
སྐྱེས་བརྒྱད་ཁྲི་བཞི་སྟོང་སྟེ། འདོད་ཆགས་ཞེ་སྡང་གཏི་མུག་དུག་གསུམ་ཆ་
སྙོམས་པར་ཆ་ཤས་ཕྱེ་ན་བརྒྱད་ཁྲི་བཞི་སྟོང་ཡོད་པས། དེ་དག་གི་གཉེན་པོ་
ལ་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་སོ། །འོ་ན་དེ་དག་གསུངས་
པའི་དགོས་པ་ཅི་ཞེ་ན། བདག་འཛིན་ཉོན་སྒྲིབ་དང་དེའི་བག་ཆགས་ཤེས་
སྒྲིབ་དང་བཅས་པ་སྤངས་ནས་འཚང་རྒྱ་བའི་ཐབས་སུ་གསུངས་པ་ཤ་སྟག་
ཡིན་པས། ཆོས་ཆོས་སུ་སོང་མ་སོང་ངམ་ཆོས་ལམ་དུ་སོང་མ་སོང་གི་ཁྱད་
པར་ནི་རང་རྒྱུད་ཀྱི་བདག་འཛིན་གྱི་གཉེན་པོར་སོང་མ་སོང་གི་སྒོ་ནས་་་་་་
འཇོག་སྟེ། ཉོན་མོངས་པའི་གཉེན་པོར་མ་སོང་ན་ཆོས་ལམ་དུ་མ་སོང་བ་
དང་། ཆོས་གང་བྱས་ཐམས་ཅད་རང་རྒྱུད་ཀྱི་བདག་འཛིན་གྱི་གཉེན་པོར་
སོང་ཞིང་འཚང་རྒྱ་བའི་ཐབས་སུ་སོང་ན་ནི་ཆོས་ལམ་དུ་སོང་བའི་ཚད་་་་་་
དམ་བློ་སྦྱོང་རྒྱུད་ལ་སྐྱེས་པའི་རྟགས་ཡང་དག་ཡིན་ལ། འདི་ཡང་ཚིག་དོན་
865



མི་གོ་བའམ་ཁ་ནས་བཤད་མི་ཤེས་པ་ཞིག་མ་ཡིན་མོད། རང་གིས་དངོས་
སུ་ལག་ལེན་དུ་འདེབས་པ་དཀའ་བ་དང་། ལག་ལེན་དུ་བཏབ་པས་མི་ཆོག་
གི་ལག་ལེན་དུ་ཐེབས་པ་དེ་བས་ཀྱང་དཀའ་བ་ཡིན། དེ་ལ་ཡང་ཐོག་མར་
རང་ལ་ནད་མེད་ཚེ་རིང་ལོངས་སྤྱོད་འཛོམས་པ་སོགས་ལེགས་པ་ཇི་སྙེད་་་་་
ཅིག་བྱུང་བ་མཐའ་དག་དང་ཐ་ན་རང་ལ་ཟས་ཞིམ་པོ་ཙམ་ཞིག་བཟའ་རྒྱུ་
ཞིག་བྱུང་བ་དེ་ཡང་དགེ་བའི་བཤེས་གཉེན་གྱི་བཀའ་དྲིན་དུ་ཤེས་དགོས།
དེ་ཡང་སྐྱེ་བ་འདི་གཅིག་པུའི་སྟེང་ནས་འཇོག་རྒྱུ་མིན་པར་ལས་འབྲས་ཀྱི་
གནད་དེ་ལས་ངེས་པའི་གནད་ལ་གཏུགས་དགོས་ཏེ་ལེགས་ཚོགས་གང་་་་་་
བྱུང་ཐམས་ཅད་རྒྱུ་ལས་བྱུང་བ་སྟེ། རྒྱུ་མི་དགེ་བ་སྤངས་པ་དང་དགེ་བ་
བསགས་པ་ལས་བྱུང་། སྡིག་སྤོང་དགེ་སྒྲུབ་བྱེད་པའང་དེའི་རྣམ་བཞག་
སྟོན་པའི་དགེ་བའི་བཤེས་གཉེན་ཞིག་ལ་རག་ལས་ཏེ། སྟོན་མཁན་གྱི་དགེ་
བའི་བཤེས་གཉེན་ཞིག་མེད་ན་ནི་ང་ཚོས་འཇུག་ལྡོག་མི་ཤེས་པས་མི་དགེ་་་
བའི་ཕྱོགས་ལ་ངང་གིས་ཆུ་བོ་ཐུར་དུ་འབབ་པ་ལྟ་བུ་དང་། དགེ་བའི་
ཕྱོགས་ལ་འབད་པ་ནི་ཕ་བོང་རི་ལ་གྱེན་དུ་འཁུར་བ་ལྟ་བུ་ཡིན་པས་བླང་་་་་
དོར་སྟོན་པའི་དགེ་བའི་བཤེས་གཉེན་ཞིག་ངེས་པར་དུ་མཁོ་བ་ཡིན་པས་ན་
ལེགས་ཚོགས་འདི་རྣམས་ནི་དགེ་བའི་བཤེས་གཉེན་ལས་བྱུང་བ་ཤ་སྟག་་་་་་
ཡིན་ནོ། །དལ་འབྱོར་ལན་ཅིག་ཐོབ་པ་འདི་དོན་མེད་དུ་གཏོང་བ་ཕངས་པ་
སྟེ། འདིར་ལན་གཅིག་རྙེད་པ་ཞེས་པ་ནི་ལན་གཅིག་ཁོ་ན་ཙམ་ལས་གཏན་
ནས་མ་ཐོབ་པ་ག་ལ་ཡིན་ཡང་། ངན་སོང་གི་སྐྱེ་བ་མང་བོ་བླངས་པ་ལ་ལྟོས་
866



ན་ལན་གཅིག་ཐོབ་པའི་ཚོད་དུ་འདུག འདི་དོན་མེད་དུ་བཏང་ན་ནི་ཧ་
ཅང་ཕངས་ཆེའོ་སྙམ་པའི་བློ་ངང་གིས་སྐྱེ་བ་ཞིག་དགོས། ཇི་སྐད་དུ། དོན་
ཆེན་བསམ་ན་དོན་མེད་འདའ་བ་ཕངས། ཞེས་པ་ལྟར་དལ་འབྱོར་དོན་ཆེ་
བར་བསམ་པ་དང་། ཚེ་འདིའི་ཕུན་ཚོགས་ལ་སྐྱུག་ནད་ཅན་གྱིས་ཟས་
མཐོང་བ་བཞིན་ཞེ་ཐག་པ་ནས་བློ་ལོག་སྟེ་ཕྱི་མ་དྲན་པའི་བློ་ཆེད་དུ་བསྐྱེད་
མ་དགོས་པར་ངང་གིས་སྐྱེ་བ་ཞིག་བྱུང་ན་སྐྱེས་བུ་ཆུང་ངུའི་ལམ་རྒྱུད་ལ་་་་་་
སྐྱེས་པའི་ཚད་དང༌། སྲིད་པའི་ཕུན་ཚོགས་ལ་ཞེན་པ་ལོག་ནས། འཁོར་བ་
འདི་ལས་ངེས་པར་དུ་ཐར་དགོས་པས་ཇི་ལྟར་བྱས་ན་འཁོར་བ་ལས་ཐར་་་་
བར་འགྱུར་སྙམ་པའི་བློ་ཡང་ཡང་བསྐྱེད་ནས་མཐར་འབད་རྩོལ་དང་ཆེད་
དུ་གཉེར་ནས་བསམ་མ་དགོས་པར་ངང་གིས་སྐྱེ་བ་ཞིག་བྱུང་ན་སྐྱེས་བུ་་་་་
འབྲིང་གི་ལམ་རྒྱུད་ལ་སྐྱེས་པ་ཡིན་པས་བློ་སྦྱོང་གི་སྔོན་འགྲོའི་ཆོས་ལ་མྱོང་
བ་སྣེ་ཟིན་སྐྱེས་པ་ཡིན། དེ་ནས་བདག་གཅེས་འཛིན་དགྲར་མཐོང་བ་སྟེ།
རང་གིས་སྒོ་གསུམ་གྱི་བྱ་བ་ཅི་བྱས་ཐམས་ཅད་དེ་ཕྱག་གཅིག་འཚལ་བའམ་
མ་ཎི་གཅིག་ཙམ་འདོན་ནའང་ཡིད་ནས་སེམས་ཅན་གྱི་དོན་ཁོ་ན་མ་་་་་་་
གཏོགས་བྱ་བ་གཞན་དྲན་རྒྱུ་མེད་པ་ཞིག་བྱུང་ན་ནི་བློ་སྦྱོང་དངོས་གཞིའི་་་
མྱོང་བ་སྣེ་ཟིན་སྐྱེས་པ་ཡིན་ཞིང་རྩ་ཚིག་ཏུ། ཆོས་ཀུན་དགོངས་པ་གཅིག་ཏུ་
འདུས། ཞེས་པའི་དོན་ཡང་འདི་ལ་ཐུག་པ་ཡིན་ནོ། །དེས་ན་ཆོས་ཀུན་
དགོངས་པ་གཅིག་ཏུ་འདུས་པའི་ཚུལ་ནི་གོང་དུ་སོང་མ་ཐག་པ་ལྟར་རྒྱལ་་་
བས་ཆོས་ཀྱི་ཕུང་བོ་བརྒྱད་ཁྲི་བཞི་སྟོང་གསུངས་པའི་དགོས་པ་ནི་རང་རྒྱུད་
867



ཀྱི་བདག་གཅེས་འཛིན་བག་ཆགས་དང་བཅས་པ་ཟད་པར་སྤངས་ནས་་་་་་
འཚང་རྒྱ་བའི་ཐབས་སུ་གསུངས་པ་ཤ་སྟག་ཡིན་པས་སོ། །
དཔང་བོ་གཉིས་ཀྱི་གཙོ་བོ་བཟུང་། །ཞེས་པ་ནི་རང་སེམས་དཔང་བོ་
ཐུབ་པ་སྟེ་རང་གིས་རང་ལ་དཔང་བོ་བྱེད་ཐུབ་པ་དེ་གལ་ཆེ་ལ་གཞན་གྱིས་
དཔང་བོ་བྱས་པ་དེས་མི་ཆོག་གོ །མི་ཞིག་གིས་མི་གཞན་ཞིག་ལ། མི་འདིའི་
རྒྱུད་ན་བྱང་ཆུབ་ཀྱི་སེམས་དང་སྟོང་ཉིད་རྟོགས་པའི་ལྟ་ཡང་སྐྱེས་འདུག་་་་
པས། བསམ་གྱིས་མི་ཁྱབ་པ་ཞིག་ཡིན་ལ་ཆོས་པ་བཟང་བོ་བྱ་བ་ཡང་དེ་ལ་
ཟེར་ཞེས་གཞན་གྱིས་མ་ཁྲེལ་བ་དང་དད་པ་བྱེད་པ་དེ་ཡང་དཔང་བོ་ཡིན་
མོད་ཀྱི་དེ་ལ་ལྟོས་པ་མེད་པས་གཙོ་བོར་གཟུང་བར་མི་བྱ་སྟེ། འཇིག་རྟེན་
པའི་སྐྱེ་བོ་ཕལ་བ་རྣམས་ཀྱིས་གཞན་གྱི་སེམས་རྒྱུད་དེ་རྟོགས་མི་ནུས་པས་་་་་
ཕྱིའི་སྤྱོད་ལམ་ལེགས་པ་སྣ་རེ་ཙམ་མཐོང་བས་ཀྱང་མགུ་སྲིད་པ་སྟེ་ཡིད་་་་་་
ཚིམ་ནས་དགའ་བ་སྐྱེས་སྲིད་པས་སོ། །ཡང་འཛམ་བུ་གླིང་བའི་མི་ནི་རྣམ་
རྟོག་ཤས་ཆེ་བས་ཕྱི་ནང་མི་མཚུངས་པ་ཨ་མྲའི་འབྲས་བུ་ལྟར་ཕྱི་སྨིན་ལ་་་་་
ནང་མ་སྨིན་པ་དང༌། ནང་སྨིན་ལ་ཕྱི་མ་སྨིན་པ། ཕྱི་ནང་གཉིས་ཀ་སྨིན་
པ། ཕྱི་ནང་གཉིས་ཀའི་གང་ཡང་མ་སྨིན་པ་སྟེ་མུ་བཞི་ཡོད་པ་ལྟར་གསུངས་
པས། རང་གི་དཔང་བོ་རང་གིས་བྱེད་ཐུབ་པ་ཞིག་བྱུང་ན་དཔང་བོའི་གཙོ་
བོ་ཡིན་ལ། དཔེར་ན་མི་དགེ་བཅུ་སྤོང་གི་ཚུལ་ཁྲིམས་ལྟ་བུར་མཚོན་ན་སྐྱེ་
བ་འདི་ལ་མི་དགེ་བཅུ་སྤོང་གི་ཚུལ་ཁྲིམས་རྣམ་པར་དག་པ་ཞིག་བསྲུངས་་་་
ཐུབ་སོང་ཞེས་རང་གི་བདེན་དཔང་རང་གིས་ཐུབ་པ་ཞིག་བྱུང་ན་ཕུན་སུམ་
868



ཚོགས་པ་ཡིན་ལ། གཞན་གྱིས་རྣམ་དག་ཡིན་མིན་དང་བྱང་ཆུབ་སེམས་
དཔའ་བསམ་གྱིས་མི་ཁྱབ་པ་ཞིག་རེད་ཅེས་བརྗོད་པ་ལ་ཁྱབ་པ་མེད་དོ། །
དེས་ན་བློ་གཟུར་བོ་སྟེ། རང་གིས་བྱས་པ་མཐའ་དག་ནོར་ཡང་སྐྱོན་མེད་
ཅིག་ཏུ་འཛིན་པ་དང་གཞན་གྱིས་བྱས་པ་མཐའ་དག་འཁྲུལ་མེད་ཡིན་ཡང་
མ་ཡིན་པར་སྒྲུབ་པ་ལྟ་བུ་ནི་མ་ཡིན་པར་བློ་དྲང་བོའི་སྒོ་ནས་ལེགས་པར་་་་་
བརྟགས་ནས་རང་ལ་རང་གིས་མ་ཁྲེལ་བ་ཞིག་བྱུང་ན་བློ་འབྱོངས་པའི་ཚད་
དམ་རྟགས་ཡིན་པས། གཉེན་པོ་བསྐྱེད་ལ་རང་ལ་རང་གིས་མ་ཁྲེལ་བ་ཞིག་
བྱུང་བ་འདི་དོན་ཆེ་བས་ཚུལ་འདི་ལ་འབད་པར་བྱའོ། །རང་ལ་རང་མ་
ཁྲེལ་བ་ཞིག་འབྱུང་ན་དེའི་ཚད་ནི་གང་ལ་བརྟེན་ནས་ཁས་ལེན་ཞེ་ན། རྒྱལ་
བའི་གསུང་རབ་ཀྱི་དགོངས་དོན་ཏེ་དཔེར་ན་སྡོམ་པ་གསུམ་ག་ཁས་བླངས་
པ་ཞིག་ཡིན་ན། འདུལ་བའི་སྡེ་སྣོད་དང་བྱང་ཆུབ་སེམས་དཔའི་སྡེ་སྣོད།
སྔགས་ཀྱི་སྡེ་སྣོད་རྣམས་ལ་བརྟེན་དགོས་པ་སྟེ། དཔེར་ན་བསྙེན་པར་
རྫོགས་པ་ཞིག་ཡིན་ན་ལྟུང་བ་སྡེ་ལྔའི་ཉེས་པས་གོས་སམ་མ་གོས། ཉེས་པ་
དང་ཞག་ཏུ་འགྲོགས་སམ་མ་འགྲོགས། གཙོ་བོར་ཕམ་པ་བཞི་བོ་གང་རུང་
གི་ལྟུང་བས་གོས་ཡོད་མེད་ལ་བརྟག་དགོས། དེ་ཡང་ཕམ་པ་བཞིས་གོས་
ཡོད་མེད་ནི། རང་སེམས་རང་ལ་ལྐོག་ཏུ་མ་གྱུར་པ་ཡིན་པས་རང་གིས་
རང་ལ་བརྟགས་ནས་ཤེས་དགོས་པ་ལས་གང་ཟག་གཞན་གྱིས་རང་སེམས་
རྟོགས་དཀའ་བ་ཡིན་ནོ། །དེས་ན་རྒྱལ་བའི་གསུང་རབ་ཀྱི་དོན་བླ་མའི་མན་
ངག་ལ་བརྟེན་པ་སྟེ། སྡོམ་པ་གསུམ་གྱི་རྣམ་བཞག་སོགས་དང་བོ་བླ་མའི་
869



དྲུང་ནས་འཁྲིད་དེ་ཡོན་ཏན་རང་རྒྱུད་ལ་སྐྱེས་པ་ན་རང་སྟོབས་ཀྱིས་ཀྱང་
གོ་ཐུབ་ལ། དགེ་བའི་བཤེས་གཉེན་ལ་མ་བརྟེན་པར་སྡོམ་པ་གསུམ་གྱི་རྣམ་
བཞག་ཙམ་ཡང་ཤེས་པར་དཀའ་བས་ན། ངེས་པར་བླ་མའི་མན་ངག་ལ་
བརྟེན་ནས་བྱང་ཆུབ་སེམས་དཔའི་རྩ་ལྟུང་ཉེས་བྱས་དང་སྔགས་ཀྱི་རྩ་ལྟུང་
སྦོམ་པོ་ཉེས་བྱས་རྣམས་ཞིབ་ཏུ་ངེས་པར་བྱས་ནས། བྱར་རུང་བ་དང་མི་
རུང་བའི་སྤང་བླང་གི་ཚུལ་རྣམས་ཞིབ་ཏུ་ཤེས་ཤིང་རང་གི་སྤྱོད་པ་རྣམས་་་
ཆོས་ནས་གསུངས་པ་དང་མཐུན་མིན་དཔྱོད་པ་སྟེ་དཔེར་ན་མེ་ལོང་གཡའ་
དག་པ་ལ་བྱད་གཟུགས་ལྟ་བ་བཞིན་ཞུས་དག་བསྟུན་ནས་རང་སེམས་མ་་་་
ཁྲེལ་བ་ཞིག་བྱུང་ན་དཔང་བོ་གཙོ་བོ་ཡིན་གྱི། དེ་ལྟར་མིན་པར་བླུན་པོ་
དག་གི་ཁ་ནས། རང་གིས་རྟ་མ་དེད་མི་མ་བསད་པས་རང་སེམས་ལ་གནོད་
པ་མེད་ཟེར་བ་དང་འགྱོད་པ་མེད་ཟེར་བ་དང་། དཀོན་མཆོག་དང་ཆོས་
སྐྱོང་དཔང་བོར་ཡོད་སོགས་མ་བརྟགས་མ་དཔྱད་པར་བྱུང་རྒྱལ་དུ་སྨྲ་བ་ལ་
ཡིད་བརྟན་ག་ལ་རུང་། དེས་ན་མཉམ་མེད་ཇོ་བོ་ཆེན་པོས། མང་བོའི་ནང་
དུ་ངག་ལ་བརྟག །གཅིག་པུར་འདུག་ན་སེམས་ལ་བརྟག །ཅེས་གསུངས་པ་
ལྟར། མི་མང་བོའི་ནང་ནས་འདུག་པའི་ཚེ་ན་བཤད་རུང་མི་རུང་གི་ཐད་ལ་
དཔྱད་པ་ལེགས་པར་བཏང་ནས་གཞན་ལ་ཕོག་ཐུག་དང་གཞན་ལ་ཞེ་སྡང་
སྐྱེད་པའི་ཚིག་མིན་ན་ནི་བཤད་རུང་ལ། རང་ཉིད་གཅིག་པུར་འདུག་པའི་
ཚེ་ན་རང་སེམས་ཀྱི་འཆར་སྒོ་ལ་བརྟག་པ་སྟེ་ཀུན་ནས་ཉོན་མོངས་པའི་་་་་
ཕྱོགས་ཁོ་ན་དྲན་པ་ཡིན་ནམ་ཡང་ན་ཀུན་བྱང་གི་ནང་ནས་གང་ཞིག་གཙོ་
870



བོར་དྲན་པ་རང་སེམས་ལ་རང་གིས་ཞིབ་ཏུ་བརྟགས་དགོས་པ། དུས་དང་
རྣམ་པ་ཀུན་ཏུ་རང་གི་ལུས་ངག་ཡིད་གསུམ་ཆོས་དང་མཐུན་མིན་ལ་ལེགས་
པར་བརྟགས་ནས་ཞུས་དག་གཏོང་བ་འདི་གནད་ཆེའོ། །བཀའ་གདམས་
པའི་དགེ་བའི་བཤེས་གཉེན་འབན་གུང་རྒྱལ་ཚུལ་ཁྲིམས་རྒྱལ་བའི་ཞལ་་་་་་
ནས། ང་ནི་སེམས་ཀྱི་མཁར་སྒོར་གཉེན་པོའི་མདུང་ཐུང་གཅིག་མནན་ནས་
བསྡད་པ་མིན་པ་གཞན་བྱ་རྒྱུ་མེད། ཁོ་བསྒྲིམས་ན་ང་ཡང་བསྒྲིམས། ཁོ་གློད་
ན་ང་ཡང་གློད་གསུངས། དོན་ནི། ང་ལ་རང་སེམས་ལ་རང་གིས་ཞུས་དག་
གཏོང་རྒྱུ་མ་གཏོགས་བྱ་བ་གཞན་མེད་པས། དུས་རྒྱུན་པར་ང་ནི་སེམས་ཀྱི་
མཁར་སྒོ་སྟེ་རང་གི་སེམས་དེ་མཁར་རྫོང་ཞིག་ལ་འཇུག་སའི་སྒོ་དང་གཉེན་
པོ་ནི་མདུང་ཐུང་གི་གཟུགས་སུ་བཀོད་དེ་སེམས་ཀྱི་མཁར་སྒོ་དེ་ནས་བསྡད་
ཅིང་ལག་ལ་གཉེན་པོའི་མདུང་ཐུང་མནན་པ་སྟེ་བཟུང་ནས་སྲུང་བ་ལས་་་་་
གཞན་བྱ་རྒྱུ་མེད། རང་རྒྱུད་ཀྱི་ཉོན་མོངས་དེ་མགོ་འབུར་དུ་ཡོད་མེད་ལ་
ཞུས་དག་བཏང་ནས་བསྡད་པ་ལས་གཞན་བྱ་རྒྱུ་མེད་གསུངས། རང་སེམས་
དཔང་བོར་བྱས་ནས་རང་ལ་རང་གིས་མ་ཁྲེལ་བར་བྱེད་ཚུལ་ནི། སྤྱོད་
འཇུག་ལས། བླ་མ་དང་ནི་འགྲོགས་པ་དང་། །མཁན་པོས་རྗེས་སུ་བསྟན་པ་
དང་། །འཇིགས་པས་སྐལ་ལྡན་གུས་བྱེད་ལ། །དྲན་པ་བདེ་བླག་ཉིད་དུ་སྐྱེ། །
ཞེས་གསུངས་པ་ལྟར། དང་བོ་དགེ་བསྙེན་གྱི་སྡོམ་པ་ལེན་པའི་དུས་སུ།
སྡོམ་པ་ལེན་སའི་ཡུལ་ནི་སློབ་དཔོན་གྱི་དྲུང་དུ་ལེན་དགོས་པས།་ སློབ་
དཔོན་གྱི་སྤྱན་སྔར་སྟོན་པ་དཔང་བོར་བཞག་སྟེ་སྐྱབས་འགྲོའི་བསླབ་བྱ་ལ་
871



སློབ་པར་ཁས་བླངས་ཤིང་། སྐྱབས་འགྲོའི་བསླབ་བྱ་ལ་སྒྲུབ་པའི་བསླབ་བྱ་
དང་དགག་པའི་བསླབ་བྱ་སོགས་གསུངས། སྲོག་གཅོད་པ་དང་། མ་བྱིན་པ་
ལེན་པ། མི་ཚངས་པར་སྤྱོད་པ། རྫུན་སྨྲ་བ་སྟེ་རྩ་བ་བཞི་ཆང་དང་བཅས་པ་
དང༌། བརྣབ་སེམས་གནོད་སེམས་ལོག་ལྟ་རྫུན་ཕྲ་མ་ཚིག་རྩུབ་ངག་ཀྱལ་ལ་
སོགས་པ་རྣམས་སྤོང་བ་ཁས་བླངས་པ་དང་། དེ་ནས་དགེ་སློང་གི་སྡོམ་པ་
ལེན་པའི་ཚེ་གཙོ་བོ་དགེ་འདུན་ལས་ཐོབ་དགོས་པས། མཁན་སློབ་ཀྱི་
སྤྱན་སྔར་སྟོན་པ་དང་དགེ་འདུན་བཞི་ཚོགས་སམ་ལྔ་ཚོགས་ཀྱི་སྡེ་དཔང་དུ་
བཞག་སྟེ། ཁྲིམས་ཉིས་བརྒྱ་ལྔ་བཅུ་རྩ་གསུམ་སྲུང་བར་ཁས་བླངས་
ཤིང་འཕགས་པའི་རིགས་བཞི་སྟེ་ཆོས་གོས་ངན་ངོན་ཙམ་གྱིས་ཆོག་ཤེས་པ།
བསོད་སྙོམས་ངན་ངོན་ཙམ་གྱིས་ཆོག་ཤེས་པ། གནས་མལ་ངན་ངོན་ཙམ་
གྱིས་ཆོག་ཤེས་པ། སྤོང་བ་དང་སྒོམ་པ་ལ་དགའ་བ་བཅས་བཞི་ལ་གནས་
ཤིང་། དགེ་སྦྱོང་གི་ཆོས་བཞི་སྟེ། གཤེ་ཡང་སླར་མི་གཤེ་བ། ཁྲོས་ཀྱང་སླར་
མི་ཁྲོ་བ། བརྡེགས་ཀྱང་སླར་མི་བརྡེག་པ། མཚང་བྲུས་ཀྱང་སླར་མཚང་མི་
འདྲུ་བ་བཅས་བཞི་བསྒྲུབ་པར་དམ་བཅས། མདོར་ན་འདུལ་བའི་བཅས་
མཚམས་མཐའ་དག་སྲུང་བར་ཁས་བླངས། དེ་ནས་སྨོན་སེམས་ལེན་པའི་ཚེ་
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་དཔང་དུ་
བཞག་སྟེ་སེམས་ཅན་མ་བསྒྲལ་བ་སོགས་ཀྱིས་དམ་བཅས། དེ་ནས་བྱང་
སྡོམ་ལེན་པའི་ཚེ་སེམས་ཅན་མ་ལུས་འཁོར་བའི་གནས་ནས་སྒྲོལ་བར་དམ་
བཅས་ཤིང་རྒྱལ་སྲས་ཀྱི་སྤྱོད་པ་མཐའ་དག་ལ་སློབ་པར་ཁས་བླངས། དེ་
872



ནས་སྔགས་སྡོམ་བླངས་པ་རྣམས་ཀྱིས་ནི་དམ་ཚིག་དང་སྡོམ་པ་མཐའ་ཡས་
མུ་མེད་པ་ཞིག་ཁས་བླངས་ཤིང་རྡོ་རྗེའི་མནའ་བོར་བ་ཡིན་པས། ཚུལ་དེ་
དག་དྲན་པར་བྱས་ནས་དུས་སྐབས་ཀུན་ཏུ་རང་གིས་སྒོ་གསུམ་ལ་བརྟགས་
ནས་སྒོ་གསུམ་གྱི་བྱ་བ་རྣམས་རང་གིས་སྔར་ཁས་བླངས་པའི་སྡོམ་པ་གསུམ་
གྱི་བཅས་མཚམས་རྣམས་དང་འགལ་བ་བྱུང་མ་བྱུང་ཤིན་ཏུ་ཕྲ་ཞིང་་་་་་་་་
མཛངས་ལ་ཞིབ་བའི་བློས་བརྟགས་ནས། མ་འགལ་ན་དགའ་བ་བསྒོམ་ཞིང་
ད་དུང་དེ་བཞིན་མཐར་ཕྱིན་པའི་འདུན་པ་བསྐྱེད། འགལ་བ་བྱུང་ན་དེ་
མ་ཐག་འགྱོད་སེམས་དྲག་པོས་ལྟུང་བ་རྣམས་སྡོམ་གསུམ་རང་རང་གི་ཕྱིར་
བཅོས་ཀྱི་སྒོ་ནས་དག་པར་བྱེད། རང་བཞིན་གྱི་ཁ་ན་མ་ཐོ་བ་རྣམས་སྟོབས་
བཞིའི་སྒོ་ནས་དག་པར་བྱས་ཏེ་སྡིག་ལྟུང་དང་ཞག་ཏུ་མི་འགྲོགས་པར་རྒྱུད་
གཙང་སེང་ངེ་གནས་པ་ཞིག་ལ་རང་སེམས་དབང་བར་གནས་པ་དང་། །
རང་སེམས་རང་ལ་མ་ཁྲེལ་བ་ཞེས་བྱ་བ་ཡིན་པར་གསུངས། མདོར་ན་སྡོམ་
པ་གསུམ་ག་བླངས་པ་ཞིག་ཡིན་ན་སྡོམ་གསུམ་རྩ་ལྟུང་གིས་མ་གོས་པ་དང་།
སོ་ཐར་གྱི་སྡོམ་པ་ཙམ་ཡང་བླངས་མེད་པ་ཞིག་ཡིན་ཡང་མི་དགེ་བཅུ་སྤོང་
གི་ཚུལ་ཁྲིམས་ངེས་པར་དུ་སྲུང་དགོས་ཏེ། དཔེར་ན་དུད་འགྲོས་ཀྱང་སྲུང་
མི་ཤེས་པ་མ་གཏོགས་སྲུང་ཤེས་ན་ངེས་པར་དུ་སྲུང་བར་བྱ་དགོས་སོ། །
སྡོམ་པ་གསུམ་ཁས་བླངས་པ་ཞིག་གིས་གལ་ཏེ་ཉེས་བྱས་ལ་སོགས་པ་དང་་་་
འགལ་བ་བྱུང་ནའང་ལྟུང་བ་དང་ཞག་ཏུ་མི་འགྲོགས་པར་བཤགས་པས་་་་་
འདག་ངེས་སུ་སྦྱོང་བ། མ་མཐའང་སྡོམ་གསུམ་རྩ་ལྟུང་གིས་མ་གོས་པ་ཞིག་
873



ནི་ཤིན་ཏུ་གལ་ཆེ་བ་ཡིན། འོ་ན་སྡོམ་པ་གསུམ་གྱི་རྩ་ལྟུང་བྱུང་ན། སླར་
སྡོམ་པ་བླང་ཆོག་གམ་ཞེ་ན། སོ་ཐར་གྱི་སྡོམ་པ་ལ་ཕམ་པ་འཆབ་བཅས་
བྱུང་བ་སྟེ་དང་བོ་ཕམ་པ་བྱུང་དུས་སྦ་སེམས་ཡོད་པ་ན་སྡོམ་པ་སླར་ལན་་་་
བརྒྱའི་བར་དུ་བླངས་ཀྱང་སྐྱེ་མི་སྲིད་དེ། དཔེར་ན་ཤིང་ཏ་ལའི་རྩེ་མོ་བཅད་
ན་སྔོན་པོར་འགྱུར་དུ་མི་བཏུབ་པ་ལྟ་བུའོ། །སྦ་གསང་གི་བསམ་པ་མེད་ན་
སྡོམ་པ་སླར་བླངས་ནའང་སྐྱེ་མོད། ཉེས་མེད་ཕུན་ཚོགས་ཀྱི་སྡོམ་པ་ཞིག་སྐྱེ་
མི་ཐུབ་པས། འདུལ་བའི་ལས་ཀྱི་བྱེད་པ་པོར་མི་རུང་ངོ༌། །དཔེར་ན་དགོན་
པའི་ཁྲི་བ་དང་མཁན་པོ། རབ་བྱུང་བསྙེན་རྫོགས་ཀྱི་མཁན་སློབ་སོགས་
བྱས་ན་མི་རུང་བར་གསུངས། བྱང་ཆུབ་སེམས་དཔའི་སྡོམ་པ་ལ་རྩ་བའི་
ལྟུང་བ་དང་འགལ་ཡང་། ཉིན་རེ་བཞིན་རྟེན་གྱི་དྲུང་དུ་བླངས་ན་ཆོག་ལ་
སྡོམ་པའང་སྐྱེ་སྲིད་པ་ཡིན། འོན་ཀྱང་སྡོམ་པ་དང་འགལ་བའི་ཉེས་པ་དེ་
ངེས་པར་དུ་བ ཤགས་དགོས་སོ། །བྱང་སྡོམ་རྟེན་གྱི་དྲུང་དུ་ལེན་པའི་ཆོ་ག་
ད་ལྟ་ལག་ལེན་དུ་འདེབས་བཞིན་པ་ནི་སྤྱོད་འཇུག་གི་ཚིག་སྟེ། སངས་རྒྱས་
བྱང་ཆུབ་སེམས་དཔའ་ཀུན། །བདག་ལ་དགོངས་པར་མཛད་དུ་གསོལ། །ཇི་
ལྟར་སྔོན་གྱི་བདེ་གཤེགས་ཀྱིས། །བྱང་ཆུབ་ཐུགས་ནི་བསྐྱེད་པ་དང་། །བྱང་
ཆུབ་སེམས་དཔའི་བསླབ་པ་ལ། །དེ་དག་རིམ་བཞིན་གནས་པ་ལྟར། །
བདག་ཀྱང་འགྲོ་ལ་ཕན་དོན་དུ། །བྱང་ཆུབ་སེམས་ནི་བསྐྱེད་བགྱིས་ཤིང་། །
བྱང་ཆུབ་སེམས་དཔའི་བསླབ་པ་ལ། །རིམ་པ་བཞིན་དུ་བསླབ་པར་བགྱི། །
ཞེས་ལན་གསུམ་རྗེས་བཟླས་མོས་པ་དང་བཅས་སྟོན་པ་ཐུབ་པའི་དབང་་་་་་
874



བོའི་དྲུང་དུ་སྡོམ་པ་བླངས་ན་སྐྱེ་ངེས་ལ། ་ ཡང་བླ་བྲང་ཨ་ཁུ་རིན་པོ་ཆེ་
ཤེས་རབ་རྒྱ་མཚོ་ཚང་གི་གསུང་ན། ཉིན་རེ་བཞིན་བྱང་སྡོམ་རེ་བླངས་
རྗེས་གཞན་དགེ་བ་གང་ཡང་མ་བྱས་པར་ཉལ་ནས་བསྡད་ཀྱང་ཆོག་པར་་་་་
གསུངས་འདུག་པས། བྱང་ཆུབ་སེམས་དཔའི་སྡོམ་པ་ཉིན་རེ་བཞིན་དུ་རྟེན་
གྱི་དྲུང་དུ་བླང་བར་བྱའོ། །ཡང་སྔགས་ཀྱི་སྡོམ་པ་ལ་རྩ་ལྟུང་གི་ཉེས་པ་བྱུང་
ན་སླར་སྐྱེ་སྲིད་དམ་ཞེ་ན། དེ་ཡང་སྐྱེ་སྲིད་དེ། གསང་སྔགས་རྡོ་རྗེ་ཐེག་པའི་
དམ་ཚིག་དང་འགལ་བའི་ཉེས་པ་དེ་བཤགས་སྦྱངས་བྱས་ན་སྡོམ་པ་སླར་སྐྱེ་
ལ། སླར་སྐྱེ་ཚུལ་ནི། རབ་ཏུ་ན་རང་གི་རྡོ་རྗེ་སློབ་དཔོན་ལ་དབང་ཞུས་ནས་
དབང་གི་མཇུག་ཏུ་གཏང་རག་གི་མཎྜལ་ཕུལ་བ་དང་མཉམ་དུ་དུང་གི་སྟེང་
གི་ས་རྡུལ་ཕྱིས་པ་བཞིན་ལྷག་མེད་དུ་དག་འགྲོ་བར་གསུངས། གལ་ཏེ་
དབང་ཞུ་ས་སྟབས་མ་འགྲིག་ཚེ། རང་གིས་བདག་འཇུག་བླངས་ཏེ་སྦྱངས་
ནའང་དག་པར་འགྱུར་བས། སྡོམ་པ་ཡང་དང་ཡང་དུ་བླངས་ན་སྐྱེ་ངེས་པ་
ཡིན། བྱང་སྡོམ་དང་སྔགས་སྡོམ་གཉིས་ནི་གསེར་དངུལ་གྱི་བུམ་པ་ལྟ་བུ་
ཡིན་ལ། སོ་ཐར་གྱི་སྡོམ་པ་ནི་རྫ་བུམ་ལྟ་བུ་སྟེ། ལུས་ངག་གི་བཅས་པ་གཙོ་
བོ་ཡིན་པས་རྫ་བུམ་ཆག་པ་སླར་བཅོས་སུ་མི་རུང་ལ། སྔ་མ་གཉིས་ནི་
གསེར་དངུལ་གྱི་བུམ་པ་ཆག་པ་ལྟར་སླར་བཅོས་སུ་རུང་བ་བཞིན་ནོ། །
སྡོམ་པ་གསུམ་གྱི་བཅས་པ་རྩ་བ་དང་ཡན་ལག་གི་ལྟུང་བ་གང་རུང་དང་་་་
འགལ་ན་གཉེན་པོ་སྟོབས་བཞི་ཚང་བའི་སྒོ་ནས་བཤགས་ན་འདག་ནུས་ཏེ།
བཀའ་གདམས་བེའུ་བུམ་སྔོན་པོ་ལས། རྩ་བའི་ལྟུང་བ་བཞི་ག་བྱུང་ཡང་
875



སྟོབས་བཞིས་ཟད་པར་བྱེད་པ་ལ་ཚེགས་མེད་ཅེས་གསུངས། འོན་ཀྱང་
རྡོ་རྗེ་སློབ་དཔོན་ལ་དམོད་པ་ནི་སྟོབས་བཞི་ཚང་བའི་བཤགས་པས་ཀྱང་་་་
འདག་དཀའ་བར་གསུངས། དེས་ན་གཞན་གྱི་སྣང་ངོར་ཕྱི་ཚུལ་མཛེས་
པ་ཙམ་གྱིས་མི་ཆོག་པར་སངས་རྒྱས་དང་བྱང་སེམས་མཁྱེན་པ་ལ་ཐོགས་པ་
མི་མངའ་བ་རྣམས་ཀྱིས་བདག་གི་སེམས་ཀྱི་རྒྱུ་བ་ཐམས་ཅད་ཇི་བཞིན་་་་་་
གཟིགས་པས། བདག་ནི་དེ་དག་གི་སྤྱན་སྔ་ན་གནས་སོ་སྙམ་པའི་འདུ་ཤེས་
བཟུང་ནས་རང་ཉིད་བག་མེད་དུ་མི་གཏོང་བ་ཤིན་ཏུ་གལ་ཆེ། གཞན་ཡང་
དཀར་ཕྱོགས་སྐྱོང་བའི་ལྷ་ཀླུ་གནོད་སྦྱིན་རྣམས་ཀྱི་ནང་དུའང་ལས་ལས་་་་་
གྲུབ་པའི་མངོན་ཤེས་ཅན་ཡོད་པས། དེ་རྣམས་ཀྱིས་ཀྱང་གཞན་གྱི་སེམས་
རྒྱུད་ཤེས་པར་འགྱུར་བས་བདག་གི་སེམས་ལ་ཇི་ལྟར་སེམས་པ་དག་ཀྱང་་་་་
ཤེས་པར་འགྱུར་བས་མི་མེད་དབེན་པའི་གནས་སུ་གཅིག་པུར་གནས་ཀྱང་
སྒོ་གསུམ་གྱི་ལས་མི་དགེ་བར་སོང་ན། སངས་རྒྱས་བྱང་ཆུབ་སེམས་དཔའ་
རྣམས་དང་གཞན་སེམས་ཤེས་པའི་ལྷ་ཀླུ་རྣམས་ལ་ངོ་ཚའོ་སྙམ་དུ་ཡང་ཡང་
ཡིད་ལ་བྱས་ན་བག་མེད་མི་འབྱུང་ངོ་། །མདོ་སྡེ་ལས་རྗེས་དྲན་དྲུག་
གསུངས་པའང་དོན་དེ་འདྲ་ལ་དགོངས་ནས་གསུངས་སོ།།
ཡིད་བདེ་འབའ་ཞིག་རྒྱུན་དུ་བསྟེན། ཅེས་པ་ནི་དོན་དམ་བྱང་ཆུབ་
ཀྱི་སེམས་དང་ཀུན་རྫོབ་བྱང་ཆུབ་ཀྱི་སེམས་གཉིས་ལ་བློ་ལེགས་པར་སྦྱངས་
པས་གོམས་པ་ཀློང་དུ་གྱུར་བ་སྟེ་གོམས་པ་རྫོགས་ནས་བློ་འབྱོངས་པ་ན།
རྐྱེན་བཟང་ངན་གང་བྱུང་ཡང་བློ་སྦྱོང་གི་སྒོ་ནས་ལམ་དུ་འཁྱེར་བས་ཆོག །
876



སྤོང་བ་དང་འདོར་བར་བྱ་རྒྱུ་ནི་གཅིག་ཀྱང་མེད་སྙམ་དུ་གདེང་ཐོབ་པར་
བྱ། འོ་ན་རྐྱེན་ངན་དེ་དག་ལམ་དུ་སྒྱུར་ཚུལ་ནི་གང་ཞེ་ན། སྡུག་བསྔལ་སྡིག་
པའི་ཕྱགས་མ་ཡིན། །རྐྱེན་ངན་དགེ་བའི་བཤེས་གཉེན་ཡིན། །བར་ཆད་
དགེ་སྦྱོར་སྐུལ་མ་ཡིན། །མི་དགའ་བྱུར་དུ་མ་བལྟ་ཨང་། །ཞེས་གསུངས་པ་
ལྟར་རྐྱེན་ངན་པ་ཅི་བྱུང་ཡང་དེ་ལ་དགའ་བ་སྒོམ་ཞིང་ཆོས་འདིའི་གེགས་
སུ་མི་འགྲོ་བར་མཐུན་རྐྱེན་དུ་སྒྱུར་ཐུབ་པ་ཞིག་བྱ། ལྷག་པར་རྐྱེན་ངན་གང་
བྱུང་ཡང་དེ་ལ་དགའ་བ་བསྒོམ་ཞིང་། འཇིག་རྟེན་གྱི་ཁམས་ན་རྐྱེན་ངན་
འདི་ལྟ་བུ་བྱུང་བའི་སེམས་ཅན་མང་བོ་ཡོད་པས་དེ་དག་གི་རྐྱེན་ངན་དང་
དེས་བསྐྱེད་པའི་སྡུག་བསྔལ་ཐམས་ཅད་ཀྱང་བདག་ལ་སྨིན་ནས་བདག་་་་་་
གིས་རྐྱེན་ངན་འདིས་དེ་དག་ཐམས་ཅད་ཀྱི་གོ་ཆོད་པར་གྱུར་ཅིག་སྙམ་དུ་་་
སེམས་ཞིང་གཏོང་ལེན་བསྒོམ་མོ། །དེ་ལྟར་རྐྱེན་བཟང་ངན་གང་བྱུང་
ཡང་ཡིད་མི་བདེ་མི་བྱ་བར་གཏོང་ལེན་གཉིས་ཀྱི་སྒོ་ནས་ལམ་དུ་བླང་ཞིང་
གྲོགས་སུ་བསྒྱུར་ཅི་ཐུབ་བྱས་ན། འཕྲལ་དུ་རྐྱེན་ངན་པས་དགེ་སྦྱོར་གྱི་བར་
ཆད་དུ་མི་འགྱུར་ཞིང་ཡིད་བདེ་འཕེལ་བ་དང་། མཐར་གོམས་པ་ཀློང་དུ་
གྱུར་བ་ན་ཆོས་ཐམས་ཅད་ལ་བདེ་བས་ནོན་པ་ཞེས་བྱ་བའི་ཏིང་ངེ་འཛིན་
འཐོབ་སྟེ་རང་གི་ལུས་དུམ་བུར་བཅད་ཀྱང་བདེ་བ་འབའ་ཞིག་འཆར་ཞིང་།
བྱང་ཆུབ་ཀྱི་སེམས་རིན་པོ་ཆེ་འཕེལ་བའི་རྐྱེན་འབའ་ཞིག་ཏུ་སོང་ནས་དུས་
སྐབས་ཐམས་ཅད་དུ་ཚོགས་གཉིས་རླབས་པོ་ཆེ་གསོག་ནུས་པ་ཞིག་འོང་་་་་
བར་བསླབ་བཏུས་ལས་གསུངས། འོ་ན་གཏོང་ལེན་གཉིས་བསྒོམས་ཏེ་
877



，
.
གོམས་པ་བྱང་ཆུབ་པ་ན་མྱོང་བ་གང་འདྲ་ཞིག་འཐོབ་པར་འོང་ཞེ་ན། རྐྱེན་
བཟང་ངན་གང་བྱུང་ནའང་ཡིད་དུ་མ་ཟད་ལུས་ལའང་བདེ་བ་ཁོ་ན་མ་་་་་
གཏོགས་སྡུག་བསྔལ་མི་འབྱུང་ཞིང་། རྐྱེན་གང་བྱུང་མཐའ་དག་བྱང་ཆུབ་
ཀྱི་སེམས་གཉིས་འཕེལ་བའི་གྲོགས་སུ་འགྱུར་བ་མ་གཏོགས་དེའི་འགལ་་་་་་
རྐྱེན་དུ་འགྱུར་བ་གཏན་ནས་མི་སྲིད། དེར་མ་ཟད་མཐར་གོམས་པ་ཀློང་དུ་
གྱུར་པ་ན་ཆོས་ཐམས་ཅད་ལ་བདེ་བས་ནོན་པའམ་བརྒྱན་པ་ཞེས་བྱ་བའི་་་
ཏིང་ངེ་འཛིན་འཐོབ་སྟེ། ཐ་ན་གསོན་པོར་རང་གི་ལུས་དུམ་བུར་བཅད་
ཀྱང་བདེ་བ་འབའ་ཞིག་མ་གཏོགས་སྡུག་བསྔལ་སྤུ་ཙམ་ཡང་འབྱུང་བར་མི་
འགྱུར། རང་གི་ལུས་སྲོག་གི་སྦྱིན་པ་དངོས་སུ་གཏོང་བའི་ཚད་ཀྱང་འདི་
ཡིན་ལ། ཆོས་ཐམས་ཅད་ལ་བདེ་བས་ནོན་པའི་ཏིང་ངེ་འཛིན་ཐོབ་པའི་ས་
མཚམས་ནི་ས་དང་བོ་རབ་ཏུ་དགའ་བ་ཐོབ་པ་ནས་འཇོག་སྟེ་འདི་ནི་གཙོ་
བོ་སྟོང་ཉིད་མངོན་སུམ་དུ་རྟོགས་པའི་སྟོབས་ཀྱིས་ཐོབ་པར་བྱ་དགོས་པ་་་་
ཞིག་ཡིན། འདིར་བློ་འབྱོངས་པའི་ཚད་ཅེས་གསུངས་པ་ནི། བློ་སྦྱོང་གི་མྱོང་
བ་སྣེ་ཟིན་རེ་སྐྱེས་པའི་རྟགས་ཡིན་གྱི། དེ་ཙམ་རེས་ཆོག་པར་བཟུང་ནས་བློ་
སྦྱོང་བའི་རྩོལ་བ་དོར་ན་ཤིན་ཏུ་མི་རུང་སྟེ། ལམ་གྱི་རྩ་བ་བཤེས་གཉེན་
བསྟེན་པ་ནས་བཟུང་ལྟ་བ་སྒོམ་པའི་བར་འདི་ནི་སངས་མ་རྒྱས་ཀྱི་བར་དུ་
དོར་དུ་མེད་པར་ཉམས་ལེན་གོང་འཕེལ་དུ་གཏོང་དགོས་པ་ཤ་སྟག་ཡིན་་་་་
ཞིང༌། ལྷག་པར་བྱང་ཆུབ་ཀྱི་སེམས་རིན་པོ་ཆེ་དང་དབུ་མའི་ལྟ་བ་གཉིས་
ནི་ཐེག་པ་ཆེན་པོའི་ལམ་གྱི་གཞུང་ཤིང་ཡིན་པས་མྱོང་བ་སྣེ་ཟིན་རེ་སྐྱེས་་་་་
87g



པས་མི་ཆོག་པར་སངས་མ་རྒྱས་ཀྱི་བར་དུ་གོང་འཕེལ་དུ་འགྲོ་དགོས་ཏེ། རྗེ་
བཙུན་བྱམས་པ་མགོན་པོས་མངོན་རྟོགས་རྒྱན་དུ་སེམས་བསྐྱེད་ཉེར་གཉིས་
གསུངས་པ་ལྟར། ཐོག་མར་སེམས་བསྐྱེད་ལ་བློ་སྦྱངས་འབད་བརྩོན་ལ་
བརྟེན་ནས་བསྐྱེད་མ་དགོས་པར་ངང་གིས་འབྱུང་བའི་རྩོལ་མེད་ཀྱི་མྱོང་བ་
ཐོན་ཏེ་ཐེག་པ་ཆེན་པོའི་ལམ་ཐམས་ཅད་ཀྱི་གཞི་རྟེན་ས་ལྟ་བུའི་སེམས་་་་་
བསྐྱེད་དེ་ཐེག་ཆེན་ཚོགས་ལམ་ཆུང་ངུའི་རྒྱུད་ཀྱི་སེམས་བསྐྱེད། ། དེ་ནས་
བཟུང་དཔེར་ན་མེ་ཏོག་ཞིག་མྱུ་གུ་ཕྲ་མོ་སྐྱེས་པ་ནས་བཟུང་རིམ་གྱིས་རྒྱས་
ཏེ་གཞུང་རྟ་ཡལ་ག་ལོ་འདབ་དང་མེ་ཏོག་བཞད་པ་ལྟར་སེམས་བསྐྱེད་ཉེར་
གཉིས་པོ་རིམ་གྱིས་གོང་དུ་འཕེལ་ཏེ་ཆོས་ཀྱི་སྤྲིན་ལྟ་བུའི་སེམས་བསྐྱེད་་་་
བར་གོང་འཕེལ་དུ་བཏང་ནས་ས་ལམ་བགྲོད་དགོས་པ་དང་། སངས་རྒྱས་
ནས་ཀྱང་བདག་བས་གཞན་གཅེས་པའི་ཐུགས་རྗེ་ཆེན་པོའི་མཐུ་ལས་ནམ་
མཁའ་མ་ཟད་ཀྱི་བར་དུ་འགྲོ་བའི་དོན་མཛད་པ་དང་། དེ་བཞིན་དུ་གནས་
ལུགས་རྟོགས་པའི་ལྟ་བ་ཡང་ཐོག་མར་འབད་པ་དུ་མས་བཙལ་ནས་རྙེད་པ་
ཞིག་དགོས། འདིར་གནས་ལུགས་ཞེས་པ་ནི་ཡིན་ཚུལ་ཏེ་ཤིང་ལ་ཤིང་གི་
ཡིན་ཚུལ་དང་རྡོ་ལ་རྡོའི་ཡིན་ཚུལ་ལམ་རང་བཞིན་ནམ་གྲུབ་ཚུལ་ཞིག་ཡོད་
པ་དེ་ལ་གོ་དགོས་པས། རང་བཞིན་གྱིས་མ་གྲུབ་པར་རྒྱུ་རྐྱེན་ལ་བརྟེན་ནས་
འབྱུང་བ་ཙམ་སྟེ་གནས་ལུགས་མཐར་ཐུག་ལ་གོ་དགོས་སོ། །སྟོང་ཉིད་
རྟོགས་པའི་ལྟ་བ་རྙེད་ནས་ཀྱང་མྱོང་བ་སྣེ་ཟིན་ཞིག་སྐྱེས་པས་མི་ཆོག་པར་
རྩོལ་མེད་ཀྱི་མྱོང་བ་ཐོན་པ་ཞིག་དང་དེ་ཙམ་གྱིས་ཀྱང་མི་ཆོག་པར་ཀུན་་་་་
879



རྫོབ་བྱང་ཆུབ་ཀྱི་སེམས་ཀྱིས་ཀུན་ནས་བསླངས་ཏེ། དཔྱད་སྒོམ་ཡང་དང་
ཡང་དུ་བྱ་དགོས། འོ་ན་བྱང་ཆུབ་ཀྱི་སེམས་ཀྱི་ཀུན་ནས་མ་བསླངས་ན་སྐྱོན་
གང་འབྱུང་ཞེ་ན། བྱང་ཆུབ་ཀྱི་སེམས་ཀྱིས་ཀུན་ནས་མ་བསླངས་པར་སྟོང་ །
ཉིད་སྒོམ་པ་ཙམ་གྱིས་ཐེག་དམན་ལམ་དུ་ལྟུང་བར་འགྱུར་ཏེ། ཐེག་དམན་
འཕགས་པའི་གང་ཟག་རྣམས་ལའང་གནས་ལུགས་རྟོགས་པའི་ལྟ་བ་ལ་་་་་
རྩོལ་མེད་ཀྱི་མྱོང་བ་ཐོན་ཡོད་ཀྱང་བྱང་ཆུབ་ཀྱི་སེམས་མེད་པའི་དབང་གིས་
ཉི་ཚེ་བའི་དགྲ་བཅོམ་ཙམ་མ་གཏོགས་ཐོབ་མ་ཐུབ་པ་ཡིན་ནོ། །དེས་
ན་སྟོང་ཉིད་རྟོགས་པའི་ལྟ་བ་རྙེད་པ་ཙམ་གྱིས་མི་ཆོག་པར་བྱང་ཆུབ་ཀྱི་
སེམས་ཀྱིས་ཀུན་ནས་བསླངས་ཏེ་དཔྱད་སྒོམ་རྒྱུན་རིང་དུ་བྱས་པས་གནས་
ལུགས་ལ་དམིགས་པའི་ལྷག་མཐོང་སྟེ་ལུས་སེམས་ཤིན་སྦྱངས་ཀྱི་བདེ་བས་
ཟིན་པས་གནས་ལུགས་དང་ཞི་གནས་ལ་མྱོང་བ་ཁྱད་པར་ཅན་ཐོན་པ་ཞིག་
དང༌། དེ་གྲུབ་པ་ཙམ་གྱིས་ཀྱང་མི་ཆོག་གི་གནས་ལུགས་མངོན་སུམ་དུ་
མཐོང་བའི་དོན་དམ་སེམས་བསྐྱེད་རྒྱུད་ལ་སྐྱེ་དགོས། དོན་དམ་སེམས་
བསྐྱེད་རྒྱུད་ལ་སྐྱེས་པ་དང་ཐེག་ཆེན་འཕགས་ལམ་ཐོབ་པ། ས་དང་བོ་ཐོབ་
པ་རྣམས་དུས་མཉམ་ཡིན། སྟོང་ཉིད་མངོན་སུམ་དུ་རྟོགས་པའི་ལྟ་བའི་
དབང་དུ་བཏང་ནའང་། སྟོང་ཉིད་མངོན་སུམ་དུ་རྟོགས་པའི་ལྟ་བ་རྒྱུད་ལ་
སྐྱེས་པ་དང་། ས་དང་བོ་ཐོབ་པ་གཉིས་དུས་མཉམ་ཡིན། དེ་ཡང་ས་བཅུའི་
རྣམ་གཞག་གི་ཚུལ་ནི་དོན་དམ་སེམས་བསྐྱེད་ཀྱི་སྒོ་ནས་བྱུང་བ་ཡིན་ཏེ།
དོན་དམ་སེམས་བསྐྱེད་ཅེས་པ་ནི་ཀུན་རྫོབ་བྱང་ཆུབ་ཀྱི་སེམས་དང་སྐྱ་སྒྲིལ་
880



བ་སྟེ་དཔེར་ན་སྐུད་པ་གཉིས་གཅིག་ཏུ་སྐྱ་སྒྲིལ་བ་ལྟ་བུ་ཡིན་པས། དོན་
དམ་སེམས་བསྐྱེད་དེ་ལ་ཤུགས་ཆེ་ཆུང་གི་ཁྱད་པར་བྱུང་བའི་དབང་གིས་ས་
དང་བོ་ནས་ས་བཅུ་བའི་བར་གྱི་དབྱེ་བ་བྱུང་། འོ་ན་དོན་དམ་སེམས་
བསྐྱེད་ཀྱི་ཤུགས་ཆེ་ཆུང་དེ་ཇི་ལྟར་འཇོག་ཅེ་ན། རང་རང་གི་ངོ་སྐལ་གྱི་
སྤང་བྱ་དེ་འཇོམས་པ་ལ་ནུས་པ་ཆེ་ཆུང་གི་སྒོ་ནས་བྱུང་པ་ཡིན་པས། ངོ་བོ་
གཅིག་ལ་རྣམ་པ་ཐ་དད་པའོ། །དོན་དམ་སེམས་བསྐྱེད་རྒྱུད་ལ་སྐྱེས་ནས་
ཀྱང་མི་ཆོག་གི་དེ་གོང་འཕེལ་དུ་བཏང་ནས་ས་ནས་བར་འཕར་ཏེ། མཐར་
རྡོ་རྗེ་ལྟ་བུའི་ཏིང་ངེ་འཛིན་སྟེ་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ཤེས་་་་་
སྒྲིབ་ཆུང་ཕྲའི་དངོས་གཉེན་བར་ཆད་མེད་ལམ་གྱིས་གཉིས་སྣང་འཁྲུལ་་་་་
བའི་བག་ཆགས་ཤེས་སྒྲིབ་ཐམས་ཅད་བཅོམ་སྟེ། རྣམ་པ་ཐམས་ཅད་མཁྱེན་
པའི་ཡེ་ཤེས་འཐོབ་དགོས་པ་དང་། དེ་ཐོབ་ནས་ཀྱང་ནམ་མཁའ་མ་ཟད་ཀྱི་
བར་དུ་སྟེ་སེམས་ཅན་ཐམས་ཅད་སངས་རྒྱས་ཀྱི་གོ་འཕང་མ་ཐོབ་ཀྱི་བར་
དུ་ཆོས་ཀྱི་དབྱིངས་ལས་གཡོ་བ་མེད་པར་བཞུགས་པ་ཞིག་དགོས་སོ། །ཆོས་
ཀྱི་དབྱིངས་ལས་མ་གཡོས་པར། །སྤྲུལ་པའི་རང་བཞིན་སྣ་ཚོགས་ཀྱིས། །
ཞེས་པ་ལྟར་ཆོས་ཀྱི་དབྱིངས་ལས་མ་གཡོས་པར་བཞུགས་པས། མཉམ་
བཞག་མ་བཞུགས་པ་ཙམ་བྱས་པས་མི་ཆོག་པར་སྤྲུལ་པའི་རང་བཞིན་སྣ་་་
ཚོགས་ཀྱི་མཛད་པ་མཛད་པ་ཡིན་ནོ། །དེ་ལྟ་བུའི་ལམ་གྱི་བགྲོད་ཚུལ་རྣམས་
ལ་གོ་བ་ལེགས་པར་ཆགས་ན་ཇོ་བོ་རྗེ་དང་རྒྱལ་བ་ཙོང་ཁ་བའི་མན་ངག་་་
ལམ་གྱི་ལུས་ཚང་བའི་གདམས་ངག་འདི་ལ་ཡིད་ཆེས་རྙེད་པར་འགྱུར་རོ། །
881



དྲུག་པ། བློ་སྦྱོང་གི་དམ་ཚིག
དྲུག་པ་བློ་སྦྱོང་གི་དམ་ཚིག་ལ་བཅོ་བརྒྱད་གསུངས་ཏེ། དེ་ལ་སྤྱི་དོན་
གསུམ་ནི། བློ་སྦྱོང་ཁས་བླངས་དང་མ་འགལ་བ། ཐོ་ཅོར་མ་ཤོར་བ། ཕྱོགས་
རེར་མ་ལྷུང་བའོ། །
དང་བོ་ནི། དེ་ལས། ང་བློ་སྦྱོང་བ་ཡིན། ཞེས་པ་ནས། གླེང་གཞིས་ཤེས་
སོ། །ཞེས་པའི་བར་གསུངས་ཏེ། ང་རང་ཐེག་པ་ཆེན་པོ་བ་དང་ཐེག་པ་ཆེན་
པོའི་ལམ་ལ་བློ་སྦྱོང་མཁན་ཞིག་ཡིན་པས། འདུལ་བའི་བཅས་པ་ཕྲ་མོ་སྟེ་
བྱིན་ལེན་བྱེད་པ་དང་རུང་ཆུ་འདེབས་པ། ཆབ་ལེན་པ། ལྷམ་འབུད་པ་ལ་
སོགས་པ་འདུལ་བའི་བཅས་མཚམས་ཕྲ་མོ་རྣམས་ལ་ཁྱད་དུ་བསད་དེ་གལ་
ཆུང་དུ་བཞག་ནས་གཙོ་བོ་རང་གི་སེམས་འདུལ་རྒྱུ་དེ་ཡིན་པས། སེམས་
བཏུལ་ཐུབ་ན་ནི་དེས་ཆོག་པས་ལུས་ཀྱི་སྤྱོད་པ་ཕྲ་མོ་རྣམས་དང་ལེན་བྱ་མི་
དགོས། ཁ་ཆུས་བཤལ་བས་ཅི་ལ་ཕན་ཟེར་བ་སོགས་ནི་བདུད་དང་སྡིག་
གྲོགས་ཀྱིས་ཡིད་བསྐྱོད་ནས་རྒྱལ་བའི་བསྟན་པ་ལ་རྨ་འབྱིན་པའི་ཚིག་ངན་
དེ་འདྲ་རྣམ་པ་ཀུན་ནས་མི་བྱ་བར། བསམ་པས་བདག་གཞན་མཉམ་
བརྗེའི་བྱང་ཆུབ་ཀྱི་སེམས་ལ་བློ་སྦྱོང་བའི་སྒོ་ནས་དགེ་ཚུལ་གྱི་བསླབ་བྱ་ཀཱ་
རི་ཀ་སྟེ་འདུལ་བ་ཀཱ་རི་ཀ་ལྔ་བཅུ་བ་འདུལ་བ་ལེའུར་བྱས་པ་དགེ་ཚུལ་གྱི་་་
882



བསླབ་བྱ་ནས་བཟུང་དཔལ་གསང་བ་འདུས་པའི་དམ་ཚིག་སྟེ་སྔགས་བླ་་་་
མེད་ཀྱི་དམ་ཚིག་གི་བར་རང་གིས་ཇི་ལྟར་ཁས་བླངས་པའི་བསླབ་བྱ་རྣམས་
མ་ཉམས་པར་བསྲུང་བར་བྱའོ། །དེ་ལྟར་མ་ཡིན་པར་འདུལ་བའི་བཅས་
མཚམས་ཕྲ་མོ་རྣམས་ཁྱད་དུ་བསད་པའམ་མཐོང་ཆུང་བྱས་ནས་བློ་སྦྱོང་བ་
དང་སྒྲུབ་པ་བྱེད་ལོའམ་བྱེད་ཁུལ་ཅི་བྱས་ཀྱང་རྒྱལ་བ་དགྱེས་པར་མི་འགྱུར་
ཞིང་། ལམ་ལ་ས་ཆོད་གང་ཡང་མི་འབྱུང་བ་ཆུ་ཚགས་ཀྱི་གླེང་གཞི་དང་ཀླུ་
ཨེ་ལའི་འདབ་མ་ཅན་གྱི་གླེང་གཞི་ལས་ཤེས་སོ། །
གཉིས་པ་བློ་སྦྱོང་ཐོ་ཅོར་མ་ཤོར་བ་ནི། སྤྱིར་ཐོ་ཅོ་ཞེས་པ་ནི་སྙིང་བོའི་
དོན་ཏེ་དཔེར་ན་གྲུབ་པ་རྙེད་མེད་ཀྱང་རྙེད་པའི་ཁུལ་བྱེད་པ་དང་མངོན་་་་་
ཤེས་མེད་ཀྱང་ཡོད་པའི་ཁུལ་བྱེད་པ་དང༌། ... མངོན་ཤེས་ཙམ་ཡོད་ཀྱང་
མངོན་ཤེས་ཡོད་པའི་རྣམ་པ་དེ་ཕྱིར་ངོམས་པ་ལ་ཐོ་ཅོའི་སྤྱོད་པ་ཟེར་རོ། །
རང་གི་རྒྱུད་ན་བདག་གཅེས་འཛིན་མེད་པ་དེ་གཞན་གྱིས་གོ་བར་བྱ་བའི་་་
སླད་དུའང་རང་ཉིད་ཁྱད་པར་དུ་འཕགས་པ་ཞིག་ཡིན་པའི་ཚུལ་གཞན་ལ་
ངོམས་པའི་ཕྱིར། ཀླུ་གདོན་སོགས་གནས་པའི་ཤིང་སྡོང་གཉན་པོ་གཅོད་པ་
དང་མཛེ་ནད་བྱུང་བ་ཅན་དང་འགྲོགས་པ་ལ་སོགས་པའི་སྤྱོད་པ་འཛིན་པ་
སོགས་ཐོ་ཅོར་སྤྱོད་པ་རྣམས་སྤངས་ཏེ། དགེ་བཤེས་སྟོན་པས་རྭ་སྒྲེང་དུ་
བསྟན་པའི་སྲོལ་བཙུགས་པ་སྟེ་དགེ་བཤེས་སྟོན་པ་རྟེན་དགེ་བསྙེན་ཡིན་་་་་
ཡང་རྭ་སྒྲེང་དགོན་པར་འདུལ་བའི་ཉམས་ལེན་གཙོ་བོར་མཛད་དེ་བསྟན་
པའི་སྲོལ་བཙུགས་པས། མཉམ་མེད་ཇོ་བོ་ཆེན་པོ་ནས་བཟུང་བའི་བཀའ་
883



གདམས་པའི་རྣམ་ཐར་དང་མི་འགལ་བར་བྱས། འདིར་འདུལ་བའི་ཉམས་
ལེན་གཙོ་བོར་བསྟན་པ་ནི། བྱང་ཆུབ་སེམས་དཔའི་ཉམས་ལེན་དང་སྔགས་
ཀྱི་ཉམས་ལེན་བྱེད་མི་དགོས་པའི་དོན་ནི་གཏན་མ་ཡིན་པར། ཕྱི་རུ་ཉན་
ཐོས་སྤྱོད་པ་དང་། །ནང་དུ་འདུས་པ་ལ་རབ་དགའ། །ཞེས་པ་ལྟར་ནང་དུ་
རྒྱུད་ཀྱི་རྒྱལ་བོ་དཔལ་གསང་བ་འདུས་པའི་ཉམས་ལེན་ལམ་རིམ་པ་གཉིས་
ཀྱི་རྟོགས་པ་རྒྱུད་ལ་སྐྱེས་པ་ཞིག་ཡིན་ནའང་། ཕྱིར་གྲུབ་པའི་སྤྱོད་པ་ལྟར་
མི་མཛད་པར་འདུལ་བའི་ཉམས་ལེན་ལ་ཚུལ་བཞིན་དུ་སློབ་པ་ལ་ད་གཟོད་
བཀའ་གདམས་ཀྱི་རྣམ་ཐར་ཞེས་བྱའོ། །འོ་ན་དེ་ལྟར་མཛད་པའི་རྒྱུ་མཚན་
ཅི། རྒྱ་གར་གྲུབ་ཆེན་ན་རོ་བ་དང་ཏེ་ལོ་བ་སོགས་ཀྱིས་གྲུབ་པའི་མཛད་པ་
སྣ་ཚོགས་མཛད་ཡོད་པ་མ་ལགས་སམ་ཞེ་ན། འདུལ་བའི་སྤྱོད་པ་དང་
མཐུན་པའི་ཉམས་ལེན་མ་མཛད་ན་ནི་བསླུ་བྲིད་མཁན་དང་ཚུལ་འཆོས་་་་་་
མཁན་མང་བོ་འབྱུང་ཉེན་ཆེ་སྟེ། རྟོགས་པའི་ཚད་མཐོན་པོར་མ་སླེབས་
ཀྱང་སླེབས་པའི་ཁུལ་བྱས་ན་རང་གཞན་གཉིས་ཀ་བསླུ་མཁན་མང་པོ་་་་་་་
འབྱུང་བའི་ཕྱིར་ན་དེའི་ཚུལ་འགོག་པའི་ཕྱིར་དུ་ཡིན་ནོ། །འོན་ཀྱང་རྒྱ་གར་
མཁས་པའི་མཛད་པ་རྣམས་ལ་ཐོ་ཅོའི་སྤྱོད་པ་མི་འབྱུང་ངོ་། །དེ་ཡང་དགེ་
བཤེས་སྟོན་པས་རྭ་སྒྲེང་དུ་ཇོ་བོ་རྗེའི་བཀའ་ལུང་བསྟན་པའི་སྲོལ་བཙུགས་
པའི་བཀའ་གདམས་པའི་རྣམ་ཐར་ནི། རྒྱལ་བའི་བཀའ་དགོངས་འགྲེལ་
དང་བཅས་པ་ཐམས་ཅད་ཡི་གེ་ན་གཅིག་ཀྱང་འདོར་རྒྱུ་མེད་པར་དངོས་་་་་
དང་བརྒྱུད་པའི་སྒོ་ནས་གང་ཟག་གཅིག་འཚང་རྒྱ་བའི་ཆ་རྐྱེན་དུ་འཁྱེར་་་་་
884



བའམ་ཆ་རྐྱེན་དུ་གོ་བར་བྱེད་པ་སྟེ་བཀའ་གདམས་ཞེས་པའི་དོན་ཡང་འདི་
ཡིན་ནོ། །ཉམས་ལེན་གྱི་དབང་དུ་བཏང་ནའང་བསྟན་པའི་རྩ་བ་འདུལ་
བའི་བཅས་མཚམས་ལ་གཅེས་སྤྲས་སུ་བྱེད་པ་དང་དགེ་ཚུལ་སློང་མ་ཡིན་་་་་
པའི་གཞན་རྣམས་ཀྱིས་ཀྱང་མི་དགེ་བཅུ་སྤོང་གི་ཚུལ་ཁྲིམས་ལ་གཅེས་སྤྲས་
སུ་བྱེད་པ། ཉམས་ལེན་གྱི་སྙིང་བོ་བྱང་ཆུབ་ལམ་གྱི་རིམ་པ་ལ་བྱེད་ཅིང་། །
དེའི་ཡང་སྙིང་བོ་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་
ཆེ་ལ་བྱེད་པ་ཡིན་ནོ། །འོ་ན་བཀའ་གདམས་པའི་དགེ་བའི་བཤེས་གཉེན་
རྣམས་ལ་སྔགས་ཀྱི་ཉམས་ལེན་ཨེ་ཡོད། བྱང་ཆུབ་སེམས་སྦྱོང་གི་གདམས་
པ་འདི་ཉམས་ལེན་གྱི་གཙོ་བོར་མཛད་པའི་རྒྱུ་མཚན་ཅི་ཞེ་ན། བཀའ་
གདམས་པ་ཚང་ལ་སྔགས་ཀྱི་ཉམས་ལེན་མེད་པ་མ་ཡིན་མོད། ཇོ་བོ་རྗེ་དང་
འབྲོམ་སྟོན་རྒྱལ་བའི་འབྱུང་གནས་སོགས་བཀའ་གདམས་པའི་དགེ་བའི་་་་་
བཤེས་གཉེན་རྣམས་ཀྱིས་གསང་སྔགས་ཀྱི་ཆོས་འཆད་ཉན་སྤེལ་གསུམ་ཐུན་
མོང་དུ་མ་མཛད་པའི་རྒྱུ་མཚན་ནི། སྔགས་ཀྱི་ཆོས་སྣོད་རུང་གི་གདུལ་བྱ་
དཀོན་པའི་དབང་གིས་ཁྱབ་གདལ་དུ་མ་སྤེལ་པ་ཡིན་ནོ། །འོན་ཀྱང་ཇོ་བོ་
རྗེས་རྡོ་རྗེ་ཐེག་པའི་ཆོས་གཏན་ནས་མ་གསུངས་པ་ག་ལ་ཡིན་ཏེ། འབྲོམ་
སྟོན་པ་ལ་སོགས་པའི་སྣོད་རུང་གི་སློབ་མ་རྣམས་ལ་རྒྱུན་མི་ཆད་དུ་་་་་་
གསུངས་པ་ཡིན་ནོ། །ཡིན་ནའང་ཐུན་མོང་དུ་མདོ་སྔགས་གཉིས་ལས་མདོ་
རྐྱང་བ་མ་གཏོགས་མ་གསུངས་པའི་ཚུལ་མཛད་པ་དང་དེ་ལས་ཀྱང་སྐྱེས་བུ་
ཆུང་ངུའི་ལམ་སྐྱབས་འགྲོ་དང་ལས་འབྲས་གཙོ་བོར་བྱས་ནས་གསུངས་་་་་་
885



པས། ཡོངས་གྲགས་སུ་ཇོ་བོ་རྗེ་ལ་ང་ཚོ་བོད་པ་རྣམས་ཀྱིས་བླ་མ་སྐྱབས་
འགྲོ་བ་དང་བླ་མ་ལས་འབྲས་པ་ཞེས་མཚན་ལའང་དེ་ལྟར་བཏགས་ཤིང་་་་
འབོད་པ་ཡིན་ནོ། །དེ་ཡང་ཇོ་བོ་རྗེ་བོད་ལ་ཕེབས་ཏེ་དང་བོ་གསང་སྔགས་
ཀྱི་ཆོས་སྤེལ་བའི་ཐུགས་འདུན་མཛད་པ་ན། འབྲོམ་རིན་པོ་ཆེས་ཇོ་བོ་རྗེ་ལ།
བོད་དུ་སྔགས་ཀྱི་ཆོས་མང་བོ་གསུང་ན་རྒྱུད་དང་མི་འཚམ་པས། དེ་བས་
མདོ་དང་དེ་ལས་ཀྱང་སྐྱེས་བུ་ཆུང་ངུའི་ལམ་སྐྱབས་འགྲོ་ལས་འབྲས་རྣམས་
ཁྱབ་ཆེན་པོར་གསུང་ན་ཕན་སླེབས་ཤིན་ཏུ་ཆེ་བས་དེ་ལྟར་མཛད་པར་ཞུ་་་
ཞེས་ཞུས་ནས། གསང་སྔགས་ཀྱི་ཆོས་གསང་རྒྱུ་ཡིན་གསུངས། ཕྱིས་སུ་ཇོ་བོ་
རྗེ་བོད་དུ་ཡུན་རིང་བོར་བཞུགས་ཏེ་བོད་ཀྱི་ཆ་རྒྱུས་ལོན་པ་ན། ཁོ་བོ་
དམྱལ་བར་འགྲོ་མ་དགོས་པ་འབྲོམ་གྱི་བཀའ་དྲིན་ཡིན་ཞེས་གསུངས། དེ་
ལྟར་གསུངས་དོན་ནི་ཁོང་གིས་སྔགས་ཀྱི་ཆོས་མ་གསུངས་པ་དེ་ནི་འབྲོམ་་་་
གྱིས་བཀག་པའི་བཀའ་དྲིན་ཡིན་ལ། རྒྱུ་མཚན་ནི་གསང་སྔགས་ཀྱི་ཆོས་ནི་
དམྱལ་བར་འཕེན་བྱེད་མ་ཡིན་མོད། ཉམས་སུ་ལེན་མཁན་གྱི་རྒྱུད་ཚོད་
དེར་མ་སླེབས་པར་ཉམས་སུ་བླངས་ན་ནི་ཁེ་ལས་ཉེན་ཆེ་བ་ཡིན་ཏེ། དཔེར་
ན་གནམ་གྲུ་ནི་བགྲོད་བྱེད་ཧ་ཅང་མྱུར་བའི་རིགས་ཤིག་ཡིན་ཡང་། དེ་
གཏོང་བའམ་ཁ་ལོ་སྒྱུར་མ་མཁས་ན་ཉེན་ཁ་ཆེན་པོ་འབྱུང་བ་ལྟ་བུ་དང་རྟ་
རྒོད་ལ་བུ་ཆུང་སྐྱོན་པ་དང་མཚུངས་པས། ཆོས་རྒྱུད་དང་འཚམ་པ་ནི་ཧ་
ཅང་གལ་ཆེན་པོ་ཡིན་ནོ། །ཡིན་ནའང་གསང་སྔགས་རྡོ་རྗེ་ཐེག་པའི་ལམ་ལ་
སྨོན་ལམ་གདབ་པ་དང་བག་ཆགས་འཇོག་དགོས་པས། མོས་པ་ཡིད་བྱེད་
886



ལྟ་བུས་ཀྱང་བག་ཆགས་འཇོག་པ་གལ་ཆེ། དེས་ན་བཀའ་གདམས་པའི་
དགེ་བའི་བཤེས་གཉེན་འབྲོམ་རིན་པོ་ཆེ་སོགས་ལ་སྔགས་ཀྱི་ཉམས་ལེན་་་་་
ཟབ་མོ་ཡོད་ཀྱང་ཁོང་རྣམ་པས་ཤིན་ཏུ་གསང་བའི་ཚུལ་གྱིས་མ་གཏོགས་་་་་
ཁྱབ་གདལ་དུ་མ་མཛད་པ་ཡིན། དེ་ལྟར་བྱས་པའང་ཤིན་ཏུ་ལེགས་ཏེ།
གསང་སྔགས་ཞེས་པའི་དོན་ནི་སྣོད་མིན་ལ་གསང་བའི་སྒོ་ནས་ཉམས་སུ་་་་
བླངས་ན་འབྲས་བུ་བརྙེས་པ་དང་བྱིན་རླབས་འཇུག་ཚབས་ཀྱང་ཆེ་ལ། ཧ་
ཅང་ཁྱབ་གདལ་ཆེ་ན་ནི་གསང་སྔགས་འཆལ་བར་སྤྱོད་པར་འགྱུར་རོ། །
དེས་ན་འཆད་རྩོད་རྩོམ་གསུམ་ལ་མཁས་པ་དང་འདུལ་བའི་ཉམས་ལེན་ལ་
བརྩོན་པ། བཅས་པའི་མཚམས་ལས་མི་འདའ་བས་བཙུན་པ། བྱང་ཆུབ་ཀྱི་
སེམས་རིན་པོ་ཆེ་ལ་ཡིད་འབྱོངས་པ་དང་བློ་སྦྱོང་བ།། ཐོས་བསམ་སྒོམ་
གསུམ་རྣམས་གཅིག་གྲོགས་སུ་གཅིག་འགྲོ་བ་སྟེ་ཐོས་པ་ཐོས་རྐྱང་དུ་མ་སོང་
བར་ཐོས་པ་དང་བསམ་པ་ནི་སྒོམ་པའི་ཆེད་དུ་བྱེད་པ་དང་། དམ་ཉམས་
དང་འཆལ་བ་སྟེ་ཚུལ་འཆོས་དང་། འདྲེས་འཁྱེར་ཏེ་མི་མ་ཡིན་གདོན་
འདྲེ་གདུག་པ་ཅན་སྲུང་མ་ལྟ་བུར་བསྟེན་ནས་དེ་ལ་གསོལ་མཆོད་གཙོ་བོར་
བྱེད་པ་དང་དེས་བྱིན་གྱིས་རླབས་པ་སོགས་དང་བསྲེ་ལྷད་འགྲོགས་འདྲིས་
གཏན་ནས་མི་བྱེད་པ་སོགས་མཐའ་ཡས་པར་ཡོད་པས་དེ་དག་དང་མི་་་་་་
འགལ་བར་བྱ། འདི་རྣམས་ནི་བཀའ་གདམས་པའི་དགེ་བའི་བཤེས་གཉེན་
འབྲོམ་རིན་པོ་ཆེས་བཅས་པའི་འགྲིག་ལམ་སྟེ་བཀའ་གདམས་གླེགས་བམ་
དུ་གསལ་ལོ།།
88?



བློ་སྦྱོང་ཕྱོགས་རེར་མ་ལྷུང་བ་ནི། མིའི་གནོད་པ་བཟོད་ལ་ལྷ་འདྲེའི་
གནོད་པ་མི་བཟོད་པ་ལྟ་བུ་མ་ཡིན་པར་ཐམས་ཅད་ལ་བཟོད་པ། ཆེ་བ་ལ་
གུས་པ་དང་ཆུང་བ་ལ་བརྙས་པ་མ་ཡིན་པར་ཆེ་ཆུང་གཉིས་ཀར་གུས་ཤིང་
གཅེས་པ། གཉེན་ལ་བྱམས་པ་བཞིན་དུ་དགྲ་ལའང་སེམས་ཀྱིས་བྱམས་
པ་སོགས་བྱས་ཤིང་བློ་ཕྱོགས་རེ་བ་ཐམས་ཅད་སྤངས་ལ་ཐམས་ཅད་བློ་་་་
འབྱོངས་པ་སྟེ། བློ་ཚད་ཐུབ་སྐྱེས་རེག་བར་དུ་བསླབ་པར་བྱའོ། །དེ་བཞིན་
དུ་འདུལ་བའི་བཅས་མཚམས་སྲུང་ཁུལ་བྱེད་ཀྱང་བྱང་སེམས་ཀྱི་བསླབ་པ་
རྣམས་ཁྱད་དུ་གསོད་པ་དང་། ཡང་བྱང་ཆུབ་ཀྱི་སྡོམ་པ་སྲུང་ཁུལ་བྱེད་ཀྱང་
འདུལ་བའི་བསླབ་པ་ལ་ཁྱད་གསོད་བྱེད་པ་དང་། ཡང་སྔགས་ལ་སློབ་ཁུལ་
བྱེད་ཀྱང་འདུལ་བའི་བསླབ་ཁྲིམས་ཁྱད་དུ་གསོད་པ། ཡང་ན་དེ་ལས་ལྡོག་
སྟེ་བྱེད་པ་སོགས་ཕྱོགས་རེར་ཤོར་བ་ཐམས་ཅད་སྤོང་པ། འབྲོམ་རིན་པོ་
ཆེའི་ཞལ་ནས། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པ་ངའི་
བླ་མའི་བཀའ་རྒྱུད་མིན་པ་ལ་མེད་གསུངས་པ་སྟེ། འདི་ལ་དམ་པ་གོང་མ་
རྣམས་ཀྱི་བཞེད་ཚུལ་མི་འདྲ་བ་འགའ་ཡོད་ཀྱང་། འདིར་བསྟན་པ་ཐམས་
ཅད་གྲུ་བཞི་ལམ་དུ་འཁྱེར་ཤེས་ཞེས་པ་ནི། སྡོམ་པ་གསུམ་དང་ཐེག་པ་ཆེ་
ཆུང་གི་སྡེ་སྣོད་གསུམ་གང་ཡིན་ཡང་ཐམས་ཅད་དངོས་དང་བརྒྱུད་པའི་སྒོ་
ནས་གང་ཟག་གཅིག་འཚང་རྒྱུ་བའི་ཆ་རྐྱེན་དུ་འཁྱེར་ཤེས་པ་ཞིག་ལ་གོ །
འདིར་གྲུ་བཞི་ཞེས་པ་ནི་རྣམ་གྲངས་འདྲེན་རྒྱུ་མིན་པར་གྲ་མ་ཆག་གྲུ་མ་་་་་
ཉམས་ཞེས་པ་ལྟར་ཆ་ཚང་བའི་དོན་ནོ། །ཡང་ཚན་གཅིག་སྟེ་སྐོར་གཅིག་
888



གིས་འདུལ་བའི་ཉམས་ལེན་གཙོ་བོར་བཟུང་བས་སྔགས་ཅ་འབྱིད་དེ་་་་་་་
སྔགས་ལ་ཁྱད་གསོད་བྱེད་པ་དང་། འགའ་ཞིག་གིས་ཁོ་བོ་སྔགས་པ་སྟེ་
སྔགས་ཀྱི་རྣལ་འབྱོར་བ་ཡིན་པར་ཁས་འཆེས་ཏེ་འདུལ་བ་རིང་དུ་དོར་བ་་་
ཡིན་པས། འདི་འདྲ་བ་གཏན་ནས་མི་རུང་བར་འདུལ་བ་སྔགས་ཀྱི་གྲོགས་
སུ་འགྲོ་བ་དང་སྔགས་འདུལ་བའི་གྲོགས་སུ་སོང་བ་ངའི་བཀའ་བརྒྱུད་བླ་མ་
མིན་པ་ལ་མེད་གསུངས། དེ་ཡང་ཡིན་ཏེ། འདུལ་བ་སྔགས་ཀྱི་གྲོགས་སུ་
འགྲོ་ཚུལ་ནི། བདེ་གཤེགས་བཀའ་ལས་འདའ་མི་བྱ། །ཞེས་གསུངས་པ་ལྟར་
འདུལ་བའི་བཅས་མཚམས་སྲུང་བ་ཡང་སྔགས་ཀྱི་སྡོམ་པའི་ནང་གསེས་་་་་་་
གཅིག་ཡིན་ལ། དཔེར་ན་དགེ་སློང་རྡོ་རྗེ་འཛིན་པ་ལྟ་བུ་ཞིག་ལ་མཚོན་ན།
འདུལ་བའི་བཅས་མཚམས་ལ་ཁྱད་དུ་བསད་ན་ནི་སྔགས་ཀྱི་དམ་ཚིག་དང་
འགལ་བ་སྟེ་བདེ་གཤེགས་བཀའ་འདས་ཀྱི་རྩ་ལྟུང་བྱུང་བས། དེ་ལྟར་མི་བྱ་
བར་གཅིག་གྲོགས་སུ་གཅིག་སོང་སྟེ་ཆ་ཐམས་ཅད་ནས་ཚང་བ་ཞིག་བྱའོ། །
འདུན་པ་བསྒྱུར་ལ་རང་སོར་བཞག །ཅེས་པ་ནི། བསམ་པ་སྔར་ལྷན་
སྐྱེས་སུ་ཡོད་པའི་རང་གཅེས་པར་འཛིན་པའི་བློ་དེ། ད་བདག་པས་གཞན་
གཅེས་པར་འཛིན་པའི་བློར་བསྒྱུར་དགོས། ཡིན་ནའང་ལུས་ངག་གི་སྤྱོད་པ་
ཐམས་ཅད་གྲོགས་ཆོས་མཐུན་རྣམས་དང་འདྲ་བར་སོ་ཐུབ་པར་བྱ་སྟེ། བློ་
སྦྱོང་ཐམས་ཅད་མངོན་ཚན་ཆུང་ལ་ཐུད་ཆེ་བ་སྟེ་ས་ཆོད་ཆེ་ལ་མངོན་སུམ་
མ་ཡིན་པ་ཞིག་བྱ་དགོས་པར་གསུངས། སྔོན་རྒྱ་གར་གྱི་གྲུབ་ཆེན་རྣམས་
ཀྱང་གྲུབ་པ་མ་རྙེད་བར་དུ་གཞན་གྱིས་མི་མངོན་པའི་ཆེད་ཕལ་བ་ལྟ་བུར་
889



བཞུགས་པ། སྔགས་ཀྱི་གྲུབ་པ་མཆོག་རྙེད་པ་ན། གཟོད་གྲུབ་པའི་རྟགས་
སྟོན་པར་མཛད་པའི་རྣམ་ཐར་ཡོད་པ་བཞིན་ནོ། །དེ་ཡང་སྔར་རང་ཉིད་ཚེ་
འདིའི་བདེ་བ་དང་ཕྱི་མ་ལྷ་མིའི་བདེ་བ་དང་རང་གཅིག་པུ་འཁོར་བ་ལས་
ཐར་བར་འདོད་པ་སོགས་ཀྱི་འདུན་པ་བྱེད་པ་དེ། ད་དེ་ལྟར་མི་བྱེད་པར་
བདག་བས་གཞན་གཅེས་པའི་སེམས་པས་ཅི་བྱེད་ཐམས་ཅད་སེམས་ཅན་
གྱི་དོན་འབའ་ཞིག་ཏུ་བྱེད་པའི་འདུན་པར་བསྒྱུར་ནས་ལུས་ངག་གི་སྤྱོད་་་་
ལམ་ཐམས་ཅད་གྲོགས་ཆོས་མཐུན་རྣམས་དང་མཐུན་པ་ཞིག་བྱ་དགོས་
སོ། །ངེས་འབྱུང་སོགས་ཅུང་ཟད་རེ་སྐྱེས་པ་ན། ནང་ནས་བདག་བས་
གཞན་གཅེས་པའི་སྙིང་རྗེ་སོགས་སྒོམ་དགོས་མོད། འོན་ཀྱང་སྤྱོད་
ལམ་ཚུགས་མི་ཐུབ་པ་སྟེ་ནང་དུ་སྦ་གསང་བྱེད་མི་ཐུབ་པར་གཞན་གྱི་སྣང་
ངོར་མངོན་པའི་ཆེད་ཁ་ནས་སྙིང་རེ་རྗེ་ཞེས་པ་ལྟ་བུ་དང་མིག་ནས་མཆི་མ་
འབྱིན་པ་སོགས་བྱས་ན་ཕྱོགས་གཅིག་ནས་སྤྱོད་ལམ་དེ་རྣམས་ཚུལ་འཆོས་
སུ་འགྲོ་ཉེན་ཆེ་ལ། ཕྱོགས་གཞན་ཞིག་ནས་ངེས་འབྱུང་སོགས་ཅུང་ཟད་རེ་
ཡོད་པ་དེ་ཡང་མྱུར་དུ་ཉམས་འགྲོ་བའི་སྐྱོན་དང་བར་ཆད་དང་གནོད་པ་་་
མང་བོ་འབྱུང་ཉེན་ཡོད་པས། གཞན་གྱིས་མ་ཚོར་བར་རང་རྒྱུད་འབྱོངས་
པ་སྟེ་བྱང་ཆུབ་ཀྱི་སེམས་སྦྱངས་ཏེ་རྒྱུད་ལ་སྐྱེས་པ་ཞིག་བྱ་དགོས་སོ། །
ཡན་ལག་ཉམས་པ་བརྗོད་མི་བྱ། །ཞེས་པ་ནི་གཞན་གྱི་ཡན་ལག་
ཉམས་པ་སྟེ་ལུས་ཀྱི་སྐྱོན་ཞར་བ་ལ་སོགས་པ་དང་ཆོས་ཀྱི་སྐྱོན་ཚུལ་ཁྲིམས་
འཆལ་བ་དང་དམ་ཚིག་ཉམས་པ་ལ་སོགས་པ་མི་སྙན་པའི་ཚིག་རྩུབ་རྣམ་
890



པ་ཀུན་ནས་བརྗོད་པར་མི་བྱའོ། །
གཞན་ཕྱོགས་གང་ཡང་མི་བསམ་མོ། །ཞེས་པ་ནི། སྤྱིར་སེམས་ཅན་
ཐམས་ཅད་དང་ཁྱད་པར་དུ་ཆོས་སྒོར་ཞུགས་པ་རྣམས་ལ་སྐྱོན་མཐོང་ན་ང་
རང་སྣང་བ་མ་དག་པ་ཡིན་གྱི། ཁོང་ལ་དེ་འདྲའི་སྐྱོན་མེད་སྙམ་དུ་བསམས་
ལ་སྐྱོན་རྟོག་པའི་བློ་བཟློག་པར་བྱའོ། །དེ་ཡང་སྤྱིར་སེམས་ཅན་སུ་ལ་སྟེ་ཐ་
ན་འབུ་སྲིན་ཕྲ་མོ་ཡན་ཆད་ལ་ཡང་སྐྱོན་རྟོག་གི་བློ་མི་ཤོར་བ་ཤིན་ཏུ་གལ་
ཆེ་སྟེ། གཞན་གྱི་སེམས་རྒྱུད་མི་ཤེས་པར་སྐྱོན་བརྗོད་པར་བྱེད་ན་ནི་ཉེས་པ་
ཤིན་ཏུ་ཆེ་ཞིང་། ལྷག་པར་དུ་ཡུལ་དེ་བྱང་ཆུབ་སེམས་དཔའ་ཞིག་ཡིན་པར་
གྱུར་ན་ནི། དབུ་མ་འཇུག་པ་ལས། གང་ཞིག་རྒྱལ་སྲས་རྣམས་ལ་ཁྲོས་པ་
ཡིས། །སྦྱིན་དང་ཁྲིམས་བྱུང་དགེ་བ་བསྐལ་བ་བརྒྱར། །བསགས་པ་སྐད་
ཅིག་གིས་འཇོམས་དེ་ཡི་ཕྱིར། །མི་བཟོད་ལས་གཞན་སྡིག་པ་ཡོད་མ་ཡིན། །
ཞེས་གསུངས་པ་དང་། སྤྱོད་འཇུག་ལས། བསྐལ་བ་སྟོང་དུ་བསགས་པ་ཡི། །
སྦྱིན་དང་བདེ་གཤེགས་མཆོད་ལ་སོགས། །ལེགས་སྤྱད་གང་ཡིན་དེ་ཀུན་
ཀྱང་། །ཁོང་ཁྲོ་གཅིག་གིས་འཇོམས་པར་བྱེད། །ཅེས་གསུངས་པ་ལྟར། བྱང་
ཆུབ་སེམས་དཔའ་ལ་ཁོང་ཁྲོ་སྐད་ཅིག་མ་རེར་སྐྱེས་ནའང་རང་གི་དགེ་རྩ་་་
འཇོམས་ཤིང་ཕྱི་མར་རྣམ་སྨིན་རབ་ཏུ་ཚ་བ་བརྗོད་ཀྱིས་མི་ལང་ཞིང་དཔག་
པར་དཀའ་བ་དག་མྱོང་དགོས་པས། གནས་འདི་ལ་ཐལ་བས་གཡོགས་པའི་
མེ་དོང་ལྟར་དུ་གཟབ་དགོས་སོ། །ལྷག་པར་ནང་བ་སངས་རྒྱས་པའི་ཆོས་
སྒོར་ཞུགས་པ་སྟེ་སྡོམ་པ་གསུམ་ལས་གང་རུང་ཁས་བླངས་པ་དང་སྐྱབས་་་་
891



འགྲོ་རྒྱུད་ལྡན་གྱི་གང་ཟག་སྤྱི་དང་། དེའི་ནང་ནས་ཀྱང་རང་དང་ལྟ་སྤྱོད་
མཚུངས་པའི་ཚངས་པ་མཚུངས་པར་སྤྱོད་པའི་རབ་བྱུང་བ་རྣམས་ལ་སྐྱོན་
བརྗོད་བྱེད་པ་ནི་ཤིན་ཏུ་འབྱུང་ཉེ་ཞིང་རྣམ་པར་སྨིན་པ་ཤིན་ཏུ་ཚབས་ཆེ་
བས། བློ་སྦྱོང་འདི་ལ་སྙིང་ནས་ཉམས་ལེན་བྱ་འདོད་པ་རྣམས་ཀྱིས་འདིའི་
ཐད་དུ་གཟབ་གཟབ་བྱེད་པ་ཤིན་ཏུ་གལ་ཆེའོ། རང་ཅག་རྣམས་ཉམས་
ལེན་བྱེད་ཁུལ་བྱས་ཀྱང་ཡར་སྐྱེད་ལས་མར་ཕྲག་དོག་དང་ང་རྒྱལ་ཞེ་སྡང་་་་
སོགས་ཉོན་མོངས་པའི་ཕྱོགས་ཇེ་ཆེར་སོང་ན་ནི་གཅིག་ཏུ་ན་རང་གི་རྒྱུད་
མ་བཏུལ་བར་བློ་ལས་སུ་མི་རུང་བ་དང་། ལྷག་པར་དུ་གྲོགས་ལ་དག་སྣང་
མ་འབྱོངས་པ་འདིས་ལན་པ་ཡིན་པས། དག་སྣང་སྦྱོང་བ་འདི་ནི་ཤིན་ཏུ་
གལ་ཆེ། དེ་ཡང་དག་སྣང་སྦྱོང་ན་ནི་ཕ་རོལ་བའི་ངོས་ནས་དེ་བྱང་ཆུབ་
སེམས་དཔའ་ཡིན་མིན་གསལ་བོར་མི་ཤེས་ཀྱང་། རང་གི་ངོས་ནས་དེ་ལ་
འདི་ནི་བྱང་ཆུབ་སེམས་དཔའ་དངོས་ཡིན་སྙམ་པའི་དད་པ་དང་དག་སྣང་
སྦྱངས་ན་རང་ལ་ཁེ་མ་གཏོགས་གྱོང་འབྱུང་མི་སྲིད་དོ། །
ཉོན་མོངས་གང་ཆེ་སྔོན་ལ་སྦྱང་། །ཞེས་པ་ནི། སྤྱིར་ཆོས་ཉམས་ལེན་
བྱེད་ཚུལ་ནི་རང་རྒྱུད་ལ་ཕྲག་དོག་དང་སེར་སྣ། ང་རྒྱལ། འདོད་ཆགས་
སོགས་ཉོན་མོངས་གང་ཤུགས་ཆེ་བ་བརྟགས་ནས། གང་ཤུགས་ཆེ་བ་དེའི་
གཉེན་པོར་ཆོས་ཐམས་ཅད་སྤུངས་ནས་དེ་ཉིད་ཐོག་མར་འདུལ་དགོས་ཏེ།
དཔེར་ན་དགྲ་སྡེ་ཞིག་དང་འཐབ་པའི་ཚེ་ཐོག་མར་དགྲ་སྡེ་ལས་དཔའ་ངར་
ཆེ་ཤས་སམ་རྒྱལ་བོ་དེ་གང་ཡིན་པ་བརྟགས་ནས་ངོས་བཟུང་རྗེས་དེ་འདུལ་
892



དགོས་པ་ལྟ་བུའོ། །དེ་ཡང་རང་རྒྱུད་ལ་ཚེ་འདིའི་སྣང་ཤས་ཆེའམ་མི་ཆེ་
བརྟགས་པ་ན། དཔེར་ན་ང་རང་ལྟ་བུ་ལ་མཚོན་ན་ཚེ་འདིའི་སྣང་ཤས་ཁོ་
ན་མ་གཏོགས་མེད་པ་ཡིན་ལ། འདི་ལྟར་ཚེ་འདིའི་སྣང་ཤས་ཤིན་ཏུ་ཆེ་བས་
བྱ་བྱེད་ཐམས་ཅད་དེའི་དབང་དུ་འགྲོ་ལ། དཔེར་ན་སྟོང་མཆོད་ཁྲི་མཆོད་
ལྟ་བུའི་མཆོད་འབུལ་ཞིག་བྱེད་ནའང་ཚེ་འདིར་ཚེ་རིང་བ་དང་ནད་མེད་པ་
དང་ལོངས་སྤྱོད་རྒྱས་པའི་ཆེད་སོགས་ལ་དམིགས་པར་ངེས་པས། དེ་ལྟར་
མི་འགྲོ་བའི་གཉེན་པོ་ནི། དལ་འབྱོར་རྙེད་དཀའ་བ་དང་དོན་ཆེ་བ་བསམ་
པ། འཆི་བ་མི་རྟག་པ་དང་ནམ་འཆི་ངེས་མེད་བསམ་པ་འདིའི་ཚུལ་ལ་
འབད་དགོས་ཏེ། རྗེ་ཐམས་ཅད་མཁྱེན་པས། དལ་འབྱོར་རྙེད་དཀའ་ཚེ་ལ་
ལོང་མེད་པ། །ཡིད་ལ་གོམས་པས་ཚེ་འདིའི་སྣང་ཤས་ལྡོག །ཅེས་གསུངས་
པ་ལྟར་ཐོག་མར་ཚེ་འདིའི་སྣང་ཤས་ལྡོག་པ་ཤིན་ཏུ་གལ་ཆེ་ཞིང་རྩ་བའི་རྩ་
བ་ཡིན་པས། རྗེ་བཙུན་ཤེས་རབ་རྒྱ་མཚོའི་ཞལ་ནས། འདི་སྣང་བདེ་ལ་
ཞེན་པ་མ་ལོག་ན། །ཆོས་ཀྱི་ཁུ་བར་བཙོས་ཀྱང་སྟོང་འུད་ཡིན། །ཞེས་
གསུངས་པ་སྟེ། བལྟས་ཚོད་ཀྱིས་ཆོས་ཀྱི་ཁུ་བར་བཙོས་པ་སྟེ་ཉིན་མཚན་
ཀུན་ཏུ་སྒོ་གསུམ་གྱི་བྱ་བ་ཆོས་ཁོ་ན་མ་གཏོགས་གཞན་ཅི་ཡང་བྱེད་རྒྱུ་མེད་
པ་ལྟ་བུའི་བཟོ་བསྟན་ཀྱང་དོན་ལ་འུར་སྟོང་ཙམ་སྒྲོག་པ་ལས་སྙིང་བོ་་་་་
ཡང་མེད་པས། ཚེ་འདིའི་སྣང་ཤས་ལྡོག་པ་འདི་ཐོག་མར་གལ་ཆེ་བ་ཡིན།
དེ་ཡང་ཚེ་འདིའི་སྣང་ཤས་ལྡོག་གི་ཡོད་མེད་དང་དེ་ལྡོག་པ་ལ་བརྩོན་
བཞིན་ཡོད་མེད་ནི་ཕྱི་སྤྱོད་ཚུལ་ལ་ཞིབ་ཏུ་བརྟགས་ནའང་ཤེས་པར་འགྱུར་
893



ཏེ། དཔེར་ན་རང་ཉིད་སྡོད་སའི་ཁང་བ་གཞན་ན་འགྲན་ཟླ་མེད་པ་དང་།
ཀ་གདུང་ལྕམ་གསུམ་སོགས་རྒྱུ་ཆ་རྣམས་ཀྱི་སྤུས་ཀ་བཟང་ཤས་བཙལ་ཏེ་་་་
ལས་པ་སོགས་ནི་ཚེ་འདིའི་སྣང་ཤས་མ་ལོག་པའི་རྟགས་ཡང་དག་སྟེ། ང་ཚོ་
སོ་སོ་སྐྱེ་བོས་མངོན་སུམ་ཚད་མས་བརྟགས་མི་ཐུབ་ཀྱང་རྗེས་དཔག་ཚད་་་་་
མས་རྟོགས་ནུས་པ་ཡིན་ལ། དེས་ན་ཕྱག་འཚལ་བ་དང་སྐོར་བ་བྱེད་པ་དང་
ཟློས་བརྗོད་བྱེད་པ། མཆོད་པ་འབུལ་བ་ལ་སོགས་པའི་ལུས་ངག་ཡིད་
གསུམ་གྱི་དགེ་སྦྱོར་ཐམས་ཅད་ཀྱིས་རེ་ཞིག་ཚེ་འདིའི་སྣང་ཤས་འདུལ་བའི་
ཕྱོགས་ལ་གཙོ་བོར་འབད་དགོས། དགེ་བཤེས་དགོན་པ་པའི་ཞལ་ནས། ཇོ་
བོ་ཀུན་གྱི་ཙབ་ཙུབ་དེ་ཡོ་ཞོག་ལ་འཆི་བ་གཅིག་པུ་སོམས་དང༌། ཆོས་ཡོ་དེ་
ལས་འོང་གི་གསུངས་ཏེ། བཀའ་གདམས་གོང་མའི་གསུང་རྣམས་ནི་འདི་ལྟ་
བུ་རང་རང་གི་ཡུལ་སྐད་ཇི་བཞིན་གསུངས་པ་ཡིན་ལ། འདི་ལྟར་གསུང་
ཡང་ཁོང་རྣམ་པས་སྙན་ངག་གི་རྒྱན་གྱིས་སྤྲས་ཏེ་ཚིག་སྙན་མོ་དེ་གསུང་མ་
ཤེས་པའམ་དེ་ལ་མ་མཁས་པ་ནི་གཏན་མ་ཡིན་ཏེ། འདི་ལྟར་གསུངས་པ་ནི་
ཆོས་བརྒྱད་སྤངས་པའི་དན་རྟགས་རང་བཞིན་གྱིས་ཤར་བ་ཡིན་ནོ། །ཇོ་བོ་
ཀུན་གྱི་ཙབ་ཙུབ་དེ་ཡོ་ཞོག་ཅེས་པ་ནི། ངས་ནི་སྟོང་བ་ཉིད་དང་སྙིང་
རྗེ་ཆེན་པོ་བྱང་ཆུབ་ཀྱི་སེམས་རྣམས་སྒོམ་བཞིན་ཡོད་ཅེས་བཤད་མཁན་་་་་
རྣམས་རེ་ཞིག་མཚམས་ཞོག་ཅིག རྒྱུ་མཚན་ནི་ལས་དང་བོ་བས་ཀྱང་
གི་རྨང་ལ་རྡོ་འཇོག་པ་ལྟར་རིམ་པ་བཞིན་དུ་བརྟན་པོར་བསྒྲིགས་དགོས་པ་
བཞིན་དང་བོར་འཆི་བ་མི་རྟག་པ་དང་ནམ་འཆི་ལ་ངེས་པ་མེད་པའི་ཚུལ་
894



ཁོ་ན་ལ་སོམས་དང་ཆོག ཆོས་ཡོ་དེ་ལས་འོང་བ་སྟེ། དེ་མན་གྱི་སྐྱེས་བུ་
འབྲིང་དང་ཆེན་པོའི་ཆོས་གསང་སྔགས་རྡོ་རྗེ་ཐེག་པའི་ཆོས་རྣམས་ནི་འཆི་
བ་མི་རྟག་པ་བསམ་པ་འདིས་དྲངས་འོང་ལ། དཔེར་ན་མེ་འཁོར་གྱི་མགོས་
འཁོར་སྒམ་ཕྱི་མ་རྣམས་དྲངས་འོང་བ་བཞིན་ནོ། །དེ་ནི་ཁོང་གི་ཉམས་མྱོང་
གི་གསུང་ཡིན་ལ། ་ ང་རང་ལྟ་བུ་ལས་དང་བོ་བའམ་ཐ་མལ་བ་ལ་ཆོས་
ཀུན་ལས་ཤིན་ཏུ་རྩ་ཆེ་ཞིང་མཁོ་ཡང་ཆེ་བའི་གནད་དམ་པ་ནི་འདི་ཡིན་པ་
འདྲའོ། །དེས་ན་རང་གིས་དགེ་བའི་བཤེས་གཉེན་བསྟེན་ནས་དེ་ལ་དད་པ་
ཆུང་བར་སྣང་བའམ་དད་པ་མ་བྱུང་ན་ནི་ལེགས་ཚོགས་ཐམས་ཅད་ཀྱི་རྩ་
བ་ཆད་པ་ཡིན་པས། རེ་ཞིག་བླ་མའི་རྣལ་འབྱོར་ལ་གཙོ་བོར་འདོན།
འདིར་གཙོ་བོར་འདོན་ཞེས་པ་ནི་ཁ་ནས་བླ་མའི་རྣལ་འབྱོར་གྱི་ཚིག་མང་
བོ་འདོན་ཞིང་གསོལ་འདེབས་གྲངས་མང་བོ་བགྲང་བའི་དོན་མ་ཡིན་པར།
རང་གི་བླ་མ་དེ་ཉིད་སྐྱབས་གནས་ཀུན་འདུས་ཀྱི་ངོ་བོ། སྐྱོན་ཀུན་ཟད་དང་
ཡོན་ཏན་ཀུན་རྫོགས་སུ་ལྟ་བའི་བློ་དེ་གཙོ་བོར་སྦྱོང་བ་ལ་འབད་དགོས་་་་་་
པའི་དོན་ཡིན་པས། དགེ་སྦྱོར་གཞན་ཐམས་ཅད་ཀྱང་བླ་མའི་རྣལ་འབྱོར་
གོང་འཕེལ་དུ་འགྱུར་བའི་གྲོགས་སུ་ཅི་འགྱུར་བྱེད་པ་དང་བྱང་ཆུབ་ལམ་་་་
རིམ་གྱི་དམིགས་སྐོར་རེ་རེ་ལའང་དེ་བཞིན་དུ་འབད་པར་བྱ་དགོས་པ་ཤེས་
པར་བྱའོ། །
འབྲས་བུ་རེ་བ་ཐམས་ཅད་སྤང་། །ཞེས་པ་ནི། སྤང་བྱའི་རེ་བ་ནི་བློ་
སྦྱོང་བསྒོམས་པས་ཚེ་འདིར་རྙེད་བཀུར་སྙན་གྲགས་འོང་དུ་རེ་བ་དང་། ཕྱི་
895



མ་ལ་ལྷ་མིའི་བདེ་བ་ཙམ་ཐོབ་པར་འཛིན་པ་སྟེ། འདིར་མངོན་མཐོ་ཙམ་
ཞེས་པའི་ཙམ་སྒྲས་ཐར་བ་དང་ཐམས་ཅད་མཁྱེན་པའི་གོ་འཕང་ཐོབ་པ་དེ་
བཅད་པའོ། །རང་ཉིད་གཅིག་པུ་ཞི་བའི་བདེ་བ་དོན་དུ་གཉེར་བའི་རང་
དོན་ཡིད་བྱེད་ཀྱི་བློ་སོགས་སྤངས་ནས། བདག་བས་གཞན་གཅེས་པའི་
སེམས་རིན་པོ་ཆེ་ཡིས་དགེ་བ་ཅི་བྱས་སེམས་ཅན་གྱི་དོན་དུ་སངས་རྒྱས་་་་་་
འཐོབ་པའི་ཐབས་ཁོ་ནར་འགྱུར་བར་བྱ་དགོས་སོ། །དུག་ཅན་གྱི་ཟས་སྤང་།
ཞེས་པ་ནི། དངོས་བོ་བདེན་འཛིན་གྱི་རྣམ་རྟོག་འདི་མགོ་གནོན་པ་དང་
རྩ་བ་ནས་འཇོམས་བྱེད་ནི་དོན་དམ་རྟོགས་པའི་ཤེས་རབ་བམ་སྟོང་ཉིད་་་་་
རྟོགས་པའི་ལྟ་བ་ཡིན་པ་དང་བདག་གཅེས་འཛིན་གྱི་གཉེན་པོ་བདག་་་་་་་
གཞན་མཉམ་བརྗེའི་ཀུན་རྫོབ་བྱང་ཆུབ་ཀྱི་སེམས་ཡིན་པས། འཁོར་གསུམ་
མི་དམིགས་པའི་ལྟ་བས་རྒྱུས་འདེབས་པ་དང་འཁོར་གསུམ་མི་དམིགས་་་་་
པར་བསམ་པ་ཙམ་བྱས་ནའང་དངོས་པོ་བདེན་འཛིན་དང་མ་འདྲེས་པ་་་་་
ཡིན་ལ། དངོས་པོ་བདེན་འཛིན་དང་བདག་གཅེས་འཛིན་གྱི་རྣམ་རྟོག་དང་
འདྲེས་པའི་དགེ་སྦྱོར་ཐམས་ཅད་ཟས་དུག་དང་འདྲེས་པ་དང་འདྲ་བས།
དགེ་བ་གང་བྱེད་ཀྱང་བློ་ངན་དེ་དག་དང་མ་འདྲེས་པར་བྱའོ། །
གཞུང་བཟང་པོ་མ་བསྟེན། ཞེས་པ་ནི། ཕ་རོལ་གྱི་གནོད་པ་བྱས་པ་ལ་
ཁོན་དུ་བཟུང་ནས་དེ་ལས་ནམ་ཡང་མི་ལྡོག་པ་དེ་འདྲ་མི་བྱའོ། །དེ་བཞིན་
དུ་འདོད་ཆགས་ལ་སོགས་པའི་ཉོན་མོངས་པ་མཐའ་དག་ལ་གཞུང་བྱ་མི་་་་
རུང་བས། ཉོན་མོངས་རྒྱུད་ལ་སྐྱེས་མ་ཐག་བདག་འདི་ཕྱི་ཀུན་ཏུ་ཕུངས་
896



པར་བྱེད་པའི་དགྲ་བོ་དེ་འདི་ཡིན་ཨང་སྙམ་པ་བྱོས་ལ་ཁོན་དུ་བཟུང་ནས་
ཅུང་ཟད་ཀྱང་རྒྱུན་མཐུད་དུ་མི་འཇུག་པར་འབུར་འཇོམས་བྱའོ། །ཤགས་
ངན་མ་རྒོད། ཅེས་པ་ནི། གཞན་གྱིས་རང་ལ་ཚིག་ངན་སྨྲ་བ་བྱུང་བའི་ཚེ་
དེའི་ལན་དུ་གཞན་གྱི་བློ་ལ་གནོད་པའི་ཚིག་ངན་མི་སྨྲ་ཞིང༌། ཉེས་པ་བྱུང་
ན་འདིས་ལན་པ་ཡིན་ཞེས་ལེ་ལན་གཞན་ལ་མི་སྨྲ་བའོ། །འཕྲང་མ་སྒུག་
ཅེས་པ་ནི། གཞན་གྱིས་རང་གི་ལུས་སེམས་ལ་གནོད་པ་བྱས་པ་དེ་རྣམས་ཞེ་
ལ་བཞག་ནས་གལ་ཏེ་ཕྱིས་སུ་གནོད་པའི་ལན་འཇལ་བའི་དུས་ཞིག་བྱུང་ཙ་
ན་གནོད་ལན་འཇལ་དགོས་སྙམ་པའི་བློ་ངན་དེ་སྤོང་བའོ། །གནད་ལ་མི་
དབབ། ཅེས་པ་ནི། མི་གཞན་གྱི་སྐྱོན་མཚང་ནས་འབྲུ་བ་དང་མི་མ་ཡིན་ལ་
སྲོག་སྔགས་ཟློས་པ་སོགས་གཞན་གྱི་སེམས་ལ་གནོད་པ་དྲག་པོ་འབྱུང་བའི་
ལས་མི་བྱའོ། །གཤགས་ངན་མི་བྱ་བ་ལ་སོགས་པ་དེ་དག་ནི་སོ་ཐར་གྱི་སྡོམ་
པའི་བཅས་མཚམས་སྲུང་ཚུལ་ལེགས་པར་ཤེས་ནས་བསྲུངས་ན་དགག་ས་་་་
ཞིང་རང་བཞིན་གྱིས་ཁེགས་འགྲོ་ལ། འདིར་བློ་སྦྱོང་གི་དམ་ཚིག་ཏུ་
གསུངས་པ་ནི་ཉེས་པ་དེ་དག་གི་རྐྱེན་གྱིས་བློ་སྦྱོང་འཆོར་བའི་རང་རྒྱུད་ཀྱི་
བདག་གཞན་མཉམ་བརྗེ་བྱང་ཆུབ་སེམས་སྦྱོང་གི་བློ་འདི་ཤོར་བའི་ཉེན་ཆེ་
བས། ཉེས་པ་དེ་དག་གིས་མ་གོས་པ་ལ་ལྷག་པར་དུ་སྒྲིམ་དགོས་པས་འདིར་
བློ་སྦྱོང་གི་དམ་ཚིག་ཏུ་གསུངས་པ་ཡིན་གྱི། འདི་ཡང་ཐེག་པ་ཆེན་པོའི་བློ་
སྦྱོང་ཁོ་ནའི་ཉམས་ལེན་མ་ཡིན་པར་སྤྱིར་ན་རྒྱལ་བའི་བསྟན་པ་ལ་ཞུགས་་་་
ཙམ་ཉིད་ནས་ཏེ་སྐྱབས་འགྲོ་རྒྱུད་ལ་སྐྱེས་པ་ནས་བཟུང་རྣམ་པ་ཀུན་ཏུ་བྱ་
897



མི་རུང་བའི་ཉེས་པ་ཡིན་ཏེ། གཤེ་ཡང་སླར་མི་གཤེ། ཁྲོས་ཀྱང་སླར་མི་ཁྲོ།
བརྡེགས་ཀྱང་སླར་མི་བརྡེག མཚང་བྲུས་ཀྱང་སླར་མཚང་མི་འབྲུ་བ་སྟེ།
འདི་དག་དགེ་སྦྱོང་གི་ཆོས་བཞི་ཡིན་པར་གསུངས། ད་ལྟ་ཐམས་ཅད་ཀྱིས་
དགེ་སྦྱོང་གི་ཆོས་བཞི་ཞེས་འདོན་ཞིང་རླུང་ལྟར་གྲགས་མོད། དེ་དག་གི་
དོན་ལ་རྟོག་དཔྱོད་བྱེད་པ་ཉུང་ཞིང་ལག་ལེན་དུ་འདེབས་མཁན་དེ་བས་་་་་
ཀྱང་ཉུང་ངོ༌། །དེ་དག་གི་དོན་ལ་ལེགས་པར་བརྟགས་ན་བདག་ལྟ་བུའི་
དུས་མཐའི་དགེ་སྦྱོང་གི་གཟུགས་བརྙན་འཛིན་པ་རྣམས་ནི་ཤིན་ཏུ་ངོ་་་་་་
གནོང་སྟེ། ཉེས་པ་དེ་དག་སྤོང་བ་དང་མི་སྤོང་བ་ནི་དགེ་སྦྱོར་ཡིན་མིན་གྱི་
ཚད་དུ་བཞག་པ་ཡིན་པས་ན་དེ་སྦྱོར་ཆོས་བཞི་ཞེས་གསུངས་པ་ཡིན། དེ་
ཡང་རང་གིས་གཞན་ལ་ཁྲོ་བ་དང་མཚང་འབྲུ་བ་སོགས་ལྟ་ཅི་སྨོས། གཞན་
གྱིས་རང་ལ་ཁྲོ་བ་དང་མཚང་འབྲུ་བ་བྱས་ཀྱང་དེའི་ལན་དུ་ཁྲོ་བ་དང་
མཚང་འབྲུ་བྱ་ས་མེད་ཅིང་། དེ་ལྟར་མི་བྱ་བ་དེ་དགེ་སྦྱོང་གི་ཆོས་ཡིན་
གསུངས་པའོ། །གཞན་ཡང་རང་ཅག་ད་ལྟ་བྲིས་སྐུ་ཐང་ག་རེ་འབྲི་ནའང་
རྒྱབ་ཡིག་ཏུ། བཟོད་པ་དཀའ་ཐུབ་བཟོད་པ་དམ་པ་ནི། །མྱ་ངན་འདས་པ་
མཆོག་ཅེས་སངས་རྒྱས་གསུང་། །རབ་ཏུ་བྱུང་བ་གཞན་ལ་གནོད་པ་དང་། །
གཞན་ལ་འཚེ་བ་དགེ་སྦྱོང་མ་ཡིན་ནོ། །ཞེས་པ་འདི་ངེས་པར་འབྲི་བ་ཡིན་
མོད། དེའི་རྒྱུ་མཚན་ཡང་གཞན་ལ་གནོད་འཚེ་སྤོང་བ་དང་བཟོད་པ་
བསྟེན་པའི་གསུང་དེ་རྒྱལ་བའི་བསྟན་པ་ཐམས་ཅད་མདོ་སྔགས་གཉིས་ཀྱི་
ལམ་རིམ་ཡོངས་སུ་རྫོགས་པ་ལ་རྒྱས་འདེབས་པའི་ཆོས་ཀྱི་རྒྱལ་བོའི་བཀའ་
，
898



བཏགས་ཡིན་པས་འདི་ལས་རྣམ་པ་ཀུན་ནས་འདིའི་ས་མེད་པས་ན་རབ་ཏུ་
གནས་པའི་དོན་དུ་དེ་འབྲི་བ་ཡིན་ནོ། །དེ་དག་ལ་ལེགས་པར་དཔྱོད་ཤེས་
ན་སྔོན་གྱི་དམ་པ་གོང་མ་རྣམས་ཀྱིས་ཉམས་ལེན་གྱི་ཡན་ལག་ཏུ་འདི་ལྟ་་་
བུའི་དམ་ཚིག་གསུངས་པ་རྣམས་ལམ་གྱི་ངོ་བོ་གང་དུ་སོང་བ་དང་། དེ་
དག་ངེས་པར་སྲུང་དགོས་པ་དང་། མ་བསྲུངས་ན་ཉེས་པར་ཅིར་འགྱུར་
བའི་གནད་རྣམས་ཤེས་པར་འགྱུར་རོ། །དེ་ལྟ་བུའི་གནད་རྣམས་མ་ཤེས་
པར་འདི་དག་ཐེག་ཆེན་བློ་སྦྱོང་སྒོམ་པ་པོའི་དམ་ཚིག་ཏུ་གསུངས་འདུག་་་་
པས་གཞན་གྱིས་སྲུང་མི་དགོས་སྙམ་དུ་གོ་ན་ནོར་བ་ཤིན་ཏུ་ཆེ་ཞིང་ལམ་གྱི་
གནད་ཐམས་ཅད་འཕྱུགས་པར་འགྱུར་རོ། །མཛོ་ཁལ་གླང་ལ་མ་འབྱོ། ཞེས་
པ་ནི། རང་ལ་འབབ་པའི་གཅུ་གལ་ལམ་ཁག་ངན་གཡོ་སྒྱུའི་སྒོ་ནས་གཞན་
གྱི་སྟེང་དུ་སྐོར་ནས་ཁོང་སྐྱོན་ཅན་གྱི་སྤྱོད་པ་དེ་ལྟ་བུ་སྤོང་བའོ། །མགྱོགས་
ཀྱི་རྩེ་མ་གཏོད། ཅེས་པ་ནི། རང་དང་གཞན་ལ་ལོངས་སྤྱོད་ཐུན་མོང་
དུ་ཡོད་པ་གཡོ་ཐབས་སྣ་ཚོགས་ཀྱི་སྒོ་ནས་རང་གིས་འཐོབ་པར་བྱེད་པའི་་་་་
བསམ་སྦྱོར་སྤོང་བའོ། །རང་ལ་འབབ་པའི་གཙུ་གལ་གཞན་ལ་གཡོ་ཐབས་
ཀྱིས་བསྒྱུར་བ་དང་། ལོངས་སྤྱོད་ཐུན་མོང་བ་གཡོ་ཐབས་ཀྱིས་རང་གིས་
འཐོབ་པར་བྱེད་པ་འདི་གཉིས་ནི་གཞན་ལ་གཡོ་སྒྱུ་བྱེད་པ་ཡིན་པས་རྣམ་
པ་ཀུན་ནས་མི་རུང་ཞིང་ལམ་ཞུགས་དང་ལམ་མ་ཞུགས་སམ་ཐེག་ཆེན་དང་
ཐེག་དམན་གྱི་གང་ཟག་སུས་བྱས་ཀྱང་རང་བཞིན་གྱི་ཁ་ན་མ་ཐོ་བ་ཡིན་་་་
པས་ཉེས་པ་ཁོ་ན་འབྱུང་ཞིང་། ལྷག་པར་ཐེག་པ་ཆེན་པོའི་ལམ་ལ་བློ་སྦྱོང་
899



བ་རྣམས་ལ་ནི་རྒྱུད་ལ་སེམས་བསྐྱེད་སྐྱེས་པ་ཡིན་ནའང་སེམས་བསྐྱེད་་་་་་་
ཉམས་པའི་རྒྱུ་སྡིག་ཤས་ནག་པོའི་ཆོས་སུ་འགྱུར་པས། དེ་ལྟ་བུའི་སྤྱོད་པ་
ངན་པ་ལ་རྣམ་པ་ཀུན་ཏུ་དྲན་ཤེས་བསྟེན་པའི་སྒོ་ནས་བག་མེད་དུ་མ་སོང་
བར་སྤོང་དགོས་པ་ཡིན། ལྟོ་ལོག་མི་བྱ། ཞེས་པ་ནི། ཕུགས་ཏེ་མཐར་ཐུག་
རང་གི་རྒྱལ་ཁ་ལེན་པ་དང་རང་བཟང་བར་འདོད་ནས་གཞན་ལ་རྒྱལ་ཁ་་་
སྟེར་ཁུལ་ཏེ་བཟོད་པ་སྒོམ་ཁུལ་ལམ་དགེ་སྦྱོང་གི་ཆོས་བཞི་ལ་གནས་པ་ལྟ་
བུ་བྱེད་པ་དང་། འདྲེ་གདོན་ནམ་ནད་ཞི་བར་འདོད་ནས་བློ་སྦྱོང་བ་ནི་ལྟོ་
བཅོས་དང་འདྲ་བས་དེ་ལྟ་བུའི་རང་འདོད་སྤང་བར་བྱའོ། །ཚན་ཅིག་གི་
རྣམ་རྟོག་ལ་གཏོང་ལེན་སྒོམ་པ་འདི་རང་གི་ནད་གདོན་ཞི་བའི་ཐབས་ཙམ་
དང་། གནོད་བྱེད་ལ་ལུས་གཏོང་བའི་བློ་སྦྱོང་བ་འདི་འདྲེ་གདོན་ལ་ཕན་
པའི་ཐབས་ཙམ་ཞིག་ཏུ་གོ་བ་འོང་སྟེ། དེ་ཙུག་ཏུ་སོང་ན་བོན་བྱེད་པ་དང་
ཁྱད་མེད་པ་སྟེ། ནད་ཞི་བའི་ཆེད་གཏོ་འཕེན་པ་དང་ཁྱད་མེད་དོ། །ཆོས་བྱ་
བ་ཉོན་མོངས་པའི་གཉེན་པོར་འགྲོ་བ་ཞིག་དགོས་པ་ཡིན་གསུངས། ལྷ་
བདུད་དུ་མི་དབབ། ཅེས་པ་ནི། ། འཇིག་རྟེན་ཁྱིམ་པ་རྣམས་རང་གི་ལྷ་སྟེ་
སྲུང་མ་མ་མགུ་བའམ་མ་དགའ་ནས་རང་ལ་གནོད་པ་བྱས་ན་ལྷ་བདུད་དུ་
བབ་ཟེར་བ་ལྟར། བློ་སྦྱོང་གི་སྒོ་ནས་ང་རང་ཐེག་པ་ཆེན་པོའི་ལམ་ལ་བློ་
སྦྱོང་མཁན་ཡིན་པས་བྱང་ཆུབ་སེམས་དཔའ་ཡིན་སྙམ་སྟེ་ང་རྒྱལ་དང་རློམ་
སེམས་ཆེན་པོ་བྱས་ན་ཆོས་ཆོས་མིན་དུ་སོང་བ་ཡིན། བློ་སྦྱོང་གིས་རང་རྒྱུད་
འདུལ་དགོས་པ་ཡིན་གསུངས། འདི་ནི་ཤིན་ཏུ་འབྱུང་ཉེ་བས་ཞིབ་ཏུ་
900



བརྟག་དགོས་ཏེ། ཐོག་མར་ཆོས་སྒོར་འཇུག་པའི་ཚེ་ན་ཡང་ཟས་གོས་རྙེད་
སླ་བར་བསམ། ལས་ཀ་ལྗིད་མོ་སྒྲུབ་མི་དགོས་པ་དང་སྒོར་མོ་བཙལ་བ་ལ་
རེ་ནས་རབ་བྱུང་སྒྲུབ་ཏུ་འཇུག་པ། གྲྭ་ས་ལ་ཞུགས་ནས་ཐོས་བསམ་སྒོམ་
གསུམ་གང་བྱས་ཀྱང་ཚེ་འདིའི་ཕུན་ཚོགས་ཏེ་ཐོབ་གོ་ས་དང་མིང་སྙན་་་་༌་་
གྲགས་ནོར་ལོངས་སྤྱོད་སོགས་ཐོབ་པ་ལ་རེ་ནས་བྱེད་པ་དང་། དབེན་པར་
སོང་སྟེ་སྒོམ་པའི་ཚེ་ནའང་ཚེ་མཇུག་ལ་གཞན་གྱིས་རྙེད་བཀུར་དང་བླ་མ་་་
ཁྱད་པར་དུ་འཕགས་པ་ཞིག་རེད་ལྟ་བུའི་སྙན་གྲགས་རེ་འོང་དུ་རེ་ནས་་་་་
སྒོམ་པ་དང་། ཡུལ་གང་དུ་འདུག་ནའང་ཡུལ་དེའི་གཞི་བདག་རེ་དབང་དུ་
བསྡུ་བ་སྟེ་མགུ་བར་བྱས་ན་མི་ནོར་ཟས་གསུམ་རང་བཞིན་གྱིས་འཛོམས་པ་
ཞིག་འོང་དུ་རེ་ནས་ཀླུ་གདུག་པ་ཅན་དང་གདོན་འདྲེ་གདུག་པ་ཅན་གནས་
པའི་གཉན་སར་ཟབ་མོ་གཅོད་བྱེད་པ་དང་། གྲོང་ཁྱེར་དུ་རྒྱུ་བའི་ཚེ་བསམ་
པ་ཚེ་འདིའི་ཕུན་ཚོགས་ལ་རེ་ནས་རིམས་ནད་མི་འགོ་བ་དང་གཞན་ལ་་་་་་
སྲུང་བ་དང་དབང་བསྐུར་བ་དང་བགེགས་སྐྲོད་པ་དང་ནད་ཞི་བའི་ཐབས་
སུ་ཕན་དུ་རེ་ཞིང་། བསམ་པའི་ཕུགས་ཚེ་འདིའི་ཕུན་ཚོགས་ལ་དམིགས་
ནས་གཏོང་ལེན་སྒོམ་པར་བྱེད་པ་དང་། རང་གཞན་གྱི་འགལ་རྐྱེན་བར་
ཆད་ཟློག་པ་ལ་ངག་ལ་ནུས་པ་ཐོན་པ་ཞིག་འོང་དུ་རེ་ནས་ཁྲོ་བོའི་སྔགས་་་་
དུང་ཕྱུར་མང་བོ་བློ་བར་བྱེད་པ་སོགས་ཚེ་འདིའི་སྣང་ཤས་ཀྱི་དབང་དུ་་་་་
སོང་བས་ལྷ་བདུད་དུ་བབས་པ་ལྟ་བུ་ཆེས་མང་བས་ཞིབ་ཏུ་བརྟག་པ་གལ་
ཆེ། མདོར་ན་བློ་སྦྱོང་སྒོམ་པ་པོས་ཅི་བྱེད་ཐམས་ཅད་རང་རྒྱུད་འདུལ་བའི་
901



ཐབས་སུ་བྱེད་ཅིང་རང་ཉིད་ཀུན་ལས་དམའ་བར་འཛིན། གཞན་བཟང་
ངན་འབྲིང་གསུམ་ཐམས་ཅད་གོང་དུ་ཁུར། བྲན་གཡོག་གི་བུ་ལྟ་བུ་ཞིག་
ཉམས་དམའ་བའི་སེམས་དང་ས་ལ་བཏིང་བའི་སྟན་ལྟ་བུར་རྣམ་པ་ཀུན་་་་
ནས་དམའ་ས་འཛིན་པ་ཞིག་དགོས་གསུངས། སྐྱིད་ཀྱི་ཡན་ལག་ཏུ་སྡུག་མ་
ཚོལ། ཞེས་པ་ནི། རང་གི་ཉེ་དུ་དང་གྲོགས་མཆེད་ལ་སོགས་པ་ཤི་ན་དེ་དག་
གི་ཟས་ནོར་དང་གླེགས་བམ་ལ་སོགས་པ་ང་ལ་ཡོང་། ཡོན་བདག་ལ་ན་ཚ་
ཤི་ཆད་བྱུང་ན་ཚོགས་གསོག་ཡོང་། རང་དང་མཉམ་པའི་སྒོམ་ཆེན་ཤི་ན་ང་
གཅིག་པུ་ལ་སྐུ་བསོད་ཡོང་། དགྲ་ཤི་ན་གནོད་བྱེད་མི་ཡོང་བས་ང་འཚེངས་
སྙམ་པ་ལྟ་བུ་རང་སྐྱིད་པའི་ཐབས་སུ་གཞན་སྡུག་པར་འདོད་པ་སྤོང་ངོ་། །
དབེན་པའི་གནས་སུ་གནས་པ་རྣམས་ལ་དངོས་སུ་ལུས་སྲོག་ལ་གནོད་པ་་་་
བྱེད་པའི་དགྲ་མ་བྱུང་ཡང་། གྲོགས་ངན་ཕན་ཚུན་ལ་ཚུལ་མིན་ཡིད་བྱེད་ཀྱི་
རྣམ་རྟོག་སྟེ་ཡིད་ལ་དྲན་མི་དགོས་པ་རྣམས་དྲན་པས་དགྲར་འཛིན་པ་ནི་་་
འབྱུང་ཉེ། དེའི་ཚེ་འགའ་ཞིག་ལ་དགྲར་བཟུང་། འགའ་ཞིག་ལ་ཉེ་བར་
བཟུང་སྟེ། ཁོང་ཚོ་དང་ངེད་ཚོ་ཞེས་ཕྱོགས་རིས་སུ་གཅོད། དེ་ལ་བརྟེན་
ནས་དགེ་འདུན་གྱི་སྡེ་འཁྲུག་འབྱུང་། དགེ་འདུན་གྱི་སྡེ་འཁྲུགས་ན་རྣམ་
པར་སྨིན་པ་ཤིན་ཏུ་ཚབས་ཆེ་བར་གསུངས་ཏེ། སྔོན་གྱི་དམ་པ་གོང་མ་
རྣམས་ཀྱི་ཞལ་ནས། དགེ་འདུན་གྱི་སྡེ་འཁྲུག་པའི་ཚེ་གང་འཁྲུག་པ་བྱེད་པ་
དེ་རྣམས་མནར་མེད་དུ་འགྲོ་བ་ལྟ་ཅི་སྨོས། ས་དེར་གནས་པའི་སྲོག་ཆགས་
གཞན་རྣམས་ལའང་ཁོང་ཁྲོ་རྒྱས་ཏེ་དམྱལ་བར་འགྲོ་བ་དང་། གནས་དེ་ས་
902



ཚིག་པ་ཞེས་བྱ་བར་འགྱུར་བར་གསུངས། འདི་ནི་ས་ཚིག་པ་ལ་མྱུ་གུ་མི་
སྐྱེ་བ་བཞིན་དུ་སྡེ་འཁྲུག་བྱས་པའི་ས་དེར་ཡང་སྒྲུབ་པ་བྱས་ཀྱང་འབྲས་བུ་
རྒྱུན་ཞུགས་དང་ཕྱིར་འོང་ཕྱིར་མི་འོང་དགྲ་བཅོམ་པའི་འབྲས་བུ་དང་ཐེག་
པ་ཆེན་པོའི་ལམ་བྱང་ཆུབ་ཀྱི་སེམས་ལྟ་བུ་གསར་དུ་ཐོབ་པ་མི་འབྱུང་བར་
གསུངས་ཏེ། འདུལ་བ་ལུང་ལས་ཀྱང་ལྷས་བྱིན་གྱིས་དགེ་འདུན་གྱི་དབྱེན་
བྱེད་པའི་སྐབས་དེར་སྟོང་གསུམ་འཇིག་རྟེན་གྱི་ཁམས་འདིར་སྲོག་ཆགས་་་་
སུའི་རྒྱུད་ལའང་དགེ་བའི་སེམས་མ་སྐྱེས་པ་གསར་དུ་སྐྱེ་བའི་རྒྱུན་ཆད་པར་
གསུངས་པ་ལྟར་རོ། །དེས་ན་བསམ་གྱིས་མི་ཁྱབ་བརྗོད་ཀྱིས་མི་ལངས་པའི་
རྣམ་པར་སྨིན་པ་རབ་ཏུ་ཚ་བ་མྱོང་དགོས་པའི་ལས་ཚབས་པོ་ཆེ་དེ་འདྲ་བ་
ལ་ནི་སྲོག་གི་ཕྱིར་ཡང་མི་འཇུག་ཅིང་། དེ་འདྲ་བའི་ཀུན་སློང་གི་སེམས་
པ་ཕྲ་མོ་ཙམ་ཡང་བཀག་ནས་ཚེ་རབས་ཐམས་ཅད་དུའང་དེ་འདྲ་བའི་ལས་
ཚབས་པོ་ཆེ་གསོག་པར་མ་གྱུར་ཅིག་ཅེས་སྨོན་ལམ་གདབ་བོ། །སྔོན་དགེ་
བཤེས་གསལ་ཤེས་ཟེར་བ་སྡེ་སྣོད་ཐམས་ཅད་ལ་སྦྱངས་པའི་མཁས་པ་ཞིག་
ཡོད་པ་དེས་ནམ་ཞིག་ན་སྡེ་འཁྲུག་གི་དཔོན་བྱས་པས། དགེ་བཤེས་པོ་ཏོ་
བའི་ཞལ་ནས། ངའི་སློབ་མ་གསལ་ཤེས་ལོ་གསུམ་གྱིས་ཤི་བ་འགྱངས་པ་སྟེ་
ཤི་བ་འཕྱི་བ་རེད། ཁོ་དེའི་གོང་དུ་ཤི་ན་སྡེ་སྣོད་གསུམ་པ་བ་ཞིག་ཤི་བ་ཡིན་
པ་ལ་ད་ལྟ་ཤི་ན་ནི་མི་སྡིག་པོ་ཆེ་ཞིག་ཤི་བ་རེད་གསུངས། ཡང་དགེ་བཤེས་
པོ་ཏོ་བ་མྱ་ངན་ལས་འདའ་ཁར་དགེ་འདུན་པ་རྣམས་ལ་ཞལ་གདམས་་་་་་་
གནང་བ་ནི། རང་རེ་གཏོར་མ་ཆེན་པོ་ཞིག་བཞེངས་སྟེ་མནའ་ཞིག་བསྒག་
903



དགོས་པ་ཡོད་པ་སྟེ་ཆོས་སྐྱོང་ལ་གཉེར་དུ་གཏོད་པའི་འདུན་པ་ཡོད་ཀྱང་
དེ་ལྟར་མ་བྱུང་། ད་ཕྱིན་ཆད་སྡུག་ཏུ་འཇུག་མཁན་རང་རྒྱུད་ཀྱི་ཚེ་འདིའི་
རྣམ་རྟོག་འདི་ཡིན་པས་དེ་མི་འབོར་རི་སྟེ་ཡུམ་དུམ་པ་ཞེས་མནའ་བོར་ཏེ་
སངས་རྒྱས་ཀྱི་བསྟན་པ་དུང་དཀར་ལ་རྡུལ་ཕྱིས་པ་བཞིན་འོར་ཕྱིད་དེ་་་་་
གཏན་མེད་ལ་གཏོང་བ་དེ་དགེ་འདུན་གྱི་སྡེ་འཁྲུག་འདི་ཡིན་ནོ་གསུངས།
དེ་ལྟ་བུའི་གནད་རྣམས་བསམས་ནས་སྤྱིར་སེམས་སུ་ལའང་ངན་སེམས་མི་
སྐྱེད་ཅིང་རྣམ་པ་ཀུན་ནས་གང་ཕན་དང་། ལྷག་པར་རང་གི་མིག་ལམ་དུ་
སྣང་བའི་གྲོགས་ཆོས་མཛད་རྣམས་ལ་དག་སྣང་དང་གུས་བ་ཅི་སྐྱེ་བྱའོ།།
904



བདུན་པ། བློ་སྦྱོང་གི་བསླབ་
བྱ་ལ་སློབ་ཚུལ།
བདུན་པ་བློ་སྦྱོང་གི་བསླབ་བྱ་ལ་ཉེར་གཉིས་གསུངས་ཏེ། དེ་ལ་རྣལ་
འབྱོར་ཐམས་ཅད་གཅིག་གིས་བྱ། །ཞེས་པ་ནི། ཟས་ཟ་བ་དང་གོས་གོན་
པ་སོགས་འགྲོ་འཆག་ཉལ་འདུག་གི་སྤྱོད་ལམ་མཐའ་དག་གཞན་ཕན་གྱི་་་་
བསམ་པ་ཁོ་ནས་བྱེད་དགོས། འོ་ན་ཟས་ཟ་བ་དང་གོས་གྱོན་པ་སོགས་ལ་
གཞན་ཕན་གྱི་སེམས་འབའ་ཞིག་གིས་བྱེད་ཚུལ་ཅི་ཞེ་ན། ཟས་ཟ་བའི་ཚེ་
ཟས་ཀྱི་རྒྱུ་སྒྲུབ་པ་ན་དཀའ་ལས་ཤིན་ཏུ་ཆེ་བ་དང་ཟས་རང་གི་ངོ་བོའི་ཆ་་་
ནས་བལྟས་ནའང་བཟང་རྒྱུ་ཅི་ཡང་མེད་པ་དང་ཟས་སྤྱད་ཟིན་པའི་མཇུག་
ཏུ་མི་གཙང་བའི་རང་བཞིན་བཤང་གཅིར་འགྱུར་བ་དང་། ཟས་སྤྱོད་པ་
ལ་བརྟེན་ནས་ནད་དུ་མ་བསྐྱེད་པ་སོགས་ཟས་ཀྱི་ཉེས་དམིགས་རྣམས་དྲན་
པར་བྱས་ནས་སྲེད་པའི་བློ་བཀག་དེ་ལྟར་བྱས་ན་ཟས་ལ་སྲེད་པའི་བློ་
ཁེགས་སྲིད་དེ། ། དཔེར་ན་མཁྲིས་ནད་ཅན་ལ་སྣུམ་མི་ཁམས་པའི་དབང་
གིས། མར་མཐོང་བའི་ཚེ་ན་མར་ཟོས་ན་ནད་ལ་མི་འཕྲོད་པས་སྤྱོད་པར་མི་
རིགས་སྙམ་དུ་ཡང་ཡང་བསམ་པའི་མཐར། མར་ཟ་བ་ཕར་ཟད་མིག་གིས་
མཐོང་ཙམ་ཉིད་ནས་ཞེན་པ་ལོག་པར་འགྱུར་བ་ལྟ་བུའོ། །འོ་ན་ཁ་ཟས་ཟ་
905



བ་དེ་གང་གི་ཆེད་དུ་བྱ་ཞེ་ན། ཆོས་སྒྲུབ་པའི་ལུས་རྟེན་འདི་གནས་པ་
འབའ་ཞིག་གི་ཆེད་དང་། བཀྲེས་པའི་ནད་བསལ་བའི་ཕྱིར་དུ་བསྟེན་པ་
སྨན་གྱི་འདུ་ཤེས་འཇོག་པ་སོགས་འདུལ་བ་ནས་གསུངས་པ་ལྟར་བྱ་དགོས་
ཤིང་། འདིར་དེ་ཙམ་གྱིས་མི་ཆོག་པར་ཐེག་པ་ཆེན་པོའི་ལམ་གྱི་གནད་དང་
མཐུན་པའི་བསམ་པའི་འཁྱེར་སོ་ཞིག་དགོས་པས་རང་གི་ལུས་ཀྱི་ནང་ན་་་་་
སྲིན་བུ་བརྒྱད་ཁྲི་བཞི་སྟོང་ཡོད་པར་གསུངས་པས་དེ་དག་གསོ་བའི་ཕྱིར་་་
ཟས་ཟ་སྙམ་དུ་སྦྱིན་པའི་འདུ་ཤེས་འཛིན་པ་དང༌། སྲིན་བུ་དེ་དག་ད་ལྟ་
ཟང་ཟིང་གི་བསྡུས་ནས་མ་འོངས་པ་ན་ཆོས་ཀྱིས་ཕན་བཏགས་ཏེ་སྨིན་གྲོལ་
ལ་འགོད་པར་བྱའོ་སྙམ་པ་དང་། རང་ལ་ཟས་དེ་དངོས་སུ་སྟེར་བའི་སྦྱིན་
པ་པོ་རྣམས་དང་། གང་ལས་བྱུང་བའི་སྦྱིན་པའི་བདག་པོ་རྣམས་ཐ་ན་ཞིང་
རྨོ་བྱེད་ཀྱི་དུད་འགྲོ་བ་གླང་ཡན་ཆད་ལ་ཕན་གདགས་པར་བྱའོ་སྙམ་པ་་་་་་
དང་། རང་གི་ལུས་འདི་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ལ་བྲན་དུ་ཕུལ་ཞིང་མ་རྒན་སེམས་ཅན་ཐམས་ཅད་ལ་བྱིན་ཟིན་པ་་་་་
ཡིན་པས། རང་དོན་དུ་གང་ཡང་བྱ་དབང་མེད། སངས་རྒྱས་བྱང་སེམས་
རྣམས་ལ་མཆོད་པའི་དོན་དང་མ་རྒན་སེམས་ཅན་རྣམས་ཀྱི་དོན་དུ་བླ་ན་་་་
མེད་པའི་བྱང་ཆུབ་བསྒྲུབ་པའི་ཕྱིར་ལུས་འདི་གསོ་སྙམ་དུ་བཟའ་བར་་་་་་་
བྱའོ། །སྔགས་ཀྱི་སྐབས་སུ་ནང་གི་སྦྱིན་སྲེག་གི་ཆེད་དུ་ལོངས་སྤྱོད་ཚུལ་ཐུན་
མོང་མ་ཡིན་པའི་གསུང་ཚུལ་ཡང་ཡོད། དེ་ལྟར་བསམ་པའི་འགྱུ་འཕྲུལ་ལ་
བརྟེན་ན་ཟས་ཁམ་རེ་ཟོས་པས་ཀྱང་ཚོགས་དཔག་མེད་རྫོགས་པར་འགྱུར་
906



པས་འདི་ནི་ཐེག་པ་ཆེན་པོའི་ཐུན་མོང་མ་ཡིན་པའི་ཐབས་མཁས་ཀྱི་འཕྲུལ་
རྨད་དུ་བྱུང་བ་ཡིན་ནོ། །དེས་མཚོན་ནས་ཆོས་གོས་གྱོན་པ། ཁྲུས་བྱེད་པ་
སོགས་སྒོ་གསུམ་གྱི་བྱ་བ་ཐམས་ཅད་ལ་སེམས་དེ་ལྟ་བུར་བསྐྱེད་པར་བྱའོ། །
ལོག་གནོན་ཐམས་ཅད་གཅིག་གིས་བྱ། །ཞེས་པ་ནི། བློ་སྦྱོང་བསྒོམས་པས་
ལུས་ལ་ན་ཚ་དང་འདྲེ་གདོན་གྱི་གནོད་པ་དང་རང་གི་ཉོན་མོངས་པ་ཆེར་
སོང་བ་ལ་སོགས་པ་བྱུང་ནས་བློ་སྦྱོང་གི་གདམས་པ་འདི་སྙིང་ནས་ཉམས་
སུ་ལེན་མི་འདོད་པར་བྱུང་ན། དེ་དག་ཟློག་པའི་ཐབས་ནི་འཇིག་རྟེན་
གྱི་ཁམས་ན་བདག་གི་ཉེས་པ་འདི་ལྟ་བུ་བྱུང་བའི་སེམས་ཅན་མང་བོ་ཡོད་
པས་དེ་རྣམས་སྙིང་རེ་རྗེ་སྙམ་དུ་བསམ་ནས་དེ་དག་གི་ཉེས་པ་དེ་རྣམས་་་་་
བདག་ལ་འདུས་པར་གྱུར་ཅིག་སྙམ་དུ་བསམ་ཞིང་གཏོང་ལེན་བསྒོམ་པར་
བྱའོ། །དེ་ཡང་བློ་སྦྱོང་འདི་ལ་ཉམས་ལེན་སྙིང་བོར་བྱས་པས་རེ་ཤིག་ནད་
གདོན་གྱི་འཚེ་བ་སོགས་མང་བ་དང་། ལྷག་པར་རང་གི་ཉོན་མོངས་ཆེར་
སོང་བ་ལྟ་བུ་བྱུང་བ་དེ་ནི་སྐྱོན་མིན་གྱི། ཡོན་ཏན་འབྱུང་བའི་སྔ་ལྟས་ཏེ།
མར་མེ་འཆི་ཁ་གསལ་བ་ལྟར་ཉོན་མོངས་སྤོང་ཁ་མར་ཤུགས་ཇེ་ཆེར་འགྲོ་
བ་སྟེ། འདུལ་བ་ལུང་ལས་སྲིད་པ་ཐ་མ་བ་རྣམས་ཧ་ཅང་ཉོན་མོངས་རགས་
པ་དང་རྣོ་བ་དྲུག་སྡེ་དང་བཅུ་གཉིས་སྡེ་ལྟ་བུའི་གླེང་གཞི་མང་བོ་ཡོད་པས།
མེ་ཆེན་པོ་འབྱུང་བའི་སྔ་ལྟས་སུ་དུ་བ་ཆེན་པོ་འཕྱུར་བ་ལྟར། སོ་སོར་རྟོག་
པའི་ཤེས་རབ་ཀྱིས་དཔྱད་ནས་བསྐྱངས་པས་རང་གི་ཉོན་མོངས་བ་བག་ལ་
ཉལ་བའམ་ལྷང་ལ་མ་བུད་པར་ཡོད་པ་རྣམས་ལངས་པའམ། ཕལ་ཆེར་ནི་
907



སྔར་དགེ་སྦྱོར་ལ་མ་འབད་པའི་དུས་འདུ་འཛིའི་ནང་དུ་བག་མེད་གཡེང་་་་
བར་གནས་པའི་ཚེ་ཉོན་མོངས་དང་རྣམ་རྟོག་གང་ཡང་ངོས་མི་ཟིན་པར་ཆུ་
བོའི་རྒྱུན་བཞིན་གཡེང་བར་ཁྱེར་བ་ལ་དབེན་པའི་གནས་སུ་གཅིག་པུར་་་་་
གནས་ཏེ་དགེ་སྦྱོར་ལ་འབད་ཅིང་རང་གི་སེམས་ལ་བརྟགས་པའི་ཚེ་ཉོན་་་་
མོངས་པ་ཇི་ལྟར་སྐྱེ་ཤེས་པ་ཡིན་ནོ། །དེ་ལྟ་བུ་བྱུང་ན་དེའི་ཚེ་བླ་མ་ལ་
གསོལ་བ་ཤུགས་དྲག་ཏུ་གདབ་ཅིང་། དགྲ་མི་ཤ་བོ་སྟེ་རང་གི་ཕ་མ་གསོད་
མཁན་གྱི་ལག་དམར་དེའི་ལག་ཏུ་ཟིན་པ་ལྟར་ཉོན་མོངས་ངོས་ཟིན་པ་དེ་
ཉིད་ཀྱི་གཉེན་པོ་འབད་ནས་བསྟེན་ཅིང་ལྷག་པར་གཏོང་ལེན་དྲག་ཏུ་་་་་་
བསྒོམ་མོ། །འདི་ལྟ་བུའི་གནད་མ་ཤེས་པར་དབེན་པར་བསྡད་པས་སེམས་
གཡེང་དུ་འགྲོ་བ་འདྲ་ཞིག་དང་དགེ་སྦྱོར་བྱས་པས་སེམས་ནང་དུ་འགྲོ་་་་
འདྲ་ཞིག་ཏུ་མཐོང་ནས་དབེན་པའི་གནས་སུ་ཉམས་ལེན་བྱེད་པ་པོར་ཏེ་ཁ་
བཏོན་སོགས་དགེ་སྦྱོར་གཞན་ལ་འབད་ལོ་བྱེད་པ་ནི་འཇིག་རྟེན་གྱི་ཁ་་་་་་
དངགས་ལ་གྲོ་ག་སྟེ་ཟས་ཁ་ནང་དུ་བྱུང་བ་ལྕེས་འཕུལ་ཟེར་བ་དེ་བྱུང་་་་་་
ཡིན་ནོ། །ཐོག་མཐའ་གཉིས་ལ་བྱ་བ་གཉིས། ཞེས་པ་ནི། སྔ་དྲོའི་ཚེ་དེ་རིང་
བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཀྱི་དམིགས་རྣམ་དང་མི་འབྲལ་
བར་བྱའོ་སྙམ་པའི་འཕེན་པ་བཏང་ནས་ཉིན་པར་གྱི་སྐབས་ཐམས་ཅད་དུ་
དེ་བཞིན་དུ་དྲན་ཤེས་ཀྱིས་ཟིན་པར་བྱས་ལ་དགོང་མོ་ཉལ་བའི་དུས་ན་་་་་་
ཉིན་པར་གྱི་ལུས་ངག་ཡིད་གསུམ་གྱི་སྤྱོད་པ་རྣམས་དང་གཙོ་བོར་སེམས་ཀྱི་
སྤྱོད་པ་སྟེ་སེམས་ཀྱི་རང་བཞིན་དུ་ངང་ཚུལ་ལམ་གནས་ཚུལ་རྣམས་ལ་་་་་་་
908



བརྟགས་ཏེ། བྱང་ཆུབ་ཀྱི་སེམས་དང་འགལ་བ་བྱུང་འདུག་ན་བདག་ལ་
མངན་བགྲང་བ་སྟེ་རང་གིས་རང་ལ་སྡིགས་མོ་བྱས་ཤིང་བཤགས་པ་བྱས་ལ།
ཕྱིས་དེ་ལྟ་བུ་མི་འབྱུང་བར་བྱ་བའི་བློ་བསྐྱེད། ཉིན་དེར་བྱང་ཆུབ་ཀྱི་སེམས་
དང་མི་འགལ་བར་འདུག་ན་དེ་རིང་གི་བྱ་བ་མཐའ་དག་ལེགས་པོ་བྱུང་་་་་་
སོང་སྙམ་དུ་དགའ་བ་བསྒོམས་ཏེ་ཕྱིས་དེ་བཞིན་དུ་བྱའོ་སྙམ་དུ་བསམ་མོ། །
དེ་ཡང་ཐོ་རེངས་ལངས་མ་ཐག་ནས་བཟུང་འཕེན་པ་གཏོང་ལུགས་ཇི་ལྟར་
བྱ་བའི་ཚུལ་ནི་སྔོན་ཞིབ་ཏུ་བཤད་ཟིན་ཅིང་། སྤྱོད་ལམ་ཐམས་ཅད་དུ་ཇི་
ལྟར་འཕེན་པ་བཏང་བ་ལྟར་བྱུང་མ་བྱུང་ལེགས་པར་བརྟག་ཅིང་། ལྷག་
པར་ནམ་གྱི་ཆ་སྟོད་འདས་ནས་ཉལ་བ་ལ་མངོན་དུ་ཕྱོགས་པའི་ཚེ་ཉིན་་་་་་
པར་གྱི་བྱ་བ་རྣམས་ལ་ལེགས་པར་བརྟགས་ནས་འཕེན་པ་བཏང་བ་ལྟར་ཅི་
བྱེད་བློ་སྦྱོང་འདི་དང་མཐུན་པ་ཞིག་བྱུང་འདུག་ན་དགའ་བ་བསྒོམ་ཞིང་བླ་
མ་དམ་པ་དང་མཇལ། ཐེག་པ་ཆེན་པོའི་ཆོས་ཚང་ལ་མ་ནོར་བ་ཐོབ།
དབེན་པའི་གནས་སུ་འོང་བ་དོན་དང་ལྡན་ཞེས་རང་གིས་རང་ལ་གཟེངས་
བསྟོད་དང་སྤྲོ་བ་བསྐྱེད་ཅིང་ཕྱིས་ནས་ཀྱང་དེ་བཞིན་དུ་བྱའོ་སྙམ་དུ་འདུན་
པ་བསྐྱེད། ཆོས་དང་འགལ་བ་བྱུང་འདུག་ན་བླ་མ་དང་མཇལ་ཆོས་འདི་
འདྲ་ཐོབ་ཀྱང་བྱ་བ་འདི་བཞིན་དུ་བྱེད་པ་ཁྱོད་འདྲ་ཡོང་བ་སྙམ་དུ་རང་་་་་
གིས་རང་ལ་སྨྲ་ཕབ་ཚར་བཅད་འགྱོད་བཤགས་བྱ་བ་དགེ་བའི་བཤེས་་་་་་་
གཉེན་འབེན་གྱི་ཕྱག་ལེན་ལྟར་བསླབ་སྟེ། ཁོང་ཉོན་མོངས་དང་འཐབ་པའི་
དུས་སུ་རྙེད་བཀུར་འདོད་པའི་བློ་སོགས་སྐྱེས་པ་ན་ཕྱག་གཡས་པས་གཡོན་
909



པ་འཐེན་གྱིན་འབེན་གུང་རྒྱལ་གསུངས་ནས་ངན་བརྗོད་མང་དུ་བྱས་ནས་
རང་གིས་རང་ཚར་གཅོད། དགེ་བཤེས་འབན་རབ་ཏུ་མ་བྱུང་བའི་སྔོན་དུ་
མིང་ལ་འབན་གུང་རྒྱལ་ཟེར་བ་དང་རབ་བྱུང་གི་མཚན་ལ་ཚུལ་ཁྲིམས་རྒྱལ་
བ་ཟེར་རོ། །ཉོན་མོངས་པ་ཆུང་བར་བྱུང་ན་དགེ་སློང་ཚུལ་ཁྲིམས་རྒྱལ་བ་
གསུངས་ནས་ཕྱག་གཡོན་པས་གཡས་པ་ནས་འཐེན་གྱིན་རང་ལ་སྤྲོ་བ་སྐྱེད་
པར་མཛད་དོ། །གཉིས་པོ་གང་བྱུང་བཟོད་པར་བྱ། ཞེས་པ་ནི། འཁོར་དང་
ལོངས་སྤྱོད་ལ་སོགས་པ་ཕུན་སུམ་ཚོགས་པ་བྱུང་ན་དེས་མ་དྲེགས་པའམ་ང་
རྒྱལ་མི་སྐྱེས་པར་དེ་དག་ལྟོས་པ་མེད་པས་སྒྱུ་མ་ལྟ་བུར་ཤེས་ནས་ཕུན་སུམ་
ཚོགས་པ་དེ་རྣམས་གཞན་ལ་ཕན་པའི་ཐབས་སུ་ཅི་འགྱུར་བྱ་བ་སྟེ་ཆོས་ཀྱི་
གྲོགས་སུ་འགྱུར་བར་བྱ། ཤིན་ཏུ་སྨད་ནས་འོག་ནས་འགྲོ་བ་ཆུ་ལས་མེད་པ་
བྱུང་བ་སྟེ་ཀུན་གྱི་དམའ་མཐར་ལྷུང་ནའང་དེ་ཡང་སྙིང་བོ་མེད་པ་སྒྱུ་མ་ལྟ་
བུ་ཡིན་པས། ལོ་རྗེས་མ་དང་ཚེ་སྨད་ལ་སོགས་ལ་ཕུན་སུམ་ཚོགས་པ་འབྱུང་
ཡང་སྲིད་པས་སྐྱོ་དགོས་པའི་ངེས་པ་མེད་དོ་སྙམ་དུ་བསམས་པ་ལས་སྐྱོ་་་་
ཤས་སྐྱེ་མི་རུང་བ་དང་། གཞན་གྱི་འགུ་པ་ཐམས་ཅད་ཀྱང་བདག་ལ་ལེན་
པའི་སྒོ་ནས་གཏོང་ལེན་བསྒོམས་ནས་ཞུམ་པ་མེད་པར་བྱ། མཐོ་ན་དྲེགས་
པ་མི་སྐྱེས་ཤིང་དམའ་ན་ཞུམ་པ་མི་སྐྱེས་པ། སྐྱིད་ན་སྐྱིད་ཐེག་པ་དང་སྡུག་
ན་སྡུག་ཐེག་པ་ཞིག་བྱ་དགོས། ད་ལྟ་རང་ཅག་ཅུང་ཟད་རེ་འབྱོར་ན་སྟེ་གོ་
ས་དང་དབང་ཐང་འཁོར་ཆེན་པོ་འབྱོར་བ་དེ་མི་བཟོད་པར་ཚོང་རྒྱག་པ་་་
དང་བུན་གཏོང་བ་དགྲ་འདུལ་གཉེན་སྐྱོང་གཡོག་འཁོར་གྱི་འདུ་ལོང་་་་་་
91)



ཚོགས་ངོམས་པ་མེད་པར་སྒྲུབ་ཅིང་གཞན་ལས་མགོ་བཏེགས་ཅི་མཐོ་དང་
གོམ་གང་གིས་ཅི་མགྱོགས་བྱེད། རང་གི་སྤྱོད་པ་ཤིན་ཏུ་ངན་པ་འཇིག་རྟེན་
པ་དག་གིས་ཀྱང་ཡ་ངར་བྱེད་པའི་སྐྱུག་བྲོ་བའི་གནས་དག་ལའང་འཇུག་པ་
ཞིག་འོང་འདུག་པས་འབྱོར་བ་བཟོད་པ་ཤིན་ཏུ་དཀའོ། །སྤྱིར་དངོས་པོའི་
གནས་ཚོད་ལ་སངས་རྒྱས་བྱང་ཆུབ་སེམས་དཔའི་སྤྲུལ་བ་གང་ན་ཡོད་པ་་་
དང་ཚུལ་ཇི་ལྟར་ཡོད་པ་མི་ཤེས་མོད། ་་་ཐུན་མོང་སྣང་ཚུལ་གྱི་དབང་
དུ་བཏང་ན་ང་ཚོའི་ས་ཆ་ན་མི་རེ་གཉིས་ཀྱིས་རང་ངོས་ནས་བླ་མའི་མིང་་་་
བཟུང་བས་ས་ཁུལ་དེའི་ཚོད་ཀྱི་སྙན་གྲགས་རྒྱས་ནས་ཁྱིམ་པ་ཕོ་མོ་རྣམས་་་་་
དད་པ་ཆེ་བའི་དབང་གིས་འབུལ་བ་མང་བོ་ཕུལ་བར་བརྟེན། བླ་སྤྲུལ་གྱི་
མིང་འཛིན་པ་དེ་དག་གིས་ཆང་འཐུང་བ་དང་འཚོང་རྒྱག་པ་སོགས་བག་་་་་་
མེད་ཀྱི་བྱ་བ་འབའ་ཞིག་བསྒྲུབས་པས། ཁྱིམ་པ་རྣམས་ཀྱང་དེའི་བྱ་སྤྱོད་ལ་
ཡིད་ཐང་ཆད་དེ། ། གཞན་གྱི་དཀོར་རྫས་དང་ཤི་བོ་ཤི་མོའི་རྒྱུ་རྫས་དེ་འདྲ་
མང་བོ་བླངས་ནས་བག་མེད་ཀྱི་བྱ་བ་ཁོ་ནས་འདའ་བ་གན་ཚོ་རུང་ངམ། །
ཁྱེད་བླ་སྤྲུལ་ཡིན་ཡང་ཚེ་ཕྱི་མར་འགྲོ་དགོས་པ་ཡིན་མོད། ། ཅེས་བརྗོད་
བཞིན་ཡོད་པ་བདག་གིས་ཀྱང་དངོས་སུ་ཐོས་མྱོང་ངོ་། །དེ་ལ་དགོངས་ནས་
སྟོན་པ་བཅོམ་ལྡན་འདས་ཀྱིས་དགེ་སློང་རྣམས་ལ་ཐ་ན་གསེར་དངུལ་ལ་་་་་
ལག་པས་རེག་པ་ཙམ་ཡང་བཀག་ཅིང་། ཆོས་གོས་ལྷག་པོ་རེ་ཙམ་ཡང་བྱིན་
རླབས་མ་བྱས་པར་སྤྱད་དུ་མི་རུང་བ་དང་། དམན་ལ་ལྟ་བ་དང་རྒྱལ་བོའི་
ཕོ་བྲང་སོགས་ལ་འགྲོར་མི་རུང་བའི་བསླབ་ཁྲིམས་བཅས་པར་མཛད་དོ། །
911



ཡང་ཅུང་ཟད་རེ་རྒུད་ན་ཡིད་ཆད་ཅིང་ཞུམ་ནས་ང་འདྲ་བས་དགེ་སྦྱོར་་་་་
གང་ནས་འོང་སྙམ་དུ་དགེ་སྦྱོར་བཤོལ་བ་ནི་བློ་སྦྱོང་འདིའི་ཉམས་ལེན་གྱི་་་༌་
གནད་མ་ཤེས་པ་ཡིན་ཏེ། འབྱོར་བ་བྱུང་ན་དེ་རྒྱུ་མཚན་དུ་བྱས་ནས་བློ་
སྦྱོང་སྒོམ། ནད་ཀྱིས་མནར་བ་དང་ཟས་གོས་ཀྱི་ཕོངས་པ་སོགས་རྒུད་པར་
གྱུར་ནའང་དེ་རྒྱུ་མཚན་དུ་བྱས་ནས་བློ་སྦྱོང་སྒོམ་པ་ལ་ལྷག་པར་འགྲུས་པ་
ཞིག་དགོས་པས། མཐོ་ན་དྲེགས་པ་མི་སྐྱེས་ཤིང་དམའ་ན་ཞུམ་པ་མི་སྐྱེས་པ་
སྐྱིད་ན་སྐྱིད་ཐེག་པ་དང་སྡུག་ན་སྡུག་ཐེག་པ་ཞིག་བྱས་ནས། གཏོང་ལེན་
གཉིས་ཀྱི་སྒོ་ནས་བྱང་ཆུབ་ཀྱི་སེམས་རིན་པོ་ཆེ་འཕེལ་བའི་རྐྱེན་ཁོ་ནར་་་་་་
བསྒྱུར་བ་བཀའ་གདམས་ཀྱི་དམ་པ་རྣམས་ཀྱི་རྣམ་ཐར་ལྟར་བསླབ་བོ། །
དགེ་བཤེས་སྟོན་པ་དུས་རྟག་ཏུ་ཆོས་བརྒྱད་མགོ་སྙོམས་པར་མཛད་ཅིང་།
རྭ་སྒྲེང་གི་ཤུག་སྡོང་གསེབ་ན། འཇིག་རྟེན་མཁྱེན་པ་རྙེད་དང་མ་རྙེད་
དང༌། །བདེ་དང་མི་བདེ་སྙན་དང་མི་སྙན་དང་། །བསྟོད་སྨད་ཅེས་བགྱི་
འཇིག་རྟེན་ཆོས་བརྒྱད་པོ། །བདག་གི་ཡིད་ཡུལ་མིན་པར་མགོ་སྙོམས་
མཛོད། །ཅེས་གསུངས་ཏེ། འཇིག་རྟེན་ཆོས་བརྒྱུད་ནི་རྙེད་ན་དགའ་ལ་མི་
རྙེད་ལ་མི་དགའ་བ། བདེ་ན་དགའ་ལ་མི་བདེ་ན་མི་དགའ་བ། སྙན་པར་
གྲགས་ན་དགའ་ལ། མི་སྙན་པར་གྲགས་ན་མི་དགའ་བ། བསྟོད་ན་དགའ་
ལ་སྨད་ན་མི་དགའ་བ་སྟེ་བརྒྱད་དོ། །ཆོས་བརྒྱད་ཀྱི་མགོ་སྙོམས་པར་མཛོད།
ཅེས་པ་ནི་རྙེད་ན་དགའ་རྒྱུ་མེད་པ་དང་མ་རྙེད་ན་མི་དགའ་བ་མེད་པ།
བདེ་ན་དགའ་བ་མི་སྐྱེ་བ་དང་མ་བདེ་ན་གདུང་བ་མི་སྐྱེ་བ། བསྟོད་ན་
912
-
-



དགའ་བ་མི་སྐྱེ་བ་དང་སྨད་ན་མི་དགའ་བ་མི་སྐྱེ་བར་མཐོ་དམན་མ་ཤོར་བ་
ཞིག་བྱུང་ན་ནི་མགོ་སྙོམས་པ་ཡིན་ལ། ཆོས་བརྒྱུད་ལ་དཀར་ནག་ཁྲ་གསུམ་
གྱི་དབྱེ་བ་ཡོད་ཀྱང་མ་མཐའི་ས་མཚམས་ནི་ཚེ་འདིའི་སྣང་ཤས་ལྡོག་པ་ས་ཡ་
ནས་འཇོག་དགོས་སོ། །ནམ་འཆི་ངེས་མེད་བསམས་ནས་བློ་སྣ་འགྱུར་བ་
ཞིག་ལ་ཆོས་བརྒྱུད་མགོ་སྙོམས་བྱུང་བ་ཡིན་ཏེ། དཔེར་ན་སྲོག་ཆད་བབས་
པའི་བཙོན་མ་ལྟ་བུ་ཞིག་ལ་ཉིན་གཉིས་ཀྱི་རྗེས་ཁྱེད་རང་སྲོག་ཆད་གཅོད་
རྒྱུ་ཡིན་ཞེས་བརྡ་བཏང་བ་ནི། སྐབས་དེར་མི་དེ་ལ་བསྟོད་པས་དགའ་བ་སྐྱེ་
མི་སྲིད་ལ་སྨད་པས་གདུང་བའང་སྐྱེ་མི་སྲིད། ་ ་གཞན་གྱིས་ཁོ་ལ་གསེར་
དངུལ་ཅི་ཙམ་མང་བོ་ཞིག་བྱིན་ཡང་དགའ་བ་མི་སྐྱེ་ལ། ཁོའི་རྒྱུ་ནོར་གཞན་
གྱིས་ཁྱེར་བ་ཐོས་ནའང་གདུང་བ་སྐྱེ་མི་སྲིད་པ་དེ་བཞིན་དུ་ནམ་འཆི་ངེས་
མེད་བསམས་ནས་བློ་སྣ་འགྱུར་བ་ཞིག་ལ་འཇིག་རྟེན་ཆོས་བརྒྱད་མགོ་་་་་་
སྙོམས་པ་ཞིག་ཡོང་བར་ངེས་སྙམ་མོ། །དེས་ན་དགེ་བཤེས་སྟོན་པས་
གསུངས་པ་བཞིན་དོན་སྒོམ་པར་མཛད་ལ། རེས་འགའ་འཇིག་རྟེན་མཁྱེན་
པ་ཞེས་མགོ་སྨོས་ཙམ་རེ་མཛད། རེས་འགའ་མགོ་སྙོམས་མཛོད་ཅེས་བྱ་བ་
གསུངས་ནས་མགོ་སྙོམས་པར་མཛད། རེས། བདག་ནི་གྲོལ་བ་དོན་གཉེར་
བ་ཞིག་ཡིན་པས། རྙེད་པ་དང་བཀུར་སྟིས་འཆིང་ཅི་ལ་དགོས། རྙེད་པ་
དང་བཀུར་སྟི་ནི་འཁོར་བར་འཆིང་བྱེད་ཡིན་པས་ཡེ་ནས་མི་དགོས་སོ། །
ཞེས་ཚིག་འདོན་ཞིང་བསྒོམས་ནས་ཆོས་བརྒྱད་ཀྱི་མགོ་སྙོམས་པར་མཛད་་་
སྐད། དེ་དག་ནི་ངེས་འབྱུང་དང་བྱང་ཆུབ་ཀྱི་སེམས་ཀྱི་སྒོ་ནས་ཆོས་བརྒྱུད་
913



མགོ་སྙོམས་ཚུལ་ཡིན་ལ། ལྟ་བའི་སྒོ་ནས་ཆོས་བརྒྱད་མགོ་སྙོམས་ཚུལ་ནི།
སོ་སོར་རྟོག་པའི་ཤེས་རབ་ཀྱིས་གནས་ལུགས་ཟབ་མོའི་དོན་ལ་དཔྱད་ཅིང་
བསམས་ན་འབྱོར་རྒུད་བདེ་སྡུག་སྙན་མི་སྙན་བསྟོད་སྨད་ཐམས་ཅད་མིང་
ཙམ་དང་། བློ་ལ་སྣང་ཙམ་མ་གཏོགས་བདེན་པར་གྲུབ་པ་རྡུལ་ཙམ་ཡང་
མེད་པར་བསམས་ནས་ཆོས་བརྒྱད་མགོ་སྙོམས་ཤིང་། དོན་དེ་ལྟར་མ་
རྟོགས་པའི་སེམས་ཅན་རྣམས་ལ་བྱམས་སྙིང་རྗེ་བསྒོམ་མོ། །གཉིས་པོ་སྲོག་
དང་བསྡོས་ལ་བསྲུང་། ཞེས་པ་ནི། ཆོས་སྤྱིའི་དམ་ཚིག་དང་། ཁྱད་པར་བློ་
སྦྱོང་གི་དམ་ཚིག་གཉིས་མེད་ན་འདི་ཕྱིའི་བདེ་བ་གང་ཡང་མི་འབྱུང་བས།
དམ་ཚིག་དེ་གཉིས་སྲོག་ལས་ཀྱང་གཅེས་པར་བསྲུང་བར་བྱའོ། །དེ་ཡང་
རང་གིས་ཇི་ལྟར་ཁས་བླངས་པའི་སྡོམ་པ་གསུམ་གྱི་བཅས་མཚམས་སྲུང་བ་
འདི་ལས་ལྷག་པའི་ཉམས་ལེན་མེད་པས་སྡོམ་གསུམ་གྱི་བཅས་མཚམས་ལ་
དྲན་ཤེས་ནར་མར་རྒྱུན་དུ་བསྟེན། བཅས་མཚམས་མ་བརྗེད་པར་འཛིན་པ་
ལ་དྲན་པ་དང་དྲན་པས་ཟིན་ཡོད་མེད་ལ་ལྟ་རྟོག་བྱེད་མཁན་གྱི་བློ་ལ་ཤེས་
བཞིན་ཟེར་རོ། །དེ་ལྟར་དྲན་ཤེས་ནར་མར་བསྟེན་ན་ཉེས་སྐྱོན་ཐམས་ཅད་
རང་ཤུགས་ཀྱི་འགག་ཅིང་། ། ཉམས་ལེན་གྱི་གནད་ཐམས་ཅད་ཀྱང་ཚང་
ནས་འོང་བས་རྩ་བ་བོར་ནས་ཡལ་ག་འཚོལ་བའི་ངལ་བ་མི་བྱ་བར་ཉམས་
ལེན་གྱི་གན་ད་འགག་འདི་ལྟ་བུ་ལ་འབད་པར་བྱའོ། །
དཀའ་བ་གསུམ་ལ་བསླབ་པར་བྱ། །ཞེས་པ་ནི། ཉོན་མོངས་པ་སྐྱེས་པ་
ན། དང་བོར་དྲན་པར་དཀའ། བར་དུ་ཟློག་པར་དཀའ། ཐ་མར་རྒྱུན་
914



གཅོད་པར་དཀའ་བས། དང་བོ་ནམ་སྐྱེས་པ་ན་ངོས་ཟིན་པར་བྱོས་ལ་
བཀག་ཅི་ཐུབ་བྱ། ཐོག་མར་ཉོན་མོངས་པ་ངོས་ཟིན་པ་ངེས་པར་གལ་ཆེ་སྟེ།
དེ་ངོས་མ་ཟིན་ཚེ་དཔེར་ན་འཛིན་རྒྱུའི་རྐུན་མ་ངོས་མ་ཟིན་པར་དེ་འཛིན་
པའི་ཐབས་མེད་པ་ལྟ་བུ་དང་། དེ་ངོས་ཟིན་པ་ལ་སེམས་སེམས་བྱུང་གི་
རྣམ་བཞག་དང་ཕུང་བོ་ལྔའི་རབ་བཤད་ལྟ་བུ་ལ་བལྟས་ནས་ངེས་པོ་བྱེད་
རྒྱུ་དེ་ཤིན་ཏུ་གལ་ཆེ། བར་དུ་གཉེན་པོའི་སྟོབས་བསྐྱེད་ནས་སྤོང་། མཐར་
ཕྱིས་མི་འབྱུང་བར་བྱ་བའི་ཕྱིར་འབད་པར་བྱའོ། །དེ་ཡང་ཉོན་མོངས་
སྐྱེས་མ་ཐག་རྒྱུན་མཐུད་དུ་མི་གཞུག་པར་འབུར་འཇོམས་བྱས་ནས་འགོག་
དགོས་ཀྱི། ཉོན་མོངས་སྐྱེས་མ་ཐག་ནས་མ་བཀག་པར་རྒྱུན་འཕེལ་ཞིང་
ཚུལ་མིན་ཡིད་བྱེད་ཀྱིས་གསོས་འདེབས་པར་སོང་ན་ཉོན་མོངས་སྟོབས་་་་་་
རྒྱས་ནས་འགོག་པ་ཤིན་ཏུ་དཀའ་བས། རབ་ཏུ་ཉོན་མོངས་སྐྱེ་བའི་རྐྱེན་ཉེ་
བ་ན་དྲན་ཤེས་སྟོབས་ཆེན་བསྐྱེད་དེ་ཉོན་མོངས་སྐྱེར་མི་འཇུག བརྒྱ་ལ་
གལ་ཏེ་སྐྱེས་ནའང་དེ་མ་ཐག་འགོག་ཅི་ཐུབ་བྱའོ། །དེ་ལྟ་བུ་འོང་བ་ལ་ནི་
དུས་སྐབས་ཀུན་ཏུ་ཉོན་མོངས་པའི་ཉེས་དམིགས་དྲན་པར་བྱས་ནས་སྐྱོན་
དུ་བལྟ་ཞིང་སྔར་བྱུང་བ་རྣམས་འགྱོད་སེམས་དང་། ཕྱིན་ཆད་མི་བྱེད་པའི་
སྡོམ་སེམས་ཡང་ཡང་བསྟེན་པ་གནད་དམ་པ་ཡིན་ནོ། །
རྒྱུ་ཡི་གཙོ་བོ་རྣམ་གསུམ་བླང་། །ཞེས་པ་ནི། ཆོས་སྒྲུབ་པའི་རྒྱུའི་གཙོ་
བོ་ལ་གསུམ་སྟེ་བླ་མ་དམ་པ་དང་མཇལ་བའམ། མཚན་ཉིད་དང་ལྡན་པའི་
དགེ་བའི་བཤེས་གཉེན་ཚུལ་བཞིན་དུ་བསྟེན་པ། རང་གི་བློ་ལས་སུ་རུང་བ་
915



སྟེ་རང་རྒྱུད་ལ་དད་པ་བརྟན་པོ་ལྡན་ཞིང་ལེགས་ཉེས་འབྱེད་པའི་ཤེས་རབ་
ལ་བརྟེན་ནས་ཆོས་ཚུལ་བཞིན་དུ་ཉམས་སུ་ལོངས་པ། ཆོས་སྒྲུབ་པ་ལ་
དགོས་པའི་མཐུན་རྐྱེན་འཛོམས་པ་སྟེ། དེ་གསུམ་རང་ལ་ཚང་ན་དགའ་བ་
བསྒོམས་ཤིང་གཞན་ལའང་དེ་གསུམ་ཚང་བར་སྨོན་ལམ་གདབ། རང་ལ་དེ་
མ་ཚང་ན་འཇིག་རྟེན་གྱི་ཁམས་ན་བདག་ལྟར་རྒྱུའི་གཙོ་བོ་གསུམ་མ་ཚང་་་་
བས་ཆོས་རྣལ་མོ་མ་བྱུང་བ་མང་བོ་ཡོད་པས་དེ་རྣམས་སྙིང་རེ་རྗེ་སྙམ་དུ་་་་
བསམས་ལ། དེ་རྣམས་ཀྱི་རྒྱུ་གསུམ་མ་ཚང་བའི་ཉེས་པ་ཐམས་ཅད་བདག་
ལ་སྨིན་ནས་དེ་དག་ལ་རྒྱུ་གསུམ་ཚང་བར་གྱུར་ཅིག་སྙམ་དུ་ཁ་ཙམ་ཚིག་་་་་་
ཙམ་མ་ཡིན་པར་ཞེ་ཐག་པ་ནས་བསྒོམ། དེ་དག་ལས་གཞན་རྣམས་ནི་གོ་སླ་
ལ། རྒྱུའི་གཙོ་བོ་ཞེས་པ་ནི་ཐེག་པ་ཆེན་པོའི་བློ་སྦྱོང་སྟེ་བྱང་ཆུབ་སེམས་
ཀྱིས་ཟིན་པའི་བློ་སྦྱོང་འདི་རྒྱུད་ལ་སྐྱེད་པ་ལ་ལེམ་མ་ནོར་བར་སྟོན་པའི་་་་་
དགེ་བའི་བཤེས་གཉེན་ཞིག་ལ་ངེས་པར་རག་ལས་པས། དགེ་བའི་བཤེས་
གཉེན་མཚན་ཉིད་དང་ལྡན་པ་དང་མཇལ་བ་ཞིག་སྟེ། འདིར་གལ་ཏེ་
མཚན་ཉིད་བཅུ་ཚང་བ་ཞིག་དཀའ་ནའང་ཚུལ་ཁྲིམས་གཙང་བ་དང་།
སློབ་མ་ལས་ཡོན་ཏན་ལྷག་པ་ཞིག་དགོས། ཡོན་ཏན་ལྷག་པ་ཞེས་པ་
འདིའང་བླ་མ་དེ་སློབ་མ་ལས་ཆ་ཐམས་ཅད་ནས་ལྷག་པ་ཞིག་ཡིན་མི་་་་་་
དགོས་ཏེ་དཔེར་ན་མཉམ་མེད་ཇོ་བོ་ཆེན་པོས་དབུ་མ་ཐལ་འགྱུར་བའི་ལྟ་
བ་འཛིན་ཞིང་རྟོགས་པའི་གང་ཟག་ཞིག་ཡིན་ལ། ཁོང་གི་བླ་མའི་གཙོ་བོ་
གསེར་གླེང་བ་ཚོས་ཀྱི་གྲགས་པ་ནི་སེམས་ཙམ་རྣམ་བདེན་པའི་ལྟ་བ་འཛིན་
བྱi6



མཁན་ཡིན་པས། ལྟ་བའི་སྒོ་ནས་མཆོག་དམན་ཆེན་པོ་ཡོད་ལ། ཡང་
འཇམ་མགོན་བླ་མ་ཙོང་ཁ་བ་ཆེན་པོར་མཚོན་ནའང་ཁོང་གིས་བླ་མ་སུམ་་་
བཅུ་ལྷག་བསྟེན་ཡང་། ཡོན་ཚད་ཀྱི་ཆ་ནས་ཁོང་རང་གི་བླ་མ་རྣམས་ལས་
ལྷག་པ་ཡིན་ཡང་བླ་མ་རྣམས་བསྙེན་བཀུར་བླ་ན་མེད་པ་མཛད། དེ་ནི་
དཔེར་ན་རང་གི་ཕ་ལ་ཁྱད་གསོད་མི་རུང་སྟེ་ཕ་ལ་མ་བརྟེན་པར་བུ་འབྱུང་
བའི་གནས་མེད་པ་ལྟ་བུའོ། །དེས་ན་འདིར་ཡོན་ཏན་ལྷག་པ་ཞེས་པ་ནི་
དཔེར་ན་བློ་སྦྱོང་འདིའི་ལུང་རྒྱུན་ང་རང་ལ་ཡོད་པས། ཁྱེད་རྣམ་པར་ལུང་
མེད་པའི་དབང་དུ་བཏང་ན་ཁྱེད་རྣམ་པར་འདིའི་ལུང་འདོན་དགོས་ལ་་་་་
ཞིག་བྱུང་ཚེ། ལུང་གི་ཆ་ནས་ང་རང་ཁྱེད་རྣམས་ལས་ཡོན་ཏན་ལྷག་པ་ཞིག་
ཡིན་པ་ལྟ་བུའོ། །དེས་ན་མཚན་ཉིད་དང་ལྡན་པའི་མ་མཐའི་ས་མཚམས་ནི་
ཚེ་འདི་ལས་ཕྱི་མ་གལ་ཆེའོ་ཟེར་མཁན་ངེས་པར་དུ་དགོས་སོ། །ཡང་དགེ་
བའི་བཤེས་གཉེན་དམ་པ་དང་མཇལ་ཡང་རང་གི་བློ་ལས་སུ་མི་རུང་ན་མི་
ཕན་པས། དད་པ་ལ་སོགས་པའི་སྒོ་ནས་བློ་ལས་སུ་རུང་ཞིང་བཀའ་བཞིན་
སྒྲུབ་པ་སྟེ། བསྒྲུབ་བྱའི་བཀའ་ནི་སྡིག་སྤོང་དགེ་སྒྲུབ་ཞེས་པ་འདིར་འདུས་
པ་སྟེ། སྡིག་པ་ཅི་ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །
རང་གི་སེམས་ནི་ཡོངས་སུ་འདུལ། །ཞེས་པ་འདི་ལས་འདའ་ས་མེད་པས།
དེ་བཞིན་བླ་མའམ་སངས་རྒྱས་ཀྱི་བཀའ་བརྩི་སྲུང་བྱས་ན་ཉམས་ལེན་ཀྱང་
བྱས་པ་ཡིན་པས། མཚམས་ཁང་ཞིག་ལ་བསྡད་དེ་སྒོ་ནག་རྒྱག་དགོས་པའི་
ངེས་པ་མེད་དེ། དོན་དེ་ལུས་ངག་ཡིད་གསུམ་གྱི་སྟེང་དུ་ལེན་པ་ཞིག་དགོས།
917
- - --
--
--
ས་ཁམས༌



དཔེར་ན་མི་དགེ་བཅུ་སྤོང་གི་ཚུལ་ཁྲིམས་བསྲུངས་ནས་མི་དགེ་བ་བཅུ་བོ་
སྤངས་པ་ན་ཉམས་ལེན་བྱུང་བ་ཡིན་པས། བཀའ་བཞིན་སྒྲུབ་པའི་སྒོ་ནས་
ཉམས་ལེན་སྙིང་བོར་བྱེད་པ་ཞིག་དང་། བློ་སྦྱོང་འདི་སྒོམ་པ་ལ་ངེས་པར་
དགོས་ཤིང་གང་མ་ཚང་ན་འདི་སྒོམ་མི་ནུས་པའི་མཐུན་རྐྱེན་ཐམས་ཅད་་་་་
ཚང་བ་ཞིག་སྟེ། ཆོས་སྒྲུབ་པའི་མཐུན་རྐྱེན་རྒྱུའི་གཙོ་བོ་གསུམ་པོ་ངོས་ཟིན་
བྱོས་ལ་དེ་དག་བསྒྲུབ་པའི་ཕྱིར་འབད་དོ། །
ཉམས་པ་མེད་པ་རྣམ་གསུམ་བསྒོམ། །ཞེས་པ་ནི། ཐེག་པ་ཆེན་པོའི་
ཡོན་ཏན་ཐམས་ཅད་བླ་མའི་མོས་གུས་ལ་རག་ལས་པས་བླ་མའི་མོས་གུས་་་
ཉམས་པ་མེད་པ་དང་། དེ་ཡང་འདིར་བླ་མའི་མོས་གུས་ལ་རག་ལས་པའི་
རྒྱུ་མཚན་ནི། རྟེན་འབྲེལ་མི་བསླུ་བའི་ཆོས་ཉིད་དེ་འདྲ་ཞིག་ཡིན་པའི་
དབང་གིས་སངས་རྒྱས་ཀྱི་ཀུན་མཁྱེན་ཡེ་ཤེས་ཀྱིས་མངོན་སུམ་དུ་གཟིགས་
ནས་གསུངས་སོ། །བདག་གཞན་མཉམ་བརྗེའི་བློ་སྦྱོང་ཐེག་ཆེན་གྱི་ཆོས་ཀྱི་
ཡང་སྙིང་ཡིན་པ་དེ་བསྒོམ་པ་ལ་སྤྲོ་བའམ་བརྩོན་འགྲུས་ཉམས་པ་མེད་པ་་་
དང༌། རང་གིས་ཁས་བླངས་པའི་སྡོམ་པ་རྣམས་ཀྱི་བསླབ་བྱ་ཕྲ་མོ་ཚུན་ཆད་
མ་ཉམས་པར་སྲུང་བ། གལ་ཏེ་ཉམས་པར་གྱུར་ནའང་བཤགས་པས་
འདག་པར་བྱའོ། །བླ་མ་ལ་མོས་གུས་ཉམས་ན་ནི་ཡོན་ཏན་གང་ཡང་གསར་
དུ་སྐྱེ་མི་སྲིད་ཅིང་སྔར་ཡོད་རྣམས་ཀྱང་ཉམས་པར་འགྱུར་ལ། ནད་དང་
གདོན་ལ་སོགས་པ་མི་འདོད་པ་མཐའ་དག་འབྱུང་ཞིང་ཤི་ནས་མནར་མེད་
དུ་སྐྱེ་བ་སོགས་ཉེས་དམིགས་མཐའ་ཡས་པས་བླ་མའི་དམ་ཚིག་མ་ཉམས་པ་
918



ཞིག་ཤིན་ཏུ་གལ་ཆེ་སྟེ༔ འབྲོམ་རིན་པོ་ཆེས། ཇོ་བོ་ལ་བོད་ལ་སྒོམ་སྒྲུབ་བྱེད་
པ་མང་བོ་ཡོད་པ་ལ་ཡོན་ཏན་ཁྱད་པར་ཅན་བརྙེས་པ་མི་བདོག་ཞུས་པས།
ཇོ་བོའི་ཞལ་ནས། ཐེག་ཆེན་གྱི་ཡོན་ཏན་ཆེ་སྐྱེས་ཆུང་སྐྱེས་ཐམས་ཅད་བླ་མ་
ལ་བརྟེན་ནས་སྐྱེ་བ་ལ། ཁྱེད་བོད་ལ་བླ་མ་ལ་ཐ་མལ་བའི་འདུ་ཤེས་ལས་
མེདཔས་ག་ན་སྐྱེ་གསུངས་ཏེ། དོན་ནི། བོད་ལ་སྒོམ་སྒྲུབ་བྱེད་པ་སྟེ་སྒོམ་
རྒྱག་མཁན་དང་སྒྲུབ་པ་ཉམས་ལེན་བྱེད་མཁན་མང་དུ་ཡོད་ཀྱང་།་ ཡོན་
ཏན་ཁྱད་པར་ཅན་འདི་འདྲ་ཞིག་བརྙེས་པའམ་ཐོབ་སོང་ཟེར་རྒྱུ་ཞིག་མི་་་་
བདོག་པའམ་མི་འདུག་པས། དེའི་རྒྱུ་མཚན་ཅི་ཡིན་ཞེས་ཞུས་པའི་ལན་དུ།
ཇོ་བོས་ཐེག་པ་ཆེན་པོའི་ཡོན་ཏན་ཆེ་སྐྱེས་ཆུང་སྐྱེས་ཏེ་ཡོན་ཏན་ཆེ་ཆུང་བས་
གང་འདྲ་རྒྱུད་ལ་སྐྱེ་དགོས་ནའང་དེ་མཐའ་དག་བླ་མ་ལ་བརྟེན་ནས་སྐྱེ་་་
དགོས་པ་ཡིན་ལ། ཁྱེད་བོད་ལ་བླ་མ་ལ་ཐ་མལ་བའི་འདུ་ཤེས་ལས་མེད་
ཅེས་པ་སྟེ། ། ཁྱེད་བོད་པ་རྣམས་ལ་བཤེས་གཉེན་བསྟེན་ཚུལ་རྣལ་མ་ཞིག་
ཡོང་གི་མེད་དེ་བླ་མ་ལ་ཁྱེད་དང་ང་གཉིས་འདྲ་བ་ཡིན་སྙམ་པའི་ཐ་མལ་་་་
བའི་འདུ་ཤེས་ཞིག་ལས་མེད་པས་ག་ལ་སྐྱེ་སྟེ་རྟོགས་པ་ཞིག་རྒྱུད་ལ་སྐྱེ་བའི་
གནས་མེད་དོ་གསུང་ངོ༌། །བླ་མ་ལ་དག་སྣང་དད་གུས་བྱེད་དགོས་པར་མ་
ཟད། རང་གི་གྲོགས་དང་འགྲོགས་ཀྱང་དེ་ལ་དག་སྣང་དད་གུས་བྱེད་ཅིང་།
སྤྲང་བོའི་བུ་བཞིན་དུ་རང་གིས་རང་ཉིད་སེམས་ཅན་ཀུན་ལས་དམའ་་་་་་
བཟུང་ནས་ངན་ཤོས་བྱ་བར་མདོ་སྡེ་ལས་གསུངས་སོ། །འབྲོམ་རིན་པོ་ཆེ་
ལན་པ་སྤྱིལ་བུ་ཞེས་བྱ་བའི་དགོན་པ་དེར་སྤྱན་དྲངས་ནས་ཁོང་གཅིག་་་་
919



ཕེབས་པའི་དུས་ལམ་བར་དུ་སྔགས་པ་ཞིག་དང་ཕྲད། སྔགས་པ་དེས་ཆང་
འཐུང་ནས་བཟི་ལ་ཁད་པ་ཡོད་པས། ཁ་ལ་ཆང་དྲི་ཆིལ་ལེ་འབྲོམ་ལ་འདི་
ལྟར་ཟེར། དགེ་བསྙེན་ཁྱེད་ཀྱིས་བདག་གིས་ལྷམ་ཁྲེས་ཏེ་ལྷམ་ཆ་འདི་དང་
གལ་ལྟ་སྟེ་རྒྱབ་ཁུག་འདི་གཉིས་ཡ་ཚད་དེ་ཡ་གིར་ཐོན་རག་བར་དུ་ཁུར་་་་་
ཅིག་ཟེར་བས། འབྲོམ་གྱིས་བགྱིའོ་སྟེ་ཡ་ལགས་གསུངས་ནས་ལྷམ་དང་རྒྱབ་
ཁུག་གཉིས་ཁུར་ནས་ཕེབས་པས། སྤྱིལ་བུ་དགོན་པའི་དགེ་འདུན་རྣམས་
ཀྱིས་བསུ་བའི་སེར་སྦྲེང་བྱས་པ་སྔགས་པ་དེས་མཐོང་ནས་འདི་ཅི་ཡིན་ཟེར་
བ་ལ། འབྲོམ་གྱིས་ཁོ་བོ་ལ་བསུ་བ་བྱེད་པའི་ཞད་དུ་གདའ་སྟེ་བསུ་བ་བྱེད་
པའི་ཚོད་རེད་གསུངས་པས། སྔགས་པ་དེ་སྐྱེངས་པ་སྟེ་ངོ་ཚ་བར་གྱུར་ཏེ།
འབྲོམ་གྱི་ཕྲག་ནས་ལྷམ་ཁྲེས་དང་རྒྱབ་ཁུག་གཉིས་འཕྲོག་མ་ཐབས་སུ་བྱས་
ནས་ཁྱེར་ཏེ་བྲོས་སྐད། འབྲོམ་རིན་པོ་ཆེ་ནི་སྤྱན་རས་གཟིགས་དངོས་མིའི་
རྣམ་པར་བྱོན་པ་ཡིན་ནོ། །དམ་པའི་ཉམས་ལེན་བྱེད་མཁན་ཞིག་ཡིན་ན་ནི་
འབྲོམ་གྱི་རྣམ་ཐར་འདི་ལྟ་བུ་ཞིག་བསྐྱང་དགོས་ལ། ཁྲི་མཐོན་པོར་འགྱིང་
ངེར་བསྡད་པ་ཙམ་གྱིས་ཆོས་མི་འོང་བ་འདྲའོ། །མགོན་པོ་འོད་དཔག་མེད་
ཀྱི་རྣམ་སྤྲུལ་བཀའ་གདམས་པའི་དགེ་བའི་བཤེས་གཉེན་གླང་རི་ཐང་བའི་
ཞལ་ནས། རང་བས་གཞན་གཅེས་ཀྱི་བློ་སྦྱོང་བ་ལ། ཀུན་གྱི་འོག་ཏུ་བསྡད་
ནས་རྒྱལ་ཁ་ཐམས་ཅད་གཞན་ལ་སྟེར། ཕམ་ཁ་ཐམས་ཅད་རང་གིས་ལེན་
པ་ཞིག་དགོས་གསུངས། རང་བས་གཞན་གཅེས་པའི་བདག་གཞན་མཉམ་
བརྗེའི་བློ་སྦྱོང་ཉམས་ལེན་བྱེད་མཁན་ཞིག་ཡིན་ན་ནི། རང་ཉིད་མཐོ་ས་
920



ནས་ཁེངས་ངེར་བསྡད་དེ་མི་འོང་ལ། དམའ་ས་བཟུང་སྟེ་ཀུན་གྱི་འོག་ཏུ་
བསྡད་ནས་ཁེ་དང་རྒྱལ་ཁ་ཐམས་ཅད་གཞན་ལ་སྟེར་བ་དང་། ཕམ་ཁ་
ཐམས་ཅད་རང་གི་ལེན་པ་ཞིག་དགོས་གསུངས་སོ། །ད་ལྟ་རང་རེ་སུ་དང་
འགྲོགས་ཀྱང་འགྲོགས་མི་ཤེས་པར་སྐྱོན་འབའ་ཞིག་བརྗོད་རེས་འོང་བ་་་་་
འདི་ཕན་ཚུན་དག་སྣང་དང་དད་གུས་མེད་པས་ལན་པ་ཡིན། ཐེག་ཆེན་གྱི་
ཆོས་ཐམས་ཅད་གྲོགས་དང་འགྲོགས་མ་ཤེས་པ་ལ་བརྟེན་ནས་ཉམས་པར་
འགྱུར་བར་གསུངས་པས་གྲོགས་ལ་གུས་པ་གལ་ཆེའོ། །བློ་སྦྱོང་ལ་སྤྲོ་དགའ་
མ་ཉམས་པ་ནི་འདི་ལ་སྤྲོ་བར་བྱ་སྙམ་པ་ཙམ་གྱི་མི་ཡོང་། བློ་སྦྱོང་
ལ་སྤྲོ་བའི་ཕན་ཡོན་དང་མི་སྤྲོ་བའི་ཉེས་དམིགས་རྣམས་ཡང་དང་ཡང་དུ་་་
བསམས་ནས་ཕན་ཡོན་དང་ཉེས་དམིགས་དངོས་སུ་མཐོང་ནས་འཇུག་པ་་་
ཞིག་དགོས། ད་ལྟ་དང་བོ་བློ་སྦྱོང་གི་ཚིག་མི་འཛིན་ཤེས་སུ་མི་འཇུག བཟུང་
ཡང་བརྗེད་དུ་འཇུག མ་བརྗེད་ཀྱང་ཉམས་ལེན་བྱེད་མི་འདོད་པ་རྣམས་
དགའ་སྤྲོ་མེད་པས་ལན་པ་ཡིན། དགེ་སྦྱོར་གང་ལའང་དགའ་ཞིང་སྤྲོ་
བཞིན་དུ་མ་ཡེངས་པར་བྱེད་པ་ཞིག་དགོས། སྤྲོ་བས་འཇུག་པ་ཞིག་མེད་
པར་སུན་སྣང་སྐྱེས་ན་ནི་ཕྱིས་སུ་ཆོས་དང་མི་འཕྲད་པའི་བག་ཆགས་ངན་
པ་འཇོག་པས། དེ་ལྟ་བུ་མ་ཡིན་པར་སེམས་བྱ་བ་ངན་པ་སྣ་ཚོགས་ཀྱིས་
གཡེངས། མིག་ཡུལ་སྣ་ཚོགས་ལ་ལྟ་ཞིང་གཡེང་བའི་ངང་ནས་དགེ་སྦྱོར་
ཅུང་ཟད་རེ་བྱེད་ལོ་བྱ་བ་དེ་ཡང་ཁྲལ་འཇལ་བ་ལྟ་བུ་འཚེར་དུང་ངེ་བྱེད་པ་
ལས་ཁྱོད་གང་ཡང་མི་ཡོང་གསུང་ངོ་། །རང་གིས་ཇི་ལྟར་ཁས་བླངས་པའི་
921



བསླབ་པ་ལ་བག་ཡོད་མ་ཉམས་པ་ནི་སོ་ཐར་བྱང་སེམས་གསང་སྔགས་ཀྱི་་་
བསླབ་པ་གང་ཁས་བླངས་པའི་སྡོམ་ཁྲིམས་ལས་སྐད་ཅིག་ཀྱང་མི་གཡེལ་་་་་
བར་སྲུང་དགོས་ཏེ། དམ་སྡོམ་ཚུལ་བཞིན་དུ་མི་སྲུང་བར་རྒྱུད་ལ་རྟོགས་པ་
མི་སྐྱེས་ཏེ། དམ་ཚིག་སྡོམ་པ་མེད་པ་ལ། །ཉམས་རྟོགས་སྐྱེས་པ་གཅིག་ཀྱང་
མེད། །ཅེས་གསུངས་པ་ལྟར། ད་ལྟ་སྡོམ་པ་དང་དམ་ཚིག་ཚུལ་བཞིན་དུ་
མི་སྲུང་བ་རྣམས་ལ་ཆོས་བྱུགས་ཀྱང་མི་འགོས་པར་འདུག་པའང་བག་ཡོད་
ཉམས་པས་ལན་པ་ཡིན་པས་བག་ཡོད་མ་ཉམས་པ་གལ་ཆེའོ། །
འབྲལ་མེད་གསུམ་དང་ལྡན་པར་བྱ། ཞེས་པ་ནི། ལུས་ངག་ཡིད་གསུམ་
དགེ་བ་དང་མི་འབྲལ་བར་བྱེད་པ་སྟེ། ། ལུས་བླ་མའི་ཞབས་ཏོག་དང་ཕྱག་
སྐོར་བ་སོགས་དགེ་བའི་ལས་ལ་བཀོལ་པ། ངག་སྐྱབས་འགྲོ་དང་བློ་སྦྱོང་
འདིའི་ཚིག་ཁ་བཏོན་དུ་འདོན་པ་དང་དེ་བཞིན་གཤེགས་པའི་མཚན་དང་
གཟུངས་སྔགས་ཟབ་མོ་བཟླ་བ་སོགས་དགེ་བའི་བྱ་བ་དང་མ་བྲལ་བར་བྱ།
ཡིད་བློ་སྦྱོང་འདིའི་ཉམས་ལེན་དང་མ་བྲལ་བར་བྱེད་པའོ། ། ་
ཡུལ་ལ་ཕྱོགས་མེད་དག་ཏུ་སྦྱང་། ་།ཁྱབ་དང་གཏིང་འབྱོངས་ཀུན་ལ་
གཅེས། །ཞེས་པ་ནི། ཡུལ་སེམས་ཅན་དང་སེམས་ཅན་མ་ཡིན་པ་ཐམས་
ཅད་ལ་ཕྱོགས་རེས་མེད་པར་བློ་སྦྱོང་བ་དང༌། བློ་ལ་གང་ཤར་ཐམས་ཅད་
ལ་བློ་སྦྱོང་གིས་ཁྱབ་པར་བྱས་པའམ་ལམ་དུ་བསྒྱུར་ནས་ཁ་ཚིག་ཙམ་མ་་་་་
ཡིན་པར་གཏིང་ནས་འབྱོངས་པར་བྱེད་པ་སྟེ། དེའི་ཚུལ་ནི་སྔར་རྒྱ་ཆེར་
བ ཤད་ཟིན་ཏོ། །བཀོལ་བ་རྣམས་ལ་རྟག་ཏུ་བསྒོམ། །ཞེས་པ་ནི། རང་གི་
922



འགྲན་ཟླར་འདུག་པ་དང་། ལྷན་ཅིག་ཏུ་འགྲོགས་པ་དང་། ཕར་གནོད་པ་
མ་བྱས་ཀྱང་ཚུར་གནོད་པ་བྱེད་པ་དང་། ཕན་ཚུན་མི་དགའ་བའི་རྒྱུ་རྐྱེན་
གང་ཡང་མེད་ནའང་རང་གི་ཚེ་རབས་སྔ་མའི་ལས་ཀྱི་དབང་གིས་སྙིང་དུ་
མི་སྡུག་པ་ཡོང་རྒྱུ་ཡོད་པ་ལ་སོགས་གང་སྐྱེ་དཀའ་བ་རྣམས་ལ་ལྷག་པར་་་་་
བྱམས་སྙིང་རྗེ་བསྒོམ་ཞིང༌། བླ་མ་དང་ཕ་མ་ལ་སོགས་པ་ཡུལ་ཁྱད་པར་
ཅན་རྣམས་ལ་གནོད་པ་སྤོང་བ་ཧ་ཅང་གལ་ཆེན་པོ་ཡིན་ཏེ། གནོད་པ་ཕྲ་
མོ་ཙམ་ཞིག་བྱས་པས་ཀྱང་ཉེས་པ་ཚབས་ཆེན་འབྱུང་ཞིང་ལམ་གྱི་རྟོགས་པ་
རྒྱུད་ལ་སྐྱེ་བའི་གེགས་ཆེན་པོ་ཡིན་པས་གནོད་པར་འགྱུར་བ་སྤོང་བ་ལ་་་་་་
ལྷག་པར་བསྒྲིམ་པར་བྱའོ། །
རྐྱེན་གཞན་དག་ལ་ལྟོས་མི་བྱ། །ཞེས་པ་ནི། ཟས་གོས་སོགས་འཛོམ་པ་
དང་། མི་དང་མི་མ་ཡིན་པའི་གནོད་པ་མེད་པ་དང་། ཁམས་བཟང་བ་ལ་
སོགས་པ་མཐུན་རྐྱེན་འཛོམས་པ་ལ་མི་ལྟོས་པར། མཐུན་རྐྱེན་མ་འཛོམས་
ན་མ་འཛོམས་པ་དེ་ཉིད་བྱང་ཆུབ་ཀྱི་སེམས་གཉིས་བསྒོམ་པའི་སྒོ་ནས་ལམ་
དུ་ཁྱེར་ཤེས་པར་བྱེད་པའོ། །འདིའི་ཚུལ་ནི་འཕགས་པ་རྟག་ཏུ་ངུས་རང་
གི་ཤ་རུས་བཙོངས་པ་སོགས་ཀྱི་དཀའ་སྤྱད་མཛད་པའི་སྟོབས་ཀྱིས་མི་ལོ་་་་
བདུན་གྱི་ཡུན་དུ་ཐེག་ཆེན་ཚོགས་ལམ་འབྲིང་ནས་བཟུང་ས་བརྒྱད་པའི་་་་
བར་གྱི་ལམ་གྱི་རྟོགས་པ་མཐར་ཕྱིན་པའི་རྣམ་ཐར་ཡོད་དོ། །དེ་ཡང་ཁོང་
གིས་དང་བོ་བྱང་སེམས་ཆོས་འཕགས་བསྟེན་པ་ལ་མངོན་དུ་ཕྱོགས་པའི་ཚེ་
ཚོགས་ལམ་ཆུང་ངུའམ་ཚོགས་ལམ་འབྲིང་ལ་གནས་པའི་གང་ཟག་ཡིན་ཏེ།
923



དེའི་ཤེས་བྱེད་ནི་སྐབས་དེར་ནམ་མཁའ་ནས། འདི་ནས་ཤར་ཕྱོགས་ལོགས་
སུ་སོང་ཤིག་དང་། ཤེས་རབ་ཀྱི་ཕ་རོལ་ཏུ་ཕྱིན་པ་ཐོས་པར་འགྱུར་རོ། ཞེས་
པའི་སྒྲ་ཞིག་བྱུང་བ་ཐོས་པའི་རྣམ་ཐར་ཡོད་པས། ་སྒྲ་དེ་ནི་དོན་དངོས་སུ་
སངས་རྒྱས་ཞིག་གི་གསུང་ཡིན་པས། ཁོང་གིས་གསུང་ཐོས་ཀྱང་སྐུ་མ་
མཐོང་བ་འདི་ལ་བལྟོས་ན་ཚོགས་ལམ་ཆེན་པོ་སྟེ་ཆོས་རྒྱུན་གྱི་ཏིང་ངེ་་་་་་་
འཛིན་མ་ཐོབ་པའི་རྟགས་ཡིན་ཏེ། དེ་ཐོབ་པ་ནི་མཆོག་གི་སྤྲུལ་སྐུའི་ཞལ་
དངོས་སུ་མཐོང་བར་འགྱུར་ངེས་པའི་ཕྱིར་རོ། །དེ་ནས་འཕགས་པ་རྟག་
དུས་བྱང་སེམས་ཆོས་འཕགས་བསྟེན་ཞིང་ཤེར་ཕྱིན་གྱི་མདོ་གསན་པས་མ་
དག་ས་བརྒྱད་ལམ་གྱི་རྟོགས་པ་མཐར་ཕྱིན་ནས་ས་བརྒྱད་པའི་བར་གྱི་ལམ་
གྱི་རྟོགས་པ་རྙེད་པས། བསྐལ་ཆེན་གྲངས་མེད་གཉིས་ཀྱི་ཚོགས་དེ་རྟག་ཏུ་
དུས་མི་ལོ་བདུན་གྱི་ཡུན་གྱིས་གྲུབ་བོ། །དེས་ན་འདི་ནི་མཐུན་རྐྱེན་མ་
འཛོམས་ནའང་མ་འཛོམས་པ་དེ་ཉིད་བྱང་ཆུབ་ཀྱི་སེམས་གཉིས་ཀྱི་སྒོ་ནས་
ལམ་དུ་ཁྱེར་བའི་གྲོགས་སུ་གྱུར་པ་ཡིན་ནོ། །དེ་ཡང་བཤེས་སྤྲིངས་ལས།
ཐར་པ་བདག་ལ་རག་ལས་འདི་ལ་ནི། །གཞན་གྱིས་གྲོགས་བགྱིད་ཅི་ཡང་མ་
མཆིས་པས། །ཞེས་གསུངས་པ་ལྟར། ཐོག་མ་མེད་པ་ནས་ཁམས་གསུམ་
འཁོར་བར་འཁོར་ནས་སྡུག་བསྔལ་ཇི་སྙེད་ཅིག་མྱོང་བ་འདི་གང་ཟག་་་་་་
གཞན་གྱིས་དབང་མེད་དུ་བཅིངས་ནས་སྡུག་བསྔལ་དུ་བཅུག་པ་མིན་གྱི།
རང་གི་སེམས་ཉོན་མོངས་པའི་དབང་དུ་སོང་བའི་མཐུས་འཁོར་བར་་་་་་་་
འཁོར་ནས་སྡུག་བསྔལ་མྱོང་བ་ཡིན་ལ། ད་འཁོར་བ་འདི་ལས་ཐར་བར་
924



བྱེད་པ་ཡང་གང་ཟག་གཞན་གྱིས་ལྕགས་ཀྱུས་ཉ་བཟུང་ཐང་ལ་འདོན་པ་་་་
ལྟར་རང་ཉིད་འཁོར་བའི་གནས་ནས་འདོན་ཐབས་གང་ཡང་མེད་ཀྱི།
རང་གི་སེམས་ཉོན་མོངས་པའི་དབང་དུ་མི་གཏོང་བར་ཉོན་མོངས་པའི་་་་
གཉེན་པོ་བསྟེན་ནས་དང་བོ་ཉོན་མོངས་མངོན་གྱུར་བ་ཉམས་དམས། བར་
དུ་མགོ་གནོན། མཐའ་མར་རྩ་བ་ནས་སྤོང་བ་ཞིག་བྱས་ནས་དྲན་ཤེས་
བརྟན་པོས་ཡང་དག་པའི་ལམ་ལ་ཞུགས་ནས་ཐར་བར་བྱེད་དགོས་སོ། །
དེ་བཞིན་དུ་ཐེག་པ་ཆེན་པོའི་ས་ལམ་གང་ཡིན་ཡང་སེམས་གྱི་འགྱུ་འཕྲུལ་
ཁོ་ན་ཡིན་པས་ལམ་རིམ་གྱིས་བགྲོད་པའང་རང་གི་སེམས་འབའ་ཞིག་གི་་་་
འཕྲུལ་གྱིས་བགྲོད་དགོས་པར་སྤྱོད་འཇུག་ལས་གསུངས་པ་ལྟར་རོ། །དེས་
ན་རྐྱེན་བཟང་ངན་གང་བྱུང་ཡང་དགེ་སྦྱོར་གྱི་གྲོགས་སུ་ཁྱེར་ནས་བྱང་ཆུབ་
ཀྱི་སེམས་རིན་པོ་ཆེ་རྣམ་པ་གཉིས་ཀྱི་སྒོ་ནས་སྒོ་གསུམ་གྱི་སྤྱོད་པ་ཐམས་་་་་
ཅད་ཚོགས་རྫོགས་པའི་ཐབས་འབའ་ཞིག་ཏུ་ཁྱེར་བར་བྱའོ་སྙམ་དུ་སྙིང་་་་་
སྟོབས་ཆེན་པོ་སྐྱེད་དགོས་ཀྱི། དེ་ལྟ་མིན་པར་འགལ་རྐྱེན་སྣ་གཅིག་ཀྱང་
མེད་པ་དང་། མཐུན་རྐྱེན་མཐའ་དག་ཚང་བ་ཞིག་ལ་རེ་ན་ནི་སྙིགས་མའི་
དུས་འདི་འདྲ་བར་ལུས་སེམས་ལ་ནད་དང་སྡུག་བསྔལ་གང་ཡང་རུང་བ་རེ་
མེད་པའི་སྐབས་མི་སྲིད་པ་ལྟ་བུ་དང་། ཕྱི་རོལ་གྱི་རྐྱེན་ངན་པའང་མེད་
པའི་སྐབས་མི་སྲིད་པ་ལྟ་བུར་སྣང་བས་ལམ་ལ་སློབ་པའི་སྐབས་མེད་པར་་་་
འགྱུར་རོ། །
ད་རེས་གཙོ་བོ་ཉམས་སུ་བླང་། །ཞེས་པ་ནི། སྔར་ཐོག་མ་མེད་པ་ནས་
s25



ལུས་ཇི་སྙེད་དེ་གྲངས་མེད་ཅིག་བླངས་ཀྱང་དེ་ཐམས་ཅད་དོན་མེད་དུ་སོང་
འདུག་དོན་མེད་དུ་ཇི་ལྟར་སོང་ཞེ་ན། དེ་ལྟ་ལ་ཐུག་གི་བར་དུ་བྱང་ཆུབ་ཀྱི་
སེམས་རྒྱུད་ལ་སྐྱེས་མ་ཐུབ་པ་འདི་ལས་ཤེས། ད་རེས་ཀྱི་ཚེ་འདི་ལ་ལུས་
རྟེན་འདི་འདྲ་བླངས་ནས་དོན་གྱི་གཙོ་བོ་ཞིག་བསྒྲུབ་དགོས་པར་འདུག་་་་
པས། ཚེ་འདིའི་དོན་ཏེ་འཚོ་ཐབས་བདེ་ཐབས་སྒྲུབ་པ་བས་འཁོར་བ་དང་
ངན་སོང་ལས་སྐྱོབ་པའི་ཆོས་སྒྲུབ་པ་གཙོ། ཆོས་ལ་བཤད་པ་སྟེ་ཐོས་བསམ་
བྱེད་པ་ལས་སྒྲུབ་པ་ཉམས་ལེན་བྱེད་པ་གཙོ། ཆོས་ཁ་ནས་བཤད་ཤེས་
པ་ཙམ་ལས་མ་བསྒྲུབས་ན་རང་རྒྱུད་ཀྱི་ཉོན་མོངས་སྤོང་པ་ཕར་ཞོག་མགོ་་་
གནོན་པ་ཙམ་ཡང་མི་འོང་བས་སྒྲུབ་པ་ཉམས་ལེན་བྱེད་པ་འདི་གཙོ། སྒྲུབ་
པ་གཞན་ལས་བྱང་ཆུབ་ཀྱི་སེམས་སྦྱོང་བ་གཙོ་སྟེ། བྱང་ཆུབ་ཀྱི་སེམས་
བཅོས་མ་ཙམ་ཞིག་སྐད་ཅིག་མ་གཅིག་ལ་རྒྱུད་ལ་སྐྱེས་ནའང་སྡིག་པ་མ་་་་་
ལུས་པ་འདག་ཅིང་ཚོགས་རླབས་པོ་ཆེ་འགྲུབ་པར་ངེས་སོ། །བྱང་ཆུབ་
སེམས་སྦྱོང་གི་གདམས་ངག་རྒྱུ་བཞི་རྐྱེན་བཞི་སྟོབས་བཞི་སོགས་མཐའ་་་་་
ཡས་ཀྱང་དཔལ་ལྡན་ཨ་ཏི་ཤའི་མན་ངག་འདི་ནི་རྒྱ་ཆེན་སྤྱོད་བརྒྱུད་ཟབ་
མོ་ལྟ་བརྒྱུད་ཉམས་ལེན་བྱིན་རླབས་ཀྱི་བརྒྱུད་དེ་བརྒྱུད་པའི་ཆུ་བོ་གསུམ་་་་
འདྲེས་ཀྱི་གདམས་ངག་ཁྱད་པར་ཅན་ཡིན་པས། དཔལ་ལྡན་ཨ་ཏི་ཤ་ནས་
བཟུང་བླ་མ་དམ་པ་གཅིག་ནས་གཅིག་ཏུ་བརྒྱུད་པའི་སྙན་བརྒྱུད་དེ་བཀའ་
གདམས་པའི་དགེ་བཤེས་མཆད་ཁ་པས་ཡི་གེར་བཀོད་ནས་ཁྱབ་གདལ་་་་་
དུ་སྤེལ་བའི་མན་ངག་ལ་བརྟེན་ནས་རང་ལ་མྱོང་བ་མ་ཐོན་གྱི་བར་དུ་་་་་་
926



མཚམས་འཇོག་པར་མི་བྱ་བར་ཕུར་ཚུགས་སུ་སྦྱོང་བ་གཙོ། ། འདུ་འཛིའི་
ནང་དུ་གནས་པ་ལས་དབེན་པར་གནས་ཏེ་སྦྱོར་བ་གཙོ། འདི་ཡང་མཐའ་
གཅིག་ཏུ་ངེས་པ་མེད་དེ། ལས་དང་བོ་པས་དང་བོར་དབེན་པ་བསྟེན་ནས་
སྦྱོང་བ་གཙོ་ལ། དེ་ནས་གོམས་པ་བྱང་ཆུབ་པ་སྟེ་མྱོང་བ་ཐོན་རྗེས། དབེན་
པ་ལས་འདུ་འཛིའི་ནང་དུ་བསྡད་ན་ནུས་པ་ཐོན་ཚབས་ཆེའོ། །སྤྱོད་ལམ་
གཞན་པས་མལ་དུ་བསྡད་ནས་སྦྱོང་བ་གཙོ། ། ཡུལ་སྤོང་བ་སྟེ་གནས་མང་
དུ་སྤོ་བ་བས་རང་གི་སེམས་ཀྱི་གཉེན་པོ་བསྟེན་པ་གཙོ་ཆེ་བས་གཙོ་བོ་དེས་ས་
རྣམས་ཉམས་སུ་ལེན་པའོ། །དེས་ན་ད་རེས་ཚེ་ཐུང་ཡུད་ཙམ་འདི་ལ་དོན་
མེད་ཀྱི་གཡེང་བ་ཐམས་ཅད་བཙན་ཆོད་དུ་སྤངས་ནས་སྙིང་བོ་བསྡུ་བ་ལས་
གསུངས་པ་ལྟར་གསུང་རབ་ཀྱི་སྙིང་བོའི་དོན་ཐེག་པ་ཆེན་པོའི་ལམ་གྱི་རིམ་
པ་སྟེ་སྐྱེས་བུ་ཆེ་འབྲིང་ཆུང་གསུམ་གྱི་ལམ་གྱི་རིམ་པ་འགོ་བཤེས་གཉེན་་་་་
བསྟེན་ཚུལ་ནས་བཟུང་ལྷག་མཐོང་གི་བར་གྱི་ལམ་ཐམས་ཅད་ཚང་ལ་མ་་་་
ནོར་བ་ལ་ཐོས་བསམ་སྒོམ་གསུམ་སྟེ། བླ་མ་ལས་ཆོས་མང་དུ་ཉན་པ་དང་
རང་གིས་ཀྱང་མང་དུ་བལྟ་བ། གང་ཐོས་པའི་དོན་ལ་ཡང་དང་ཡང་དུ་
དཔྱད་པ། དཔྱད་འཇོག་གཉིས་ཏེ་དཔྱད་སྒོམ་ལ་རྩོད་པ་དང་འཇོག་སྒོམ་
ལ་ཏིང་ངེ་འཛིན་གཙོ་ཆེ། ཐོས་བསམ་སྒོམ་གསུམ་ནི་ཤེས་རབ་ཀྱི་ཤུགས་ཆེ་
ཆུང་གི་ཁྱད་པར་ལས་ཕྱེ་བ་སྟེ། ་ ཐོས་པའི་ཤེས་རབ་ལ་ཡང་དང་ཡང་དུ་
བསམ་པ་བྱས་ན་ཤུགས་རྒྱས་ལ། དེར་ཡང་དང་ཡང་དུ་སྒོམ་པ་བྱས་ནས་
རྩལ་རྫོགས་པའི་དཔྱད་སྒོམ་དེ་ཏིང་ངེ་འཛིན་གྱིས་མཉམ་པར་བཞག་ན་མི་
927



མཐུན་ཕྱོགས་ཀྱི་ཉོན་མོངས་འཇོམས་པ་ལ་མཐུ་ཆེན་དུ་འགྲོ་བས་དེའི་སྒོ་་་་
ནས་འབད་པར་བྱའོ། །འོ་ན་འཆི་བ་མི་རྟག་པ་དང་དལ་འབྱོར་རྙེད་དཀའ་
སོགས་ནི་ཐེག་པ་ཆེན་པོའི་ལམ་དུ་ཇི་ལྟར་འགྱུར་ཞེ་ན། འདི་དག་ནི་ཐེག་
པ་ཆེན་པོའི་བློ་རྒྱུད་ལ་སྐྱེ་བའི་ཡན་ལག་ཏུ་བསྒོམ་དགོས་པའི་ཚུལ་གོང་དུ་
བཤད་ཟིན་ལྟར་ཡིན་པས། བྱང་སེམས་ས་གསུམ་པ་བས་ཀྱང་འཆི་བ་
མི་རྟག་པ་སོགས་ངེས་པར་སྒོམ་དགོས་པར་གསུངས་པའི་དོན་ཡང་འདི་ལ་
དགོངས་པ་ཡིན་ནོ། །དེ་ཡང་ཐོས་པ་ཙམ་ལ་སྙིང་བོར་བཟུང་ནས་ཉམས་
ལེན་ལ་མ་འབད་ན་རང་རྒྱུད་ཉོན་མོངས་པས་བཅོམ་ནས་ཆུ་ནང་དུ་སྐོམ་་་་
རིར་ཤི་བ་ལྟ་བུ་ཞིག་འོང་ཉེན་ཆེ་བས། དབེན་པའི་གནས་སུ་ལམ་ཆ་ཚང་
ལ་སྒྲུབ་པ་སྙིང་བོར་བྱེད་པ་ཤིན་ཏུ་གལ་ཆེ། འདིར་དབེན་པའི་གནས་གཙོ་
ཆེ་བ་ཡིན་མོད། གཡེང་བ་སྤོང་བའི་གཉེན་པོ་གཙོ་ཆེ་བ་ནི། རང་སེམས་
དབེན་པ་བསྟེན་པ་དེ་གལ་ཆེའོ། །ལུས་དབེན་ཡང་ཚུལ་མིན་ཡིད་བྱེད་ཀྱིས་
འདའ་བར་བྱས་ན་ལུས་ཙམ་དབེན་པས་སྙིང་བོ་ཅི་ཡང་མེད་དོ། །འདིར་
ལམ་ཆ་ཚང་ལ་སྒྲུབ་པ་སྙིང་བོར་བྱེད་ཚུལ་ནི། དཔེར་ན་མཚམས་བསྙེན་
པར་འདུག་པར་མཚོན་ན། དང་བོ་སྙིང་བོ་བཟླས། དེ་ནས་རྩ་སྙིང་དེ་ནས་
ཉེ་སྙིང་སྟེ་རིམ་བཞིན་དུ་འདོན་དགོས་པས། སྙིང་བོ་བློ་བའི་སྐབས་སུ་རྩ་
སྔགས་ཅུང་ཤས་ཙམ་སྟེ་ཚར་བརྒྱའམ་ལྔ་བཅུ་འམ་ཉི་ཤུ་ཙམ་བཏོན་རྗེས་་་་
སྙིང་བོ་ཁྲི་ཅི་ཙམ་ལོངས་པ་ཞིག་བཟླས། དེའི་གྲངས་ལོངས་ན་རྩ་སྔགས།
དེ་ལོངས་ན་ཉེ་སྙིང་འདོན་དགོས། ལམ་ཆ་ཚང་བོ་ལྷན་ཅིག་ཏུ་རྒྱུད་ལ་སྐྱེ་
428



ཚུལ་ནི་མེད་དོ། །
གོ་ལོག་མི་བྱ། ཞེས་པ་ནི། གོ་ལོག་དྲུག་པོ་སྤོང་བ་སྟེ། ཆོས་སྒྲུབ་པའི་
སྡུག་བསྔལ་མི་བཟོད་པར་དགྲ་འདུལ་བ་དང་གཉེན་སྐྱོང་བ་ལ་སོགས་པའི་
དཀའ་སྤྱད་བཟོད་པ་ནི་བཟོད་པ་གོ་ལོག་གོ །ཆོས་རྣམ་དག་སྒྲུབ་པ་ལ་ཡིད་
སྨོན་དང་འདུན་པ་མི་བྱེད་པར་ཚེ་འདིའི་དཔལ་འབྱོར་རྒྱས་པ་ལ་ཡིད་སྨོན་
དང་འདུན་པ་བྱེད་པ་ནི་འདུན་པ་གོ་ལོག་གོ །ཐོས་བསམ་སྒོམ་གསུམ་གྱི་སྒོ་
ནས་ཆོས་ཀྱི་རོ་མི་མྱང་བར་འཇིག་རྟེན་གྱི་བདེ་བའི་རོ་མྱང་བ་ནི་རོ་མྱང་གོ་
ལོག་གོ །སྡིག་པ་བྱེད་པ་ལ་སྙིང་རྗེ་མི་སྒོམ་པར་ཆོས་ཕྱིར་དཀའ་ཐུབ་བྱེད་
པ་ལ་སྙིང་རྗེ་སྒོམ་པ་ནི་སྙིང་རྗེ་གོ་ལོག་གོ །སྡུག་བསྔལ་མྱོང་བ་དང་སྡིག་
པ་བྱེད་པ་གཉིས་ལས་སྙིང་རྗེའི་ཡུལ་གཙོ་བོ་ནི་སྡིག་པ་བྱེད་པ་དེ་ཡིན།
རང་ལ་ལྟོས་པའི་མི་སློབ་མ་དང་གྲོགས་ལྟ་བུ་ཆོས་ལ་མི་སྦྱོར་བར་ཚེ་འདིའི་
དཔལ་འབྱོར་ཆེ་བའི་ཐབས་ལ་སྦྱོར་བ་ནི་གཉེར་སེམས་གོ་ལོག་གོ །འཁོར་
འདས་ཀྱི་བདེ་བ་དང་དགེ་བ་ལ་དགའ་བ་མི་སྒོམ་པར་དགྲ་ལ་སྡུག་བསྔལ་
བྱུང་ན་དགའ་བ་སྒོམ་པ་ནི་སྙིང་རྗེ་གོ་ལོག་གོ །གོ་ལོག་འདི་དྲུག་པོ་སྤངས་
ནས་མ་ལོག་པ་དྲུག་ཉམས་སུ་བླང་། བདག་གཞན་མཉམ་བརྗེའི་བྱང་ཆུབ་
ཀྱི་སེམས་རིན་པོ་ཆེ་སྦྱོང་བ་ལ་ཡན་ལག་གི་ཐབས་འདི་དག་ངེས་པར་ཚང་
དགོས་སོ། །དེ་དག་ལས་གཞན་རྣམས་གོ་སླ་ལ། བཟོད་པ་གོ་ལོག་གི་དོན་
ཤིན་ཏུ་གསལ་བར་བརྗོད་ན་སྐྱེ་བོ་ཕལ་ཆེར་ལས་ངན་པའི་དབང་གིས་་་་་་་
དབེན་པའི་གནས་སུ་སྒྲུབ་པ་ལ་སྦྱར་ན་བཙོན་དུ་བཟུང་བ་ལྟ་བུར་མཐོང་་་
929



ནས་སྡུག་བསྔལ་བ་དང་ཡིད་མི་བདེ་བ་ཁོ་ན་བྱེད་པ་དང་། སོ་ནམ་དང་
དགྲ་འདུལ་བ་དང་གཉེན་སྐྱོང་བ་དང་ཚོང་བུན་བསྐྱེད་པ་དང་མཁར་ལས་
སོགས་བྱེད་པ་ལ་ཉིན་མཚན་ཀུན་ཏུ་དཀའ་བ་ཅི་ཡོད་ཀྱང་། དེ་ལ་སྡུག་
བསྔལ་དང་ཡིད་མི་བདེ་བ་མེད་པར་དགའ་ཞིང་སྤྲོ་བར་བྱེད། གཞན་
རྣམས་ལྟ་ཅི་སྨོས། ཚེ་སྟོད་ལ་ཐོས་པ་ཡུན་རིང་དུ་བྱས་ཤིང་ཆོས་སྒོར་ཞུགས་
ནས་ལང་ཚོ་ཕལ་ཆེར་ཡོལ་བའི་རྒན་པོ་དག་ཀྱང་ཚེ་འདིའི་བྱ་བ་རེ་ལ་ངལ་
བ་ཅི་བྱེད་དགོས་ཀྱང་མི་བཟོད་པ་དང་སྐྱོ་ངལ་མེད་ཅིང་། དབེན་པའི་
གནས་སུ་ཟླ་རེ་ཙམ་སྒྲུབ་པ་ལ་བསྐུལ་ཡང་མི་བཟོད་པ་དང་སྡུག་བསྡུལ་་་་་
ཆེས་ཆེར་བྱེད་པ་ཀུན་གྱི་མིག་ལ་སྣང་བ་འདི་ཡིན་པས། ལས་ངན་པའི་
འབྲས་བུས་བཅོམ་པར་གདོན་མི་ཟའོ། །
རེས་འཇོག་མི་བྱ། ཞེས་པ་ནི། ཆོས་ལ་ངེས་ཤེས་མ་སྐྱེས་པར་རེས་
འགའ་གཞན་གྱི་ལད་མོ་དང་གཡམ་ལ་རྒྱུག་ནས་འབད་པ་བྱེད་ཁུལ་བྱེད།
རེས་འགའ་དགེ་སྦྱོར་བྱེད་པའི་འདུན་པ་ཙམ་ཡང་མི་བྱེད་པར་བློས་དོར་་་་་
ནས་འཇོག་པ་དེ་འདྲ་མི་བྱེད་པར་རྩེ་གཅིག་ཏུ་རྒྱུན་མི་ཆད་པར་བློ་སྦྱོང་་་་་
དགོས། ལམ་གྱི་རིམ་པ་གང་ལ་སྦྱང་ནའང་བློ་སྦྱོང་དེ་ལས་གཞན་བསམ་རྒྱུ་
དང་དྲན་རྒྱུ་མེད་པར་གཙུབ་ཤིང་གཙུབ་པའི་མེ་བཞིན་རྩོལ་མེད་ཀྱི་མྱོང་བ་
ཐོན་རག་གི་བར་དུ་མཚམས་འཇོག་མི་བྱེད་པར་བགྱི་དགོས་སོ།།
དོལ་ཆོད་དུ་སྦྱང་། ཞེས་པ་ནི། བློ་སྦྱོང་འདི་ལ་བློ་ལིངས་བསྐྱུར་བ་
སྟེ་ལམ་གྱི་རིམ་པ་གང་ལ་སྦྱང་ནའང་བློ་སྦྱོང་དེ་ལས་གཞན་བསམ་རྒྱུ་དང་
930



.
དྲན་རྒྱུ་མེད་པར་བྱས་ནས་ཕྱོགས་གཅིག་ཏུ་སྦྱོང་བའོ། །ད་ལྟ་ཆོས་ལ་ངེས་
ཤེས་གཏིང་ནས་འདྲོངས་པ་དཀོན་ཞིང་། དེའི་ནང་ནས་ཀྱང་ཐེག་པ་ཆེན་
པོའི་བློ་སྦྱོང་འདི་ལྟ་བུ་ལ་ངེས་པ་སྙིང་ཐག་པ་ནས་ཐོབ་པ་སྲིད་མཐའ་ལྟ་་་་
བུར་སྣང་བས། གཞན་གྱི་ལད་མོ་དང་གཡམ་ལ་རྒྱུག་པ་ཙམ་གྱིས་བྱེད་ལོ་
བྱེད་པ་མང་ཡང་། ངེས་ཤེས་གཏིང་ནས་འདྲོངས་ཏེ་བློ་སྦྱོང་འདི་ལ་ཆིག་
སྒྲིལ་དུ་འབད་ནུས་པ་ཞིག་ཤིན་ཏུ་དཀོན་ནོ། །དེས་ན་འདི་ལ་ཆིག་སྒྲིལ་དུ་
འབད་ནུས་པ་ཞིག་ཡོང་བ་ལ་སྤྱིར་ཆོས་ཀྱི་ཕན་ཡོན་དང་། དེའི་ནང་ནས་
ཀྱང་ཐེག་པ་ཆེན་པོའི་ཆོས་ཀྱི་ཕན་ཡོན་ལ་ངེས་པ་ཐོབ་པ་ཞིག་དང་། དེ་
ལའང་ཇོ་བོ་རྗེ་དང་རྗེ་ཐམས་ཅད་མཁྱེན་པའི་བཀའ་བརྒྱུད་དྲི་མ་མེད་པ་་་
འདི་འདྲ་བ་དང་མཇལ་བ་དང་མ་མཇལ་བའི་ཁྱད་པར། འདི་དང་མཇལ་
བ་ལ་ཡང་མཁས་བཙུན་བཟང་གསུམ་འཛོམས་པའི་དགེ་བཤེས་དམ་པ་་་་་
དང་མཇལ་ནས་ཆོས་འདིའི་མན་ངག་ཐོབ་པ་དང་དེ་ལྟར་མ་ཐོབ་པ་རྣམས་
ཀྱི་ཁྱད་པར་ཀུན་གྱི་མིག་ལ་སྣང་བ་ལྟར་ཡིན་པས་ཚུལ་དེ་དག་ལེགས་པར་
བསམ། དེ་ལ་ཡང་འདུ་འཛིའི་ནང་གནས་པ་དང་དབེན་པའི་གནས་སུ་རྩེ་
གཅིག་ཏུ་སྒྲུབ་པའི་ཁྱད་པར། སྔོན་གྱི་དམ་པ་གོང་མའི་རྣམ་ཐར་དང་ད་
ལྟར་མིག་ལམ་དུ་སྣང་བའི་ཆོས་བྱེད་རྣམས་ལ་ཁྱད་པར་ཤིན་ཏུ་ཆེ་གསལ་་་
བར་སྣང་བས། དེ་དག་ཞིབ་ཏུ་བསམས་ལ་དབེན་པའི་གནས་སུ་བློ་སྦྱོང་
འདི་ལ་ཆིག་སྒྲིལ་དུ་བྱས་ནས་སྒོམ་པ་ལ་སྤྲོ་ཤུགས་དྲག་ཏུ་བསྐྱེད་ནས་འདི་
ལས་གཞན་དུ་གང་གིས་ཀྱང་བསྒྱུར་མི་ཐུབ་པ་ཞིག་བྱའོ། །
་
931



འདིར་རྟོག་དཔྱོད་གཉིས་ཀྱིས་ཐར་པར་བྱ། །ཞེས་པ་ཞིག་དང་། བརྟག་
དཔྱད་གཉིས་ཀྱིས་ཐར་པར་བྱ། །ཞེས་པའི་རྩ་ཚིག་མི་འདྲ་བ་གཉིས་བྱུང་
བས། རྩ་ཚིག་ཕྱི་མ་ལྟར་བརྟག་དཔྱད་བྱ་ལུགས་ནི་བློ་སྦྱོང་སྟེ་ཀུན་རྫོབ་བྱང་
ཆུབ་ཀྱི་སེམས་ཡུན་རིང་དུ་བསྒོམས་པས་ཉོན་མོངས་མངོན་གྱུར་དབལ་་་་་་
གཞོམ་པ་སྟེ་འདིར་ཉོན་མོངས་ནི་མ་ལྟ་བུའི་བདག་འཛིན་དང་དེས་བསྐྱེད་
པའི་བུའི་གཙོ་བོ་ལྟ་བུ་ནི་བདག་གཅེས་འཛིན་གཉིས་དང་། བདག་འཛིན་
དེ་ལའང་མངོན་གྱུར་པ་འགོག་པ་དང་ལྐོག་གྱུར་པ་འགོག་པ། ས་བོན་དང་
བཅས་པ་རྩ་བ་ནས་སྤངས་པ་གསུམ་ལས། མངོན་གྱུར་པ་དབལ་གཞོམ་པ་
སྟེ་མགོ་མནན་པ་ན་ཉོན་མོངས་སྤངས་སོ་སྙམ་དུ་ནོར་འཕྱུག་འབྱུང་བའང་
ཡོད་སྲིད་པས། དེ་སྙམ་དུ་ཐག་གཅོད་མི་བྱའོ། །འོ་ན་ཉོན་མོངས་སྤངས་
ཟིན་མ་ཟིན་ནི་ཇི་ལྟར་ཤེས་ཤེ་ན། སླར་ཡང་རྐྱེན་དང་འཕྲད་ན་ཉོན་མོངས་
མངོན་གྱུར་སྐྱེ་མི་སྐྱེ་ཞིབ་ཏུ་བརྟག་དགོས། རྐྱེན་དང་འཕྲད་པ་ནའང་སྐྱེ་རྒྱུ་
མེད་ན་ནི་སྤངས་ཟིན་པའི་རྟགས་དང་། དཔེར་ན་རྩྭ་ལྡུམ་ཞིག་ལ་མཚོན་
ན་དེ་རྩ་བ་ནས་བཅོམ་རྗེས་དེའི་ས་བོན་ལུས་ཡོད་མེད་ནི་ཆར་བ་བབས་་་་་
པའམ་ཆུ་དང་འཕྲད་ནའང་སླར་མྱུ་གུ་སྐྱེ་རྒྱུ་མེད་ན་ནི་ས་བོན་ཕྲ་མོ་ཙམ་་་་་
ཡང་མ་ལུས་པར་བཅོམ་པའི་རྟགས་ཡིན་ལ། གལ་ཏེ་ས་བོན་ཕྲ་མོ་ཙམ་ལུས་
ནའང་རླན་དང་དྲོད་གཉིས་འཛོམས་པ་ན་སླར་སྐྱེ་ངེས་པ་ལྟ་བུའོ། །དེ་
བཞིན་དུ་ཉོན་མོངས་སྤངས་ཡོད་མེད་ནི་ཆགས་པ་དང་ཞེ་སྡང་སྐྱེ་བའི་རྐྱེན་
སོགས་དང་འཕྲད་པ་ན་མངོན་གྱུར་སྐྱེ་མི་སྐྱེ་བརྟག་ལ། མངོན་གྱུར་པ་མ་
932



སྐྱེས་ན་ནི་རྩྭ་ལྡུམ་ས་བོན་ཕྲ་མོ་དང་བཅས་པ་བཅོམ་ཟིན་པ་ལྟར་ཉོན་་་་་་་
མོངས་རྩ་བ་ནས་སྤངས་ཟིན་པ་ཡིན། ཉོན་མོངས་མངོན་གྱུར་དུ་མི་སྐྱེ་ཡང་
ཉོན་མོངས་ལྷན་སྐྱེས་རྒྱུད་ལ་ཇི་ལྟར་ཡོད་པའི་ཚུལ་རྣམས་ཤེས་པར་བྱོས་ལ།
འདོད་ཆགས་དང་ཞེ་སྡང་སོགས་ཉོན་མོངས་དེ་དང་དེའི་གཉེན་པོ་སྟེ།
སྤང་བྱ་དང་འཛིན་སྟངས་དངོས་འགལ་ཞིག་དགོས་པས་དེ་བསྟེན་ནས་་་་་་
ཉོན་མོངས་སྤོང་བ་ལ་འབད་པ་ཆེར་བྱེད་པ་ཞིག་དགོས་ཀྱི། དེ་ལྟར་མ་བྱས་
ན་མ་སྤངས་པར་ཡང་སྤངས་སོ་སྙམ་པའི་མངོན་པའི་ང་རྒྱལ་གྱིས་བསླུས་་་་་
ནས་ཕུང་བར་འགྱུར་རོ། །ཉོན་མོངས་མངོན་གྱུར་སྤོང་བ་དང་ཉོན་མོངས་
སྤངས་པ་གཉིས་ལ་ཁྱད་པར་ཡོད་དོ། །ཉོན་མོངས་མགོ་མནོན་པ་ཙམ་
ལ་མངོན་གྱུར་སྤངས་པ་དང་ཉོན་མོངས་པའི་ས་བོན་དང་བཅས་པ་དྲུངས་
ནས་སྤངས་པ་ལ་ཉོན་མོངས་སྤངས་པ་སྟེ་སླར་རྐྱེན་དང་ཕྲད་ནའང་སྐྱེ་མི་་་་
སྲིད་པ་ཞིག་གོ །ཐེག་པ་ཆེན་པོའི་སྐབས་འདིར་ས་བརྒྱད་པ་མ་ཐོབ་བར་དུ་
ཉོན་མོངས་རྩ་བ་ནས་སྤངས་པ་མི་འབྱུང་བས། ཐེག་དམན་ཉན་ཐོས་སྒོམ་
ལམ་པས་ཀྱང་རང་གི་ངོ་སྐལ་གྱི་ཉོན་མོངས་སྤངས་ཡང་དགྲ་བཅོམ་མ་ཐོབ་
བར་དུ་ཉོན་མོངས་རྩ་བ་ནས་སྤོང་མི་ནུས། ད་ལྟའི་ལས་དང་བོ་བ་ལམ་གྱི་
སྣེ་ཟིན་པའི་ཕྱོགས་ནའང་མེད་པ་དག་གི་སེམས་གནས་ཕྲ་མོ་རེའི་མཐུས་་་
ཉོན་མོངས་མངོན་གྱུར་བ་རེ་ཞིག་འགགས་པ་ཙམ་གྱིས་ཉོན་མོངས་སྤངས་
སོ་ཞེས་སྨྲ་བ་ནི་བྱུང་རྒྱལ་དུ་སྨྲ་བ་ཡིན་པས་མཁས་པ་རྣམས་ཐུགས་ཁྲེལ་་་་་
བའི་གནས་སོ། །རྟོག་དཔྱོད་གཉིས་ཀྱིས་ཐར་པར་བྱ། ཞེས་པ་ནི། བློ་སྦྱོང་
933



འདི་སྒོམ་པའི་ཚེ་རང་རྒྱུད་ལ་གཅེས་འཛིན་དང་དེས་དྲངས་པའི་ཉོན་་་་་་་
མོངས་རྣམས་སྐྱེ་མི་སྐྱེ་དང་། བློ་སྦྱོང་བསྒོམས་པ་གནད་དུ་སོང་མ་སོང་ཡང་
ཡང་རྟོག་ཅིང་དཔྱོད་པའི་དོན་ནོ། །བློ་སྦྱོང་སྒོམ་པ་གནད་དུ་སོང་བའི་ཚད་
ནི་བདག་གཅེས་འཛིན་གྱིས་དྲངས་པའི་སྲེད་པ་དང་སེར་སྣ་ང་རྒྱལ་འདོད་
ཆགས་སོགས་ཤུགས་ཇེ་ཆུང་དུ་སོང་ཡོད་མེད་ལ་བརྟེན་ནས་ཐག་གིས་་་་་་་་
གཅོད་དགོས་ཏེ། རང་རྒྱུད་ཀྱི་ཉོན་མོངས་ཤུགས་ཇེ་ཆུང་དུ་སོང་ན་བློ་སྦྱོང་
བསྒོམས་པ་གནད་དུ་སོང་བ་ཡིན་ལ། ཉོན་མོངས་ལ་གནོད་པ་ཙམ་ཡང་མ་
ཐུབ་ན་ནི་བློ་སྦྱོང་བསྒོམས་པ་གནད་དུ་མ་སོང་བ་ཡིན་ནོ། །དཔེར་ན་སྨན་
འཐུངས་ཀྱང་ནད་མགོ་གནོན་པ་ཙམ་ཡང་མ་ཐུབ་པ་བཞིན་ནོ།།
ཡུས་མ་བསྒོམ། ཞེས་པ་ནི། ཕ་རོལ་ལ་རང་གི་དྲིན་ཡོད་པ་དང་།
དབེན་པའི་གནས་སུ་སྒྲུབ་པ་ཡུན་རིང་བྱས་པ་དང་། མཁས་པ་དང་བཙུན་
པའི་ཡོན་ཏན་འདི་ལྟ་བུ་ཞིག་ཐོབ་ཡོད་ཅེས་ཡུས་མི་བྱེད་པ་སྟེ། ཤུགས་
བཙོང་ནས་དཔེར་ན་གྲྭ་སའི་དགེ་བཤེས་ཞིག་གིས། བདག་གིས་འགྲིག་
ཁྲིམས་འདི་འདྲ་ཞིག་རྩིས་སོང་། ཐོས་བསམ་སྒོམ་པ་གཞན་གྱི་མི་ནུས་པ་
འདི་འདྲ་བྱས་པས་དགེ་བཤེས་ཆེན་པོའི་གོ་ས་ཐོབ་ཡོད་པས། གོ་ས་ཆེན་པོ་
དང་བསྙེན་བཀུར་ཆེན་པོ་ཚང་མ་ང་ལ་འབབ་འོས་པ་ཡིན་སྙམ་དུ་ཁ་ནས་
བཤད་པ་དང་མ་བཤད་ཀྱང་ཡིད་ལ་དྲན་ནས་ཕྱིའི་རྣམ་འགྱུར་དུ་སྟོན་པ་
ལྟ་བུའོ། །བདག་བས་གཞན་གཅེས་སྒོམ་པ་ལ་ཡུས་བྱས་མེད་དོ། །རང་
རེ་དབེན་པར་སྡོད་ཁུལ་བྱེད་པ་རྣམས་ལ་འདི་ཤིན་ཏུ་འབྱུང་ཉེ་བ་ཞིག་་་་་
934



ཡོད་དེ། རང་གི་ཉེ་དུ་དང་མཛའ་གྲོགས་སོགས་སྔར་འདྲིས་ཀྱི་མི་རྣམས་
ལ་བདག་དབེན་པའི་གནས་སུ་སྡོད་པ་ལ་མི་འདི་དང་འདིས་ཕན་ཞིག་་་་་་
བཏགས་འོང་སྙམ་དུ་བསྙེན་བཀུར་དང་སྙན་གྲགས་ལ་རེ་བ་བྱེད་ཅིང་། དེ་
ལ་སེམས་ནས་དབེན་པར་བསྡད་ཀྱང་ནང་དུ་སེམས་གཡེང་བས་ཁྱེར་བ་་་་
ཆེས་མང་ངོ༌། །དེས་ན་མི་ལ་རེ་བ་མ་ཆེ་བར་ལྷ་སྟེ་དཀོན་མཆོག་ལ་གསོལ་
བ་ཐོབས་བྱ་བ་ར་སྒྲེང་བ་སྟེ་འབྲོམ་རིན་པོ་ཆེའི་བཀའ་ཡིན། དེ་ཡང་གཞན་
ལས་རྙེད་པ་འོང་དུ་རེ་བ་བྱས་ཀྱང་འོང་བའི་ངེས་པ་མེད་ཅིང་། རང་གི་
སེམས་རེ་དོགས་དང་བརྣབ་སེམས་ཀྱིས་བཅིངས་ནས་ཆུད་འཛའ་བའམ་་་་་
དོན་མེད་དུ་འགྱུར་ལ། རེ་དོགས་དང་བརྣབ་སེམས་སྤངས་ནས་དཀོན་
མཆོག་རིན་པོ་ཆེར་བློ་བཀལ་ཏེ་དབེན་པའི་གནས་སུ་སྒྲུབ་པ་ལ་རྩེ་གཅིག་
ཏུ་འབད་ན་འཚོ་བས་ཕོངས་པ་མི་སྲིད་དེ། རྒྱུ་མཚན་ནི་ཐུབ་པས་སྔོན་
ཐུགས་བསྐྱེད་པའི་དུས་སུ་བདག་གི་བསྟན་པ་ལ་ཆོས་གོས་ངུར་སྒྲིག་སོར་་་་་
བཞི་ཙམ་འཆང་བའང་བཟའ་བཏུང་བསམས་པ་བཞིན་མ་ཐོབ་ན་བདག་་་་
གིས་སངས་རྒྱས་མི་ཐོབ་པར་གྱུར་ཅིག ཅེས་དམ་བཅའ་མཛད་ཅིང་། ཁྱིམ་
པའི་སྐྱེ་བོ་ཐམས་ཅད་ཀུན། །སེན་མོའི་སྟེང་དུ་ཞིང་རྨོད་ཀྱང་། །ང་ཡི་རབ་
ཏུ་བྱུང་བ་རྣམས། །འཚོ་བས་ཕོངས་པར་མི་འགྱུར་རོ། །ཞེས་གསུངས་ཏེ།
ཁྱིམ་པའི་སྐྱེ་བོ་ཐམས་ཅད་ཀྱིས་ཞིང་རྨོད་ས་མེད་པར་སེན་མོ་ལྟ་བུའི་སྟེང་
དུ་ཞིང་རྨོད་དགོས་པ་བྱུང་ནའང་། ང་ཡི་རྗེས་འཇུག་གི་རབ་ཏུ་བྱུང་བ་
རྣམས་ནི་འཚོ་བས་ནམ་ཡང་ཕོངས་པར་མི་འགྱུར་རོ། །ཞེས་གསུངས་པས།
935



རང་གི་ངོས་ནས་ཐུབ་པའི་བཀའ་ལ་བློ་འགེལ་ནུས་ན་དབེན་པའི་གནས་སུ་
རྩེ་གཅིག་ཏུ་སྒྲུབ་པ་བྱེད་པ་ལ་འཚོ་བས་ཕོངས་པ་མི་སྲིད་དོ། །འོ་ན་སྔར་སྤྱི་
ལོ་ང་དགུ་དང་དྲུག་བཅུ་ཐམ་པའི་ལོར་རབ་ཏུ་བྱུང་བའི་ནང་ནས་ཀྱང་་་་་་
ལྟོགས་ཏེ་ཤི་བ་མང་དུ་བྱུང་བ་དེ་ཅི་ཞེ་ན། དེ་ནི་ཐུབ་པའི་རྗེས་སུ་འཇུག་
པའི་གཟུགས་བརྙན་ཙམ་ལས་ཐུབ་པའི་རྗེས་འཇུག་དངོས་མ་ཞིག་མིན་་་་་་
པའི་རྟགས་སོ། །སྔོན་གྱི་དམ་པ་རྣམས་ཀྱི་རྣམ་ཐར་ལས་ཀྱང་ཤེས་ཏེ།
རྒྱ་བོད་དུ་སྔོན་བྱོན་པའི་དམ་པ་ཕལ་མོ་ཆེས་ཚེ་འདི་བློས་བཏང་སྟེ་དབེན་
པའི་གནས་སུ་སྒྲུབ་པ་ལ་རྩེ་གཅིག་ཏུ་གཞོལ་བ་ཤ་སྟག་མཛད་འདུག་ཀྱང་་་་
རྙེད་བཀུར་སྙན་གྲགས་འབད་མེད་དུ་རྒྱས་པ་ལས་འཚོ་བས་ཕོངས་ནས་་་་་
ཆོས་དང་སྲོག་གི་བར་ཆད་དུ་གྱུར་པ་དམ་པ་དེ་དག་སུ་ལའང་བྱུང་བའི་ལོ་
རྒྱུས་མི་སྣང་ངོ་། །
ཀོ་ལོང་མ་སྡོམ། ཞེས་པ་ནི། རང་ལ་གཞན་གྱིས་མི་མང་སར་སྨ་ཕབ་པ་
སྟེ་འཕྱ་དམོད་དང་གནོད་པ་ཅུང་ཟད་ཅིག་བྱས་ཀྱང་དེ་ལ་ལན་མི་བྱ་ཞིང་
ཀོ་ལོང་སྟེ་ཁོང་ཁྲོ་མི་བྱ་སྟེ། ཀོ་ལོང་བྱས་ཀྱང་ཕན་པ་མེད་ཅིང་རང་རྒྱུད་
ཚིག་ནས་རང་ཉིད་ཕུང་བར་འགྱུར་རོ། །དེས་ན་གཞན་གྱིས་མི་ལེགས་པ་
ཅུང་ཟད་རེ་བྱས་པ་ལ་ཀོ་ལོང་མེ་འབར་བ་ལྟར་བྱེད་པ་འདིས་རང་གཞན་
ཐམས་ཅད་ཕོངས་དུ་འཇུག་པས། ཀོ་ལོང་མི་བྱ་བ་འདི་ཤིན་ཏུ་གལ་ཆེའོ། །
དེ་ཡང་ཁོང་ཁྲོ་མི་བྱེད་སྙམ་པ་ཙམ་ཞིག་གིས་ཅུང་ཟད་རེ་ཞི་ཡང་། ཡང་
རྐྱེན་དང་འཕྲད་ཚེ་མེ་བུས་པ་ལྟར་ཁོང་ཁྲོ་དགག་མི་ཐུབ་པར་སྐྱེ་བས། ཁོང་
936



ཁྲོ་འགོག་པའི་ཐབས་ནི། སོ་སོར་རྟོག་པའི་ཤེས་རབ་ཀྱིས་དཔྱད་ནས་ཁོང་
ཁྲོ་བྱས་ཀྱང་ཕན་པ་མེད་ཅིང་ཉེས་དམིགས་ཆེ་བ་དང་། ཁོང་ཁྲོས་གཞན་ལ་
མི་གནོད་ཀྱང་རང་ལ་གནོད་པ་དང་། ཕ་རོལ་བོ་དེའི་ངོས་ནས་ཀྱང་སྤྱིར་
རང་གི་ཕ་མ་དྲིན་ཅན་ཡིན་ཞིང་། ཁྱད་པར་ཁོང་ཁྲོས་རང་དབང་མེད་པར་
བསྐུལ་ཏེ་ཚིག་ངན་སྨྲ་བ་སོགས་ནི་བདག་གཅེས་འཛིན་འགོང་བོ་སྙིང་དུ་་་་
ཞུགས་ནས་རང་དབང་མེད་པར་སྨྱོ་བ་ཡིན་པས། བདག་གི་མ་རྒན་དྲིན་
ཅན་འདི་སྨྲོས་ནས་རང་དབང་མེད་པར་འདི་ལྟར་བྱེད་པ་ལ། བདག་
གིས་འདི་སྐྱོ་བ་ལས་ཐར་བའི་ཐབས་བྱེད་མ་ནུས་ཀྱང་དེ་ལ་ཁྲོ་བ་དང་ངན་
སེམས་ག་ལ་སྐྱེ་རུང་སྙམ་དུ་ཡང་ཡང་དཔྱད་ཅིང་བསྒོམས་ན་ཁོང་ཁྲོ་དང་
ཀོ་ལོང་ཟློག་པར་འགྱུར་རོ། །འདིར་དམ་པ་སྔ་མ་རྣམས་ཀྱི་ཞལ་ནས། ད་
ལྟ་འོ་སྐོལ་ཆོས་པ་ཡིན་ཟེར་བ་རྣམས་ཀྱི་ཆོས་རང་རྒྱུད་ཀྱི་བདག་འཛིན་གྱི་
གཉེན་པོར་འགྲོ་དགོས་པ་ཡིན་ཡང་དེར་མ་སོང་བས། བཟོད་བསྲན་ཤའུ་
བས་ཆུང་བ་སྟེ་ཚིག་བཤད་ཚུལ་མི་ལེགས་པ་དང་མིག་གིས་ལྟ་སྟངས་མི་་་་་
མཛེས་པ་ཅུང་ཙམ་གྱིས་ཀྱང་ཆགས་པ་དང་ཁོང་ཁྲོ་སྐྱེ་བ། ཀོ་ལོང་གཙང་
བཙན་བས་ཏེ་དཔེར་ན་དམ་ཅན་རྡོར་ལེགས་ནི་ཀོ་ལོང་ཧ་ཅང་ཆེ་བ་ཞིག་
ཡིན་པས་བསང་གསུར་འབུལ་མཁན་གྱིས་དུས་སྔ་ཕྱི་ཙམ་བྱུང་བ་ལའང་་་་་
ཐུགས་མི་དགྱེས་པས། ཉིན་གཅིག་ལ་ཆད་པ་ན་དེ་མ་ཐག་ཁྲོས་པར་འགྱུར་
བ་ཡིན་པར་གསུངས། ཀོ་ལོང་བཙན་པས་དམ་པར་གདའ་སྟེ། དེས་ཆོས་ཀྱི་
གོ་མི་ཆོད་པས་ཆོས་བདག་འཛིན་གྱི་གཉེན་པོར་འགྲོ་བ་ཞིག་དགོས་གསུང་
937



ངོ༌། །ཡང་ཀོ་ལོང་བསྡོམ་ས་ཞིག་ཡོད་པ་དེ་སྟེང་ལ་སྒོམ་རྒྱུ་མིན་པར་བཟོད་
པ་སྒོམ་ས་ཞིག་སྟེ་རྐྱེན་དང་འཕྲད་ཚེ་སྒོམ་དགོས་སོ། །དེ་ནི་བཀའ་རྒྱུད་
དྲི་མ་མེད་པ་བདག་ཅག་གི་སྟོན་པ་ནས་བཟུང་ཀླུ་སྒྲུབ་ཐོགས་མེད་དང་རྗེ་
བཙུན་འཇམ་པའི་དབྱངས་ནས་ཞི་བ་ལྷ་ལ་བརྒྱུད་པ། དེ་ནས་ཇོ་བོ་ཨ་ཏི་
ཤའི་བར་དུ་བརྒྱུད་པ་འདིའི་རྣམ་ཐར་དང་མི་མཐུན་པ་ཞིག་བྱུང་ན་གྲོགས་
བཟང་ཡིན་ཡང་དེའི་ངག་ལ་མི་ཉན་པ་ཞིག་དགོས་ཞེས་པ་སྟེ། དེ་ཡང་
འདུལ་བ་ནས་ཇི་ལྟར་གསུངས་པ་ལྟར་དགག་སྒྲུབ་གནང་གསུམ་གྱི་བཅས་
མཚམས་མཐའ་དག་མིག་འབྲས་བཞིན་བསྲུང་བ་གཞིར་བཞག དེའི་
སྟེང་ནས་བྱང་ཆུབ་ཀྱི་སེམས་སྒོམ་པ་སོགས་སྒྲུབ་པ་གཞན་ལ་བརྩོན་པར་བྱ་
དགོས་པ་ལ། ཕྱི་དྲོའི་ཁ་ཟས་སྤོང་བ་དང་ཆབ་ལེན་པ་ལྷམ་ཕུད་རུང་ཆུ་
འདེབས་པ་སོགས་ལ་ཁྱད་གསོད་བྱེད་པའི་གྲོགས་ངན་དེ་འདྲ་དང་རྣམ་པ་
ཀུན་ནས་སྤྱོད་པ་མི་བསྟན། ཡང་བཀའ་གདམས་སྐུ་མཆེད་གསུམ་སྟེ་དགེ་
བཤེས་སྤྱན་སྔ་བ། པོ་ཏོ་བ། ཤ་ར་བ་གསུམ་གྱིས་བཀའ་བགྲོས་མཛད་ནས་
འུ་ཅག་ད་ཕྱིན་ཆད་སྡེ་བའི་མཆོད་གནས་མི་བྱ། བན་མོའི་རྙེད་བཀུར་མི་ཟ་
སྟེ། འབུལ་བ་གཏན་ནས་མི་ལེན། གྲོང་བའི་རིམ་གྲོར་མི་རྒྱུ་ཞེས་པ་
ལ་སོགས་པ་སྤྱོད་པ་ངན་པའི་དབང་དུ་སྐད་ཅིག་ཀྱང་མི་གཏོང་བ་དང་།
ཇོ་བོ་རྗེའི་བཀའ་རྒྱུད་དྲི་མ་མེད་པ་འདིའི་རྣམ་པར་ཐར་བ་ལ་གཞན་གྱིས་
བསྲེ་སླད་གཏན་ནས་མི་བྱ་བའི་དམ་བཅའ་མཛད་པ་ལྟར། སྤྱིར་ཁྱིམ་པ་
དང་བསྲེ་སླད་མི་བྱ་བ་དང་། དེའི་ནང་ནས་ཀྱང་བུད་མེད་དང་འབྲེལ་ཆེ་
938



བར་མི་བྱ་བ་དང་། དགེ་འདུན་གྱི་ཁྲོད་དུའང་སྒོས་སུ་ཉེ་བ་བཙལ་ནས་
འདུས་ཟ་བྱར་མི་རུང་བ་སོགས་ཏེ་གཏོང་འབུལ་བསམ་བཞིན་བཙལ་ནས་
ཐུན་མོང་དུ་མི་སྤྱོད་པ་སོགས་ལ་དེ་ལྟར་བྱེད་པར་བསྐུལ་བ་བྱུང་ན་གྲོགས་
ངན་དེ་འདྲ་བའི་ཁ་དབང་དུ་གཏན་ནས་མི་གཏོང་བ་དང་། བསོད་སྙོམས་
སོགས་ལ་རྒྱུ་བའི་ཚེ་འདུལ་བ་ནས་སྤྱོད་ཡུལ་མ་ཡིན་པ་ལྔ་སྟེ་ཆང་ཚོང་གི་་་་
གནས་སུ་མི་འགྲོ། བུད་མེད་ཀྱི་གནས་སུ་མི་འགྲོ། དམག་གི་གནས་སུ་མི་
འགྲོ་བ་སོགས་གསུངས་པས། དེ་དག་ཏུ་འགྲོ་བར་བསྐུལ་བར་བྱུང་ན།
སྤྱོད་ཡུལ་མ་ཡིན་པ་དེ་འདྲར་ག་ལ་ཞེས་ཐག་བཅད་ནས་ཚིག་རུས་ཐོན་པ་
དངོས་སུ་སྨྲ་དགོས། ཡང་དམ་ཉམས་དང་འདྲེས་ཁྱེར་ཏེ་གནོད་པ་ཞུགས་
པ་དང་ཚུལ་འཆལ་སོགས་དང་འཕྲད་པའི་ཚེ་དེ་དག་དང་ལྷན་ཅིག་གནས་
པ་ལྟ་ཅི་སྨོས། ཡུད་ཙམ་དུ་གཏམ་སྨྲ་བ་ཡང་མི་བྱ། གྲོགས་གཞན་གྱིས་
དེ་དག་དང་འགྲོགས་པ་དང་དེ་དག་དང་བཟའ་བཏུང་ལྷན་ཅིག་ཏུ་བྱའམ་
ཟེར་ན། རང་གི་སེམས་གཏིང་ནས་མ་འཁྲུག་པར་བྱས་ལ་འཕྲལ་ཀོ་ལོང་
ལྟ་བུ་ར་ངན་པ་དེ་འདྲ་དང་འགྲོགས་སུ་ག་ལ་རུང་ཞེས་ཐག་ཆོད་པར་བྱ་་་་
དགོས་གསུངས། ཀོ་ལོང་མི་བྱ་བའི་ཚུལ་འདི་རྣམས་ཁ་ནས་བཤད་པ་ཙམ་
ནི་མི་ཤེས་པ་དང་བཤད་དཀའ་བ་ལྟ་བུ་གཏན་མ་ཡིན་མོད། རང་གི་ལག་
ལེན་དུ་ཐེབས་ཧ་ཅང་དཀའ་བའི་གནས་སོ། །དེ་ཡང་ན་ནིང་ལོར་དོང་ཙོང་
པུའུ(R #is)ནས་པཎ་ཆེན་ཐམས་ཅད་མཁྱེན་པའི་ཞལ་ནས། སྔོན་མི་
ཞིག་གིས་གཞན་ཞིག་ལ། ཁྱོད་ཀྱིས་ཆོས་ཅི་ཞིག་ཉམས་ལེན་མཛད་བཞིན་
939



ཡོད་ཅེས་དྲིས་པ་ན། ངས་བཟོད་པ་སྒོམ་བཞིན་ཡོད་ཅེས་ལན་བཏབ། ཡང་
ཁྱོད་ཀྱིས་ཅི་ཞིག་སྒོམ་བཞིན་ཡོད་ཅེས་དྲིས་པས་སྔར་བཞིན་ལན་བཏབ།
སླར་ཡང་ཁྱོད་ཀྱིས་ཅི་ཞིག་སྒོམ་བཞིན་ཡོད་ཅེས་ལྟུད་མར་ལན་གསུམ་དུ་
དྲིས་པ་ན། མི་དེ་ཁྲོ་ལངས་ནས། ངས་བཟོད་པ་སྒོམ་བཞིན་ཡོད་ཅེས་ཁྱོད་
ལ་དྲིས་ལན་ཐེངས་གཉིས་སུ་བཏབ་པ་ཁྱོད་ཀྱིས་མ་ཐོས་སམ། ཡང་དང་
ཡང་དུ་དྲིས་པས་ཅི་བྱ། །ཞེས་ལན་ཐེངས་གསུམ་པའི་ཚེ་མི་དེ་ཁོང་ཁྲོ་
ལངས་ཏེ་སྨྲས་པ་ལྟ་བུའོ། །ཞེས་གསུངས་སོ། །
ཡུད་ཙམ་མི་བྱ། ཞེས་པ་ནི། རྐྱེན་ཅུང་ཟད་རེ་ལ་དགའ་མི་དགའི་རྣམ་
འགྱུར་མི་བྱ་བ་སྟེ། ཅུང་ཟད་རེས་མགུ་ནས་འཛུམ་དམུལ་གྱིས་འགྲོ་ཞིང་
གཏིང་ནས་དགའ་བའི་ཚིག་སྨྲ། རྐྱེན་ཅུང་ཟད་རེ་ལ་གཏིང་ནས་ཁྲོས་
ཏེ་བཞིན་གྱི་མདོག་འགྱུར་ཞིང་རྣམ་འགྱུར་སྣ་ཚོགས་སྟོན་པ་དེ་འདྲ་གཏན་
ནས་མི་བྱ་སྟེ། དེ་ལྟར་བྱས་ན་རང་གི་རྒྱུད་ཇེ་ངན་དུ་འགྱུར་ཞིང་ལྷག་པར་
གྲོགས་ལའང་མི་འགྲིགས་པས་ཤིན་ཏུ་གཟབ་དགོས་པ་ཡིན་ནོ། །དགེ་བའི་
བཤེས་གཉེན་པོ་ཏོ་བ་ལ་སློབ་མ་གསར་དུ་ཞུ་བ་བྱུང་ན། དེའི་མི་གཞི་སྟེ་
མིའི་རང་བཞིན་ནམ་གཤིས་ཀ་རྟོག་པར་མཛད་ནས་ཆོས་བྱེད་པ་ལ་མི་གཞི་
ལེགས་པ་འདི་རང་གལ་ཆེ། ཡོན་ཏན་སྔར་མེད་ཀྱང་གསར་དུ་བཅོས་པས་
ཆོག མི་གཞི་ལེགས་པ་འདི་མེད་ན་རྒྱུད་ངན་མ་རུངས་པས་རང་གཞན་
ཐམས་ཅད་ཕུང་དུ་འཇུག་གསུངས། དེས་ན་གྲོགས་དང་འགྲོགས་པའི་
ཚེ་ཅུང་ཟད་རེ་ལ་འགྱུར་ལྡོག་མི་བྱེད་པར་སྤྱོད་པ་བརྟག་ཐུབ་པ་དང་དགེ་
940



སྦྱོར་ཡང་གྲོགས་དང་མི་བསྟུན་པར་རེས་ཁ་ཏོན་སྐད་ཆེན་པོར་བྱེད། རེས་
ངག་བཅད་ལྟ་བུར་བྱེད་པ་དང་། རེས་ཉིན་མཚན་ཁོར་ཡུག་ཏུ་འབད་ཁུལ་
དང་རེས་ཡལ་བར་དོར་ཏེ་གཞན་དང་ལྷན་ཅིག་ཚོགས་ནས་འདུ་འཛིའི་་་་་
གཏམ་འབའ་ཞིག་གིས་འདའ་བ་དང་། རེས་ཐ་ན་དགེ་འདུན་དང་ལྷན་
ཅིག་འདུ་བ་ལའང་གཡེང་བ་ཆེ་ཟེར་ནས་གཅིག་པུར་སྡོད་པ་ལ་དགའ།
རེས་གཅིག་པུར་གཏན་ནས་སྡོད་མི་ཚུགས་པར་ཟླ་གྲོགས་རེ་མེད་ན་སྨྱོ་བའི་
ཚོད་དུ་བྱེད་པ་འདི་རང་གིས་རང་སྨ་ཕབ་ཅིང་། གྲོགས་གཞན་རྣམས་ཀྱང་
བློ་ཆུད་འཛའ་བའི་རྐྱེན་ཤིན་ཏུ་ཆེ་བས་རྒྱུན་པར་གཞན་དང་བསྲེ་སླད་་་་་
མི་བྱ་ཞིང་བསམ་གཏན་གྱི་ཁང་བུར་གཅིག་པུར་འདུག་ཚུགས་པ་དང་།
གྲོགས་གཞན་དང་འཕྲད་པའི་ཚེ་བཞིན་གྱི་མདངས་གསལ་ཞིང་གསོང་བོར་
སྨྲ་བ་དང་། དེ་ཡང་ཕན་ཚུན་ཁམས་འདྲི་བ་སོགས་ཆོས་མཐུན་གྱི་གཏམ་
བཤད་དགོས་པ་མ་གཏོགས་ཧ་ཅང་གཏམ་གླེང་བས་མི་གཡེང་བར་སོ་སོར་
དགེ་བའི་བྱ་བ་ལ་སྦྱོར་ཞིང་། ཉོན་མོངས་པའི་རྐྱེན་བྱེད་པའི་ལོང་གཏམ་སྨྲ་
བ་སོགས་བྱུང་ན་དེ་མ་ཐག་དབང་བོ་བསྡུས་ཏེ། ་དེའི་རྗེས་སུ་སྐད་ཅིག་
ཀྱང་མི་འབྲང་བར་འོན་པ་དང་ཤིང་གི་མི་བཞིན་དུ་བྱ་བ་སྤྱོད་འཇུག་ལས་
གསུངས་སོ། །
འོར་ཆེ་མ་འདོད། ཅེས་པ་ནི། གཞན་ལ་ཕན་བཏགས་པ་ལ་ཕན་
ལན་རེ་བ་དང་ལེགས་སོའི་ཚིག་གི་གཏང་རག་བྱེད་དུ་རེ་བ་སོགས་མི་བྱ་སྟེ།
བྱང་ཆུབ་ཏུ་སེམས་བསྐྱེད་པ་རྣམས་ཀྱིས་ནི་ཅུང་ཟད་རེས་ཕན་བཏགས་པ་
941



ལ་ཕན་ལན་འོང་དུ་རེ་བ་བྱ་དོན་མེད་དོ། །རང་གི་ཐོས་བསམ་སྒོམ་གསུམ་
བྱས་པ་ལ་སྙན་གྲགས་འོང་དུ་རེ་བ་ནི་དགེ་སྦྱོར་ལ་ཤིན་ཏུ་གནོད་དེ། ཚེ་
འདིའི་རྙེད་བཀུར་སྙན་གྲགས་ལ་དམིགས་ནས་ཐོས་བསམ་སྒོམ་གསུམ་ཅི་་་
བྱས་ཀྱང་སྤྱིར་ཆོས་ཙམ་དུའང་མི་འགྲོ་ན་ཐེག་པ་ཆེན་པོའི་ལམ་དུ་ག་ལ་་་་་་
འགྲོ། ཐེག་པ་དམན་པའི་ལམ་སྣ་ཟིན་པ་ཙམ་སྟེ་ཉན་ཐོས་ཚོགས་ལམ་ཆུང་
དུ་ཙམ་འཐོབ་པ་ལའང་འཁོར་བའི་ཕུན་ཚོགས་ལ་ཞེན་པ་ལོག་ནས་ངེས་་་་་
འབྱུང་གི་བསམ་པ་བཅོས་མ་མ་ཡིན་པ་ཞིག་སྐྱེ་དགོས་ན་ཐེག་པ་ཆེན་པོའི་
ལམ་ལ་ལྟ་ཅི་སྨོས། ཚེ་འདིའི་རྙེད་བཀུར་སྙན་གྲགས་ལ་དམིགས་ནས་ལས་
ཅི་བྱས་ཀྱང་དགེ་བ་ལྟར་སྣང་སྟེ། མི་དགེ་བར་འགྱུར་བ་སྔར་མང་དུ་བཤད་
ཟིན་པ་ལྟར་རོ། །དེས་ན་དམ་པ་གོང་མ་རྣམས་ཀྱི་ཞལ་ནས། ཚེ་འདིའི་སྣང་
ཤས་འདི་འཁྲི་མཁས། གབ་མཁས། གཞའ་མཁས་གསུངས་པ་ལྟར། རང་གི་
རྒྱུད་ལ་ཞིབ་ཏུ་མ་བརྟགས་ན་མི་མེད་དབེན་པའི་གནས་སུ་ཚེ་དང་སྒྲུབ་པ་
སྙོམས་པོར་རློམ་པ་སྟེ་ཚེ་གང་བོར་སྒྲུབ་པ་ཉམས་ལེན་བྱེད་པའི་ཁུལ་བྱས་་་
ཀྱང་སེམས་ཀྱི་གཏིང་ཚེ་འདིའི་སྣང་ཤས་ཀྱིས་ཁྱེར་བ་ཆེས་མང་ངོ༌། །
ཐམས་ཅད་ཐེག་ཆེན་ལམ་དུ་བསྒྱུར། །ཞེས་པ་ནི། ་གནད་ཤིན་ཏུ་ཆེ་
སྟེ། གོང་དུ་བཤད་པའི་བློ་སྦྱོང་གི་དམ་ཚིག་བཅོ་བརྒྱད་དང་བསླབ་བྱ་ཉེར་
གཉིས་པོ་དེ་དག་ནི་དངོས་ཟིན་ལ་ཐེག་པ་ཆེན་པོའི་ཐུན་མོང་མ་ཡིན་པའི་
བསླབ་བྱ་ཡིན་པར་མ་ངེས། འོ་ན་འདིར་དེ་དག་ཐེག་པ་ཆེན་པོའི་བསླབ་
བྱར་བགྲང་དོན་ཅི་ཞེ་ན། དེ་ནི་སྐྱེས་བུ་ཆུང་ངུ་བས་ཀྱང་ཉམས་སུ་ལེན་
_942



དགོས་པ་མང་ལ་ཐེག་དམན་གང་ཟག་གིས་ཀྱང་ཕལ་ཆེར་ཉམས་སུ་ལེན་་་་་
དགོས་པ་དང་། དེ་ཐམས་ཅད་ཐེག་པ་ཆེན་པོའི་ལམ་དུ་འགྱུར་བ་ཞིག་བྱ་
དགོས་པས། ཐེག་ཆེན་ལམ་དུ་སྒྱུར་ཚུལ་ནི། སྒོ་གསུམ་གྱི་དགེ་བ་ཅི་བྱེད་
ཀྱང་བྱང་ཆུབ་ཀྱི་སེམས་རིན་པོ་ཆེ་རྣམ་པ་གཉིས་ཀྱིས་ཟིན་པར་བྱེད་པ་་་་་
དང་། རང་གིས་དགེ་སྦྱོར་བྱེད་པ་ལ་སྙན་གྲགས་འོང་དུ་རེ་བ་བྱུང་ན་དེ་མ་
ཐག་ཉེས་པ་དེ་ངོས་ཟིན་པར་བྱོས་ལ། འཇིག་རྟེན་གྱི་ཁམས་ན་ཚེ་འདིའི་
སྣང་ཤས་ཀྱིས་ཟིན་ནས་དགེ་སྦྱོར་ཆུད་འཛའ་བ་མཐའ་ཡས་པ་ཞིག་ཡོད་་་་
པས། དེ་དག་གི་ཉེས་སྐྱོན་དེ་ཐམས་ཅད་བདག་གཅེས་འཛིན་གྱི་ཐོག་ཏུ་
སྨིན་ནས་གཞན་ཐམས་ཅད་དགེ་སྦྱོར་རྣམ་པར་དག་པ་དང་ལྡན་པར་གྱུར་
ཅིག་སྙམ་དུ་གཏོང་ལེན་ཤུགས་དྲག་ཏུ་བསྒོམ། དེས་མཚོན་ནས་དམ་ཚིག་
དང་བསླབ་བྱ་གཞན་རྣམས་ལའང་དེ་བཞིན་ཤེས་པར་བྱའོ། །
མ་འོང་བ་ལ་རྟག་ཏུ་གོ་ཆ་བགོ །ཞེས་པ་ནི། ད་ཕྱིན་ཆད་སངས་རྒྱས་
མ་ཐོབ་ཀྱི་བར་དུ་བདག་བས་གཞན་གཅེས་པའི་བྱང་ཆུབ་ཀྱི་སེམས་རིན་པོ་
ཆེ་དང་སྐད་ཅིག་ཀྱང་མི་འབྲལ་བར་སྨོན་པ་བྱེད་པ་དང་འཕེན་པ་གཏོང་་་་
བར་བྱ། རྐྱེན་བཟང་ངན་གང་བྱུང་ཡང་སེམས་རིན་པོ་ཆེ་འདིའི་གྲོགས་སུ་
ཁྱེར་ཐུབ་པ་ཞིག་བྱའོ་སྙམ་དུ་འདུན་པ་ཤུགས་དྲག་བྱ། ལྷག་པར་རང་ལ་
རྐྱེན་ཆགས་པ་དང་སྡང་བ་སོགས་འབྱུང་ཉེ་བ་རྣམས་ཡིད་ཡུལ་དུ་བྱོས་ལ་་་་
རྐྱེན་འདི་དང་འདི་བྱུང་ཚེ་བློ་སྦྱོང་མི་ཉམས་པར་བདག་གཞན་མཉམ་་་་་་
བརྗེའི་བྱང་ཆུབ་ཀྱི་སེམས་སྦྱོང་བ་མ་ཉམས་པར་བཟོད་པའི་གོ་ཆ་དང་་་་་་་
943



སེམས་ཀྱི་ཁྱེར་སོ་འདི་བཞིན་དུ་བྱའོ་སྙམ་དུ་འདུན་པ་ཡང་དང་ཡང་དུ་་་་་
སྐྱེད་པ་གནད་ཤིན་ཏུ་ཆེའོ། །འདི་ནི་དཔེར་ན་དགྲ་ཞིག་འོང་ངམ་སྙམ་པའི་
དོགས་པ་ཡོད་པའི་སྐབས་སུ་དགྲ་དེ་ཟློག་བྱེད་ཀྱི་མཚོན་ཆ་སྒྲིག་པ་དང་་་་་་
འདྲའོ། །དེ་ལྟར་བྱང་ཆུབ་ཀྱི་སེམས་རིན་པོ་ཆེ་ཐུན་དངོས་གཞི་དང་ཐུན་
མཚམས་ཐམས་ཅད་དུ་བསྐྱངས་ཏེ། ཕྱག་དང་སྐོར་བ་དང་བཟླས་བརྗོད་
སོགས་དགེ་སྦྱོར་ཅི་བྱེད་ཐམས་ཅད་སེམས་རིན་པོ་ཆེ་དེས་ཟིན་ཅིང་དེའི་་་་
ངང་ནས་བྱ་བ་དང་། དགེ་སྦྱོར་གང་བྱེད་ཐམས་ཅད་བྱང་ཆུབ་ཀྱི་སེམས་
རིན་པོ་ཆེ་འཕེལ་བའི་གྲོགས་སུ་འགྲོ་བ་ཞིག་བྱའོ། །བདག་གཞན་མཉམ་
བརྗེའི་སྒོ་ནས་བྱང་ཆུབ་ཀྱི་སེམས་སྦྱོང་བའི་གདམས་ངག་འདིར་བྱང་ཆུབ་
ལམ་རིམ་ཚང་བར་ཡོད་པས་བྱང་ཆུབ་ལམ་གྱི་རིམ་པ་ལས་ཉམས་ལེན་་་་་་་
ལོགས་པར་མི་གཟུང་བའམ་དེ་ལས་གཞན་ཞིག་ཏུ་མི་གཟུང་བར་ལམ་རིམ་
གྱི་ཉམས་ལེན་དུ་ཤེས་པར་བྱ་སྟེ། བྱང་ཆུབ་ལམ་གྱི་རིམ་པའི་སྙིང་བོ་བྱང་
ཆུབ་ཀྱི་སེམས་སྦྱོང་ཚུལ་ལ་རྒྱུ་འབྲས་མན་ངག་བདུན་གྱི་སྒོ་ནས་སྦྱོང་ཚུལ་་་་
དང་། ཞི་བ་ལྷའི་གཞུང་ནས་འབྱུང་བ་ལ་བརྟེན་ཏེ་བདག་གཞན་མཉམ་
བརྗེའི་སྒོ་ནས་སྦྱོང་ཚུལ་གཉིས་ཡོད་པ་ལས། གདམས་ངག་འདི་ནི་ཞི་
བ་ལྷའི་གཞུང་ལ་བརྟེན་ཏེ་བདག་གཞན་མཉམ་བརྗེའི་སྒོ་ནས་བྱང་ཆུབ་ཀྱི་
སེམས་སྦྱོང་ཚུལ་ཡིན་ནོ། །ལམ་གྱི་རིམ་པའི་འགོ་བཤེས་གཉེན་བསྟེན་ཚུལ་
ནས་ལྷག་མཐོང་གི་བར་གྱི་དམིགས་སྐོར་གཞན་མ་རྣམས་གདམས་ངག་་་་་་
འདིར་ཇི་ལྟར་སྦྱོར་ཚུལ་ནི་སྔར་དངོས་གཞིའི་སྐབས་སུ་རྒྱས་པར་བཤད་་་་
944



ཟིན་པ་ལྟར་རོ། །གནད་དེ་དག་ལེགས་པར་ཤེས་ན་དངོས་དང་བརྒྱུད་པའི་
སྒོ་ནས་རྒྱལ་བའི་བཀའ་དགོངས་འགྲེལ་དང་བཅས་པ་ལས་ཚིག་གཅིག་་་་་་
ཀྱང་འདི་སངས་རྒྱས་ཀྱི་གོ་འཕང་སྒྲུབ་པ་ལ་མི་དགོས་སོ་སྙམ་དུ་ཡིག་འབྲུ་
གཅིག་ཀྱང་དོར་དུ་མེད་པར་ཐམས་ཅད་གདམས་ངག་ཏུ་ཁྱེར་ཤེས་པ་ཞིག་
འོང་ལ། ཐེག་པ་གསུམ་གྱི་ལམ་ཇི་སྙེད་ཅིག་གསུངས་པ་ཐམས་ཅད་ཀྱང་
འགལ་བ་མེད་པར་གཅིག་གྲོགས་སུ་གཅིག་འགྲོ་བ་ཞིག་འོང་སྟེ། སྤྱིར་ལམ་
ཡིན་ན་ཐེག་ཆེན་གྱི་ལམ་ཡིན་པའི་ཁྱབ་པ་མེད་ཀྱང་སངས་རྒྱས་འཐོབ་བྱེད་
ཀྱི་ལམ་ཡིན་པས་ཁྱབ་བོ། །འོ་ན་ཐེག་དམན་གྱི་ལམ་ཡང་སངས་རྒྱས་འཐོབ་
བྱེད་ཀྱི་ལམ་ཡིན་ནམ་ཞེ་ན། དེ་ཡང་ཡིན་ཏེ། དངོས་སུ་འཐོབ་བྱེད་མིན་
ཡང་བརྒྱུད་པའི་སྒོ་ནས་འཐོབ་བྱེད་ཡིན་ཏེ། དང་བོ་ཉིད་ནས་ཐེག་པ་ཆེན་
པོར་འཇུག་པའི་སྐལ་བ་མི་ལྡན་པའི་གདུལ་བྱ་རྣམས་དང་བོ་ཐེག་དམན་གྱི་
ལམ་ལ་འཁྲིད། དེ་ནས་རིམ་གྱིས་ཐེག་པ་ཆེན་པོའི་ལམ་ལ་ཁྲིད་དེ་མངོན་
པར་རྫོགས་པའི་སངས་རྒྱས་དགོས་པ་ཡིན་པའི་ཕྱིར་དང་། དེ་རྣམས་རྗེས་
སུ་འཛིན་པའི་ཐབས་མཁས་ཀྱི་འཕྲུལ་འདེགས་ཡིན་པའི་ཕྱིར། དེས་ན་ལམ་
ཡིན་ན་སངས་རྒྱས་འཐོབ་བྱེད་ཀྱི་ལམ་ཡིན་པས་ཁྱབ་པའི་ཕྱིར་རོ། །དེ་ཡང་
འགའ་ཞིག་ནི་བྱང་ཆུབ་ཀྱི་སེམས་རིན་པོ་ཆེ་མ་སྐྱེས་པ་སྐྱེད་པའི་ཐབས་་་་་་
སྔོན་འགྲོའི་ཆོས་སྐོར་དུ་འདུ་བ་དང་། འགའ་ཞིག་ནི་བྱང་ཆུབ་ཀྱི་སེམས་
དངོས་གཞིའི་སྐྱོང་ཚུལ་དུ་འདུ་བ་དང་། འགའ་ཞིག་ནི་བྱང་ཆུབ་ཀྱི་སེམས་
སྐྱེས་ཟིན་གོང་འཕེལ་དུ་བྱེད་པའི་ཐབས་དང་། འགའ་ཞིག་ནི་བྱང་ཆུབ་ཀྱི་
945



སེམས་ཀྱི་བསླབ་བྱ་ཕར་ཕྱིན་དྲུག་གི་ཉམས་ལེན་དང་། འགའ་ཞིག་ནི་བྱང་
ཆུབ་ཀྱི་སེམས་ལ་དངོས་འཛིན་གྱི་དྲི་མ་སོགས་དྲི་མ་རྣམས་སྤངས་ཏེ་དག་་་་
པར་བྱེད་པའི་ཐབས་དང་། འགའ་ཞིག་ནི་བྱང་ཆུབ་ཀྱི་སེམས་སྒོམ་པ་ལ་
གེགས་སེལ་ཏེ་བར་ཆད་སེལ་བ་དང་བོགས་འདོན་ཏེ་སྐྱེད་འབྱིན་པའམ་་་་
ནུས་པ་འབྱིན་པ་དང་། འགའ་ཞིག་ནི་བྱང་ཆུབ་ཀྱི་སེམས་བསྒོམས་པ་
མཐར་ཕྱིན་ནས་འཕྲིན་ལས་ཉི་ཤུ་རྩ་བདུན་གྱིས་འགྲོ་བའི་དོན་བྱ་ཚུལ་སྟོན་
པ་སོགས་སུ་འདུ་བས། ཐམས་ཅད་རང་གི་ཉམས་ལེན་གྱི་ཡན་ལག་ཏུ་
འཁྱེར་ཤེས་པ་འོང་ངོ་། །དེས་ན་གདམས་ངག་འདི་ནི་བསྟན་པ་སྟེ་ལུང་གི་
བསྟན་པ་དང་རྟོགས་པའི་བསྟན་པ་གཉིས་ལས་འདིར་གཙོ་བོར་ལུང་གི་་་་
བསྟན་པར་གོ་དགོས་པས། དེ་ལ་གདུལ་བྱའི་དབང་གིས་དངོས་སུ་འགལ་ ་
བ་མང་དུ་སྣང་ཡང་དེ་ལ་དྲང་ངེས་ཕྱེ་ནས་ཉམས་སུ་བླངས་ན་མི་འགལ་་་་་
བས་བསྟན་པ་ཐམས་ཅད་འགལ་མེད་དུ་རྟོགས་པ་དང་། གསུང་རབ་དང་
གཞུང་ལུགས་ཐམས་ཅད་དངོས་བརྒྱུད་ཡན་ལག་དང་དེའི་རྐྱེན་ལ་སོགས་་་་
པའི་སྒོ་ནས་གདམས་ངག་ཏུ་འཆར་བ་དང༌། རྒྱལ་བའི་དགོངས་པ་བདེ་
བླག་ཏུ་རྙེད་པ་དང་། ཉེས་སྤྱོད་ཆེན་པོ་སྟེ་གཙོ་བོ་ཆོས་སྤོང་གི་ལས་རང་
འགག་ཏུ་འགྲོ་བ་སྟེ། ཆེ་བ་ཆེན་པོ་བཞི་དང་ལྡན་ནོ། །སྙིགས་མ་ལྔ་བོ་བདོ་
བ་འདི། །བྱང་ཆུབ་ལམ་དུ་བསྒྱུར་བ་ཡིན། །མན་ངག་བདུད་རྩིའི་སྙིང་བོ་
འདི། །གསེར་གླིང་བ་ནས་བརྒྱུད་པ་ཡིན། །ཞེས་འབྱུང་བ་ལྟར། སྙིགས་མ་
ལྔ་ལྷག་པར་བདོ་བའི་དུས་འདིར་འདི་ལྟ་བུའི་ཉམས་ལེན་གྱི་གནད་ཤེས་པ་
946



ཞིག་མེད་ན་ཆོས་ལམ་དུ་འགྲོ་བ་དང་མཐར་ཕྱིན་པ་ཤིན་ཏུ་དཀའ་སྟེ། རྐྱེན་
ངན་རུ་འཛིངས་པས་དེ་རྣམས་སེལ་ནས་ཆོས་སྒྲུབ་ན་ནི་དུས་རིང་བོ་ཞིག་་་་
འགྱངས་འགྲོ་བས་ཁོམ་ལོང་མེད་ལ། ། དེས་ན་དུག་སྨན་དུ་བསྒྱུར་བ་ལྟར་
རྐྱེན་ངན་མཐའ་དག་གྲོགས་སུ་འཁྱེར་ནས་རྐྱེན་ངན་ཅི་ཙམ་མང་བ་བཞིན་
དགེ་སྦྱོར་དེ་ཙམ་དུ་གོང་འཕེལ་དུ་འགྲོ་བ་ཞིག་བྱུང་ན་དུག་སྨན་དུ་བསྒྱུར་
བའི་ཐབས་ལྟ་བུ་ཡིན་པས། དེ་སྒྱུར་བའི་ཐབས་ནི་ཐེག་པ་ཆེན་པོའི་བློ་སྦྱོང་
འདི་ཡིན་ནོ། །གདམས་ངག་འདིའི་སྒོ་ནས་རྐྱེན་ངན་ཐམས་ཅད་བྱང་ཆུབ་
ཀྱི་སེམས་རིན་པོ་ཆེའི་བློ་སྦྱོང་བའི་གྲོགས་སུ་འཁྱེར་ནས་སྒོམ་ཤེས་ན། རྐྱེན་
ངན་ཇི་ཙམ་མང་བ་དེ་ཙམ་དུ་དགེ་སྦྱོར་འཕེལ་བ་ཞིག་འོང་བས། དུག་སྨན་
དུ་སྒྱུར་བའི་བདུད་རྩི་ལྟ་བུ། རྒྱལ་སྲས་གསེར་གླིང་བ་དང་མགོན་པོ་ཨ་ཏི་
ཤའི་ཐུགས་ཀྱི་བཅུད་ཕྱུང་བ་སྟེ་ཉམས་ལེན་གྱི་གཙོ་བོ་ཡིན་ལ་འདིའི་ཁུངས་
ནི་སྟོན་པ་བཅོམ་ལྡན་འདས་ཀྱི་བཀའ་ཡིན་ནོ། །ཐེག་པ་མཆོག་གི་ལམ་
གྱི་སྙིང་བོ་བདག་གཞན་མཉམ་བརྗེའི་སྒོ་ནས་བྱང་ཆུབ་ཀྱི་སེམས་ལ་བློ་སྦྱོང་
བའི་གདམས་ངག་འདིས་ནི་རྐྱེན་ངན་བྱང་ཆུབ་ཀྱི་ལམ་དུ་སྦྱོར་ནུས་པ་ཡིན་
པས་གདམས་ངག་གཞན་ལས་ཁྱད་པར་དུ་འཕགས་པ་ཡིན་ལ། འདི་ལ་
བརྟེན་ན་རང་གཞན་གྱི་གནས་སྐབས་མཐར་ཐུག་གི་དོན་ཐམས་ཅད་ངེས་
པར་འགྲུབ་པས། གདམས་ངག་འདི་ནི་ཡིད་བཞིན་གྱི་ནོར་བུ་དང་ཆོས་
མཚུངས་ཤིང་གདམས་ངག་མ་ལུས་པ་འདུ་བའི་རྒྱ་མཚོ་ཆེན་པོའང་ཡིན་
ནོ། །དེ་ལྟར་གསང་སྔགས་རྡོ་རྗེ་ཐེག་པར་འཇུག་པ་ལ་ཐུན་མོང་ལམ་སྦྱངས་
947



སྔོན་དུ་འགྲོ་དགོས་ཏེ། དེ་སྔོན་དུ་མ་སོང་ན་ནི་རྨང་མེད་པའི་མཁར་ལྟ་
བུར་འགྱུར་བས། ཐུན་མོང་ལམ་སྦྱངས་ཏེ་དལ་འབྱོར་རྙེད་དཀའ་ནས་ཀུན་
རྫོབ་བྱང་ཆུབ་ཀྱི་སེམས་དང་དོན་དམ་བྱང་ཆུབ་ཀྱི་སེམས་སྦྱོང་གི་བར་གྱི་
ལམ་ཆ་ཚང་ལ་བློ་སྦྱངས་ཏེ་མྱོང་བ་ཐོན་པ་ཞིག་དགོས་པས། རྒྱུ་ཕར་ཕྱིན་
ཐེག་པ་རང་ལམ་ནས་བགྲོད་པའི་བྱང་ཆུབ་སེམས་དཔའི་རྒྱུད་ཀྱི་བྱམས་་་་་
སྙིང་རྗེ་བྱང་ཆུབ་ཀྱི་སེམས་རྣམས་ལས་ཀྱང་གསང་སྔགས་རྡོ་རྗེ་ཐེག་པའི་་་་
ལམ་ལ་འཇུག་མཁན་གྱི་གང་ཟག་གི་རྒྱུད་ཀྱི་བྱམས་སྙིང་རྗེ་བྱང་ཆུབ་ཀྱི་་་་་
སེམས་ཆེས་ཆེར་ཁྱད་པར་དུ་འཕགས་པ་ཡིན་ཏེ། སྔགས་ཀྱི་མྱུར་ཁྱད་དེ་ནི་
བྱམས་སྙིང་རྗེ་བྱང་ཆུབ་ཀྱི་སེམས་ཀྱི་སྒོ་ནས་འདོན་དགོས་ལ། དེའི་
འདོན་ཚུལ་ནི་རང་ངོས་ནས་སེམས་ཅན་རེ་རེའི་ཕྱིར་དུ་དམྱལ་བའི་མེ་ནང་
དུ་བསྐལ་བ་མཐའ་ཡས་པར་གནས་དགོས་ཀྱང་ཞུམ་པ་མེད་པར་སྤྲོ་དགས་
འཇུག་ནུས་པའི་བྱམས་སྙིང་རྗེ་ཆེན་པོའི་སྟོབས་ཡོད་དགོས་སོ། །འོ་ན་
སྙིགས་དུས་ཀྱི་ཚེ་ཐུང་གཅིག་ལ་བྱང་ཆུབ་འཐོབ་པའི་འདུན་པ་དེ་ཇི་ལྟར་་་་
བསྐྱེད་ཅེ་ན། མ་དྲིན་ཅན་རྣམས་སྡུག་བསྔལ་གྱིས་ཉམ་ཐག་པའི་ཚུལ་
བསམས་པ་ན་སྐད་ཅིག་ཀྱང་བཟོད་གླགས་མེད་པར་མ་རྒན་དྲིན་ཅན་་་་་་་
རྣམས་འཁོར་བའི་བཙོན་ར་ནས་འདོན་པའང་ཤིན་ཏུ་རིངས་པ་སྟེ་གཏན་
གྱི་བདེ་བ་ལ་བཀོད་ན་སྙམ་པའི་བསམ་པ་ཤུགས་དྲག་པོ་བསྐྱེད་དེ། མཁའ་
ཁྱབ་ཀྱི་མ་རྒན་སེམས་ཅན་ཐམས་ཅད་ཀྱི་དོན་དུ་མྱུར་དུ་རྫོགས་བྱང་འཐོབ་
པའི་ཐབས་ཇི་ལྟ་བུ་ཞིག་ཡོད་བསམས་པ་ན། བསྐལ་ཆེན་གྲངས་མེད་ལ་མི་
948



ལྟོས་པར་སྙིགས་དུས་ཀྱི་ཚེ་ཐུང་གཅིག་ལ་བྱང་ཆུབ་སྒྲུབ་ནུས་པའི་ཉེ་ལམ་
བླ་མེད་རྡོ་རྗེའི་ཐེག་པར་འཇུག་པར་བྱའོ། །དེ་ཡང་རྒྱུད་སྡེ་འོག་མའི་ལུགས་
ལ་འཆི་མེད་ཚེ་ཡི་རིག་འཛིན་བསྒྲུབས་ཏེ་ཚེ་རིང་བོར་བསྲིངས་ནས་ལམ་་་
བསྒྲུབ་དགོས་པ་དང་རྣལ་འབྱོར་བླ་མེད་ལ་ཚེ་བསྲིངས་པ་ལྟ་བུ་མ་ཡིན་་་་་་
པར་ལོ་ཁ་ཤས་ཤིག་གི་རིང་ལ་བྱང་ཆུབ་སྒྲུབ་པའི་ཉམས་ལེན་ཡོད་དོ། །ཉེ་
ལམ་དུ་འཇུག་པ་ན་རྒྱུད་སྡེ་ནས་བཤད་པ་ལྟར་གྱི་རྡོ་རྗེ་སློབ་དཔོན་མཚན་
ཉིད་དང་ལྡན་པ་སྟེ་དེ་ཉིད་ཉི་ཤུ་ཚང་བ་ཞིག་འབད་པ་དུ་མས་བཙལ་ལ་་་་་
བསམ་སྦྱོར་གཉིས་ཀྱི་སྒོ་ནས་བསྟེན་ཚུལ་སྔར་ལས་ཏེ་རྒྱུ་ཕར་ཕྱིན་ཐེག་པ་་་་
ལས་ཀྱང་ཆེས་ཆེར་ལྷག་པ་ཞིག་སྟེ། དེ་ལྷག་པའི་ཚུལ་ནི། ཕྱོགས་གཅིག་གི་
མཚན་གཞི་ཙམ་བཟུང་ན་དཔེར་ན། རྒྱུ་ཕར་ཕྱིན་ཐེག་པའི་སྐབས་སུ་བླ་
མའི་བཀའ་ཡིན་ཡང་འཇུག་མི་རུང་བའམ་སྒྲུབ་མི་རུང་བ་ཡིན་ན་སྒྲུབ་མི་་་
དགོས་པར་གསུངས་ལ། དཔེར་ན་ཁྱེད་རང་བྲག་ནང་ལ་མཆོངས་ཤིག་ཞེས་
གསུངས་ན། བདག་གིས་མི་ནུས་ཞེས་ཞུས་ཆོག་ལ། ཁྱེད་ཀྱིས་བརྐུས་
གྱིས་གསུངས་ན། བརྐུས་མ་བྱས་པར་ཕྱིར་འགྱངས་བྱས་ཆོག་ལ། འོན་
ཀྱང་གསང་སྔགས་རྡོ་རྗེ་ཐེག་པ་ལྟར་ན་བྲག་ལ་མཆོངས་དང་རྐུ་བྱོས་ལྟ་བུ་
གསུངས་ཀྱང་ངེས་པར་ཇི་བཞིན་དུ་བསྒྲུབ་དགོས་ཏེ། རྡོ་རྗེ་སློབ་དཔོན་དེ་
ཉིད་ཕྱོགས་བཅུའི་སངས་རྒྱས་ཐམས་ཅད་ཀྱི་ཡེ་ཤེས་གཅིག་ཏུ་བསྡུས་པའི་
ངོ་བོ་ཉིད་དུ་ལྟ་བ་དང་། དཀྱིལ་འཁོར་གྱི་བདག་པོ་དང་གསང་བ་འདུས་
པ་ལས་ལོགས་སུ་བླ་ན་མེད་པ་དང་བླ་མ་ལས་གཞན་པའི་གསང་འདུས་་་
949



མེད་པའི་དབྱེར་མེད་དུ་ལྟ་དགོས་ཏེ་དཀྱིལ་འཁོར་གྱི་བདག་པོ་ནི་དཔེར་ན་
དཔལ་གསང་བ་འདུས་པ་ལ་ལྷ་སོ་གཉིས་ཡོད་པ་ལས་གཙོ་བོ་ནི་མི་བསྐྱོད་
རྡོ་རྗེ་ལྟ་བུ་ཡིན་པས་དེ་ལྟར་དུ་ལྟ་དགོས་ཤིང་། མཆོག་ཐུན་གྱི་དངོས་གྲུབ་
ཐམས་ཅད་རྡོ་རྗེ་སློབ་དཔོན་ཕྱིན་ཅི་མ་ལོག་པར་བསྟེན་ནས་དེ་ཁོ་ནའི་་་་་
བཀའ་དྲིན་ལས་སྒྲུབ་དགོས་པས། མཉེས་པ་གསུམ་སྟེ་ཟང་ཟིང་འབུལ་
བ་བཀའ་བཞིན་སྒྲུབ་པ་ལུས་ངག་གིས་བསྙེན་བཀུར་བའི་མཉེས་པ་གསུམ་
གྱིས་མཉེས་པར་བྱ་བ་ལ་སྐྱེས་བུའི་རྩལ་ཅི་ཡོད་ཀྱིས་འབད། རྡོ་རྗེ་སློབ་
དཔོན་མཉེས་པར་སྒྲུབ་ཚུལ་འདི་ཡང་སྔགས་ཀྱི་ཐུན་མོང་མ་ཡིན་པའི་མྱུར་
ཁྱད་ཅིག་ཡིན་ནོ། །བླ་མ་མཉེས་པར་གྱུར་བ་ན་དབང་གི་དོན་དུ་གསོལ་བ་
བཏབ་སྟེ་དབང་བཞིས་རྒྱུད་སྨིན་ངེས་ཤིག་བྱ། དེ་ཡང་བྱང་ཆུབ་ཀྱི་སེམས་
ཤུགས་དྲག་ཏུ་བསྐྱེད་ནས་དཀྱིལ་འཁོར་དུ་འཇུག་དགོས་ཏེ། དཀྱིལ་འཁོར་
དུ་འཇུག་པའི་ཚེ་རྡོ་རྗེ་སློབ་དཔོན་གྱིས། ཚེ་འདིའི་ཕུན་ཚོགས་ཙམ་ཞིག་
དོན་དུ་གཉེར་བ་དང་། ཕྱི་མའི་མངོན་མཐོ་ཙམ་ཞིག་དོན་དུ་གཉེར་བ་
དང་། རང་ཉིད་འཁོར་བ་ལས་གྲོལ་བ་ཙམ་ཞིག་དོན་དུ་གཉེར་བ་དང་།
མཁའ་ཁྱབ་ཀྱི་སེམས་ཅན་རྣམས་འཁོར་བའི་སྡུག་བསྔལ་ལས་སྒྲོལ་ཕྱིར་བླ་
མ་དང་དཀྱིལ་འཁོར་བའི་ལྷ་ཚོགས་ཀྱི་སྤྱན་སྔར་ཚེ་འདིའི་ཕུན་ཚོགས་སྒྲུབ་
པར་འདོད་པ་དང་ཕྱི་མའི་མངོན་མཐོ་ཙམ་དང་རང་ཉིད་འཁོར་བ་ལས་་་་་
ཐར་བ་ཙམ་དོན་དུ་གཉེར་བ་སོགས་བསམ་པ་དམན་པ་མིན་པར། མ་རྒན་
སེམས་ཅན་ཐམས་ཅད་འཁོར་བ་ལས་སྒྲོལ་ཕྱིར་བྱང་ཆུབ་མཆོག་ཏུ་སྨོན་་་་་་
950
་་



ལམ་བཏབ་སྟེ་བྱང་ཆུབ་ཀྱི་ལམ་ལ་རིངས་པར་ཆས་པ་ཞིག་ཡིན་པ་ངག་་་་་་
ནས་དངོས་སུ་བརྗོད་དེ་ཁས་ལེན་དགོས་པ་དང༌། རྒྱལ་བ་སྲས་བཅས་
དཔང་དུ་བཞག་སྟེ་བླ་མ་དང་དཀྱིལ་འཁོར་གྱི་གཙོ་བོ་དབྱེར་མེད་པའི་སྤྱན་
སྔར་མཁའ་ཁྱབ་ཀྱི་སེམས་ཅན་ཐམས་ཅད་འཁོར་བའི་གནས་ནས་བདག་་་་
ཉིད་གཅིག་པུས་འདོན་ཞིང་། སྔར་མ་བསྒྲལ་བ་ཐམས་ཅད་བདག་ཉིད་
གཅིག་པུས་སྒྲོལ་བར་ཁས་ལེན་དགོས་པ་ཡིན་ལ། གསང་སྔགས་རྡོ་རྗེ་ཐེག་
པའི་དཀྱིལ་འཁོར་དུ་ཞུགས་པའི་གང་ཟག་གི་རྒྱུད་ཀྱི་བྱང་ཆུབ་ཀྱི་སེམས་་་་་
དང་ཕར་ཕྱིན་ཐེག་པ་རང་ལམ་དུ་བགྲོད་པའི་གང་ཟག་གི་རྒྱུད་ཀྱི་བྱང་་་་་་
ཆུབ་ཀྱི་སེམས་ལ་ཤུགས་ཆེ་ཆུང་གི་ཁྱད་པར་ཆེན་པོ་ཡོད་པས་དེ་བཞིན་་་་་
བཤེས་གཉེན་བསྟེན་ཚུལ་ལའང་ཁྱད་པར་ཆེན་པོ་ཡོད་ལ། དེས་ན་དེ་
ལྟ་བུའི་བྱང་ཆུབ་ཀྱི་སེམས་རླབས་པོ་ཆེ་དེ་ཉིད་སྐད་ཅིག་ཀྱང་ཡོངས་ཐབས་
མེད་པར་བརྟེན་པར་བྱ་བ་དང་། སྔགས་ཀྱི་ཐབས་མཁས་ལ་བརྟེན་ནས་
མྱུར་དུ་རྫོགས་པར་བྱ་བའི་ཕྱིར་སྙིང་གར་གཟུགས་བཀོད་ནས་ཟླ་བ་རྡོ་རྗེའི་
རྣམ་པར་བསྒོམ། དབང་གི་སྐབས་སུ་སྙིང་གར་རྡོ་རྗེ་ཞིག་དང་མེ་ཏོག་ཙམ་
པ་ཀ་ཞིག་འཛིན་པ་ནི་དེ་མཚོན་བྱེད་ཡིན་ནོ། །བླ་མས་ཕྱོགས་བཅུའི་
རྒྱལ་བ་ཐམས་ཅད་ཀྱི་ཐུགས་རྒྱུད་ཀྱི་བྱང་ཆུབ་ཀྱི་སེམས་རིན་པོ་ཆེ་རྣམ་པ་
གཉིས་ཀྱི་བྱིན་རླབས་ཕབ་ནས་བྱིན་རླབས་མཐའ་དག་དྲངས་ཏེ་སློབ་མའི་
རྒྱུད་ལ་བསྣུམ་པས་བྱིན་གྱིས་བརླབས་ཤིང་བརྟན་པར་བྱས། བྱང་ཆུབ་ཀྱི་
སེམས་རིན་པོ་ཆེ་ནི་རྨང་གཞི་ཞིང་ས་ལྟ་བུ་ཡིན་པས་དེའི་སྟེང་དུ་སྐུ་བཞིའི་
951



ས་བོན་འདེབས་པར་བྱེད་པ་ཡིན་ལ། སྔགས་ཀྱི་ཐབས་མཁས་ལ་བརྟེན་
ནས་བྱང་ཆུབ་སེམས་དཔའི་སྤྱོད་པ་སྤྱད་དེ་རྫོགས་བྱང་མྱུར་དུ་སྒྲུབ་པར་་་་་
བྱེད་པ་དེ་ཡང་བསྒྲུབས་ན་ལེགས་ཤིང་ཕན་ཡོན་ཆེ་བ་དང་། མ་བསྒྲུབས་
ཀྱང་ཉེས་པ་མེད་པ་ཙམ་དུ་མི་བཞག་པར་བླ་མ་དང་དཀྱིལ་འཁོར་བའི་ལྷ་
ཚོགས་བཀའ་སྡོད་སྲུང་མར་བཅས་པ་དཔང་དུ་བཞག་སྟེ་རྡོ་རྗེའི་མནའ་་་་
ཀྱི་སྤྱོད་པ་ལ་ཞུགས་ཏེ་བྱང་ཆུབ་ཀྱི་ལམ་ལ་རིངས་པར་ཆས་པ་འདི་ལས་་་་་་
གཞན་དུ་ཕྱོགས་ན་མགོ་ཚལ་བ་བརྒྱར་འགས་པ་སོགས་ཀྱི་རྡོ་རྗེའི་དམོད་པ་
ཆེན་པོ་བོར་ཏེ། རལ་གྲིའི་འཁོར་ལོའི་གསེབ་ཏུ་འགྲོ་བ་ལྟར་སྐད་ཅིག་ཀྱང་
གཞན་དུ་ཡེངས་ཐབས་མེད་པར་སེམས་ཅན་རྣམས་འཁོར་བ་ནས་འདོན་་་་
ཕྱིར་ཤིན་ཏུ་རིངས་པར་བླ་མེད་ཀྱི་ལམ་ལ་ཆས་པ་ཡིན་ནོ། །དེ་ལྟར་དབང་
རྣམ་པར་དག་པ་ཐོབ་ཅིང་དབང་དུས་སུ་ཁས་བླངས་པའི་དམ་ཚིག་དང་་་་
སྡོམ་པ་མིག་གི་འབྲས་བུ་ལྟར་སྲུང་བ་གཞིར་བཞག་ནས་ལམ་རིམ་གཉིས་་་་་
ཡང་བྱང་ཆུབ་ཀྱི་སེམས་ཆེས་ཤུགས་དྲག་ཏུ་བསྐྱེད་ནས་སེམས་ཅན་རྣམས་
ཀྱི་དོན་དུ་རྫོགས་བྱང་སྒྲུབ་པ་ལ་ཤིན་ཏུ་རིངས་པས་ད་ལྟ་ནས་འབྲས་བུའི་
རྫོགས་བྱང་སྟེ་སྔགས་ཀྱི་སྐབས་འདིར་ཡོངས་དག་བཞི་དང་རྣམ་པ་མཐུན་
ནས།
མ་རྒན་སེམས་ཅན་རྣམས་སྡུག་བསྔལ་གྱིས་ཉམ་ཐག་པ་སྙིང་རྗེས་
952



བཟུང་ནས་སེམས་ཅན་རྣམས་ཀྱི་སྡིག་སྒྲིབ་དང་སྡུག་བསྔལ་ཐམས་ཅད་་་་་་
ཆུར་བསྡུས་ཏེ་ཡེ་ཤེས་ཀྱི་བདུད་རྩིས་དག་པར་བྱེད་པ་དང་། ཕྱོགས་བཅུའི་
མ་རྒན་སེམས་ཅན་ཐམས་ཅད་བཀུག་ནས་ཐུགས་ཀྱི་དཀྱིལ་འཁོར་དུ་་་་་་
བཅུག་སྟེ་དབང་བསྐུར་ནས་སྡིག་སྒྲིབ་སྦྱོང་བར་བྱེད་པ་དང་། ཡང་སེམས་
ཅན་ཐམས་ཅད་རང་གི་སྙིང་གར་བཀུག་ནས་རང་སེམས་དང་དབྱེར་མེད་
དུ་བྱས་ཏེ་རྒྱལ་བ་སྲས་བཅས་ཀྱི་བྱིན་རླབས་བདུད་རྩིར་ཕབ་ནས་སྡིག་སྒྲིབ་
དང་སྡུག་བསྔལ་རྣམས་སྦྱོང་བར་བྱེད་པ་དང་། རང་གི་ལུས་ལོངས་སྤྱོད་
དགེ་རྩ་ཐམས་ཅད་དག་པའི་རྟེན་དང་བརྟེན་པའི་རྣམ་པར་སྤྲོས་ཏེ་ཕྱོགས་
བཅུའི་སེམས་ཅན་ཐམས་ཅད་ལ་གཏོང་ཞིང་། སེམས་ཅན་རྣམས་ཀྱི་ལས་
ཉོན་དང་ཕུང་ཁམས་སྐྱེ་མཆེད་རྣམས་སྦྱངས་ཏེ་དག་པའི་ལྷར་བསྒྱུར་བ་་་་་
དང་། མ་རྒན་སེམས་ཅན་རྣམས་གནས་པའི་རྟེན་མ་དག་པའི་འཇིག་རྟེན་
རྣམས་ཀྱང་སྦྱངས་ཏེ་དག་པའི་གཞལ་ཡས་ཁང་དུ་བསྒྱུར་བ་དང་། རྒྱལ་བ་
སྲས་བཅས་ཀྱི་ཐུགས་བསྐུལ་བའི་བཟླས་པའི་མཐུས་བྱིན་རླབས་བདུད་རྩི་་་
ཕབ་སྟེ་སྦྱོང་བར་བྱེད་པ་སོགས་སྣོད་བཅུད་སྦྱོང་བ་ལ་རྩལ་དུ་འདོན་ཞིང་།
སྦྱང་གཞི་སྦྱང་བྱ་དེ་ངོ་འཕྲོད་པ་དང་། སྐུ་གསུམ་ལམ་འཁྱེར་གྱི་གནད་ཚང་
བའི་རིམ་པ་དང་བོའི་རྣལ་འབྱོར་བསྐྱེད་རིམ་ལ་འབད་པས་རྒྱུད་སྨིན་པར་
བྱས་ནས། རིམ་པ་གཉིས་པ་རྫོགས་རིམ་བསྒོམ་པ་ལ་འཇུག་པ་ན་རྡོ་རྗེའི་
ལུས་ལ་གནད་དུ་བསྣུན་ཞིང་། གསང་འདུས་ལེའུ་གཉིས་པ་ནས་གསུངས་
པ་ལྟར་བླ་མེད་ཀྱི་ཐུན་མོང་མིན་པའི་བྱང་ཆུབ་ཀྱི་སེམས་རྣམ་པ་གཉིས་་་་་ .
953



སྒོམ་པ་ལ་འབད་དེ་བྱང་ཆུབ་ཀྱི་སེམས་ཤུགས་དྲག་པོས་མཁའ་ཁྱབ་ཀྱི་མ་་་
རྒན་སེམས་ཅན་ཐམས་ཅད་སྣོད་ཀྱི་འཇིག་རྟེན་དང་བཅས་པ་ཡང་དང་་་་
ཡང་དུ་འོད་གསལ་དུ་བསྡུས་ཏེ་དག་པར་བྱེད་པ་དང་། རང་དང་སེམས་
ཅན་ཐམས་ཅད་ཀྱི་སྒོ་གསུམ་རྡོ་རྗེ་གསུམ་གྱི་བདག་ཉིད་དུ་སྒྲུབ་པར་བྱེད་
པ་སོགས་རིམ་པ་གཉིས་པའི་ལམ་ལ་འབད་དེ་ཟུང་འཇུག་གི་སྐུ་སྒྲུབ་པར་་་་་
བྱེད་ལ། སྐུ་དེ་གྲུབ་པ་ན་རིང་ནས་སྨོན་པའི་དོན་གྲུབ་སྟེ་སྐད་ཅིག་
རེ་རེ་ལའང་མ་རྒན་སེམས་ཅན་རྣམས་འཁོར་བའི་གནས་ནས་འདོན་པ་ལ་
མཁྱེན་བརྩེ་ནུས་པ་ཐོགས་པ་མེད་པར་རྡུལ་ཕྲ་མོ་རེའི་ནང་དུའང་ཕྱོགས་་་་་
བཅུའི་རྒྱལ་བ་སྲས་དང་བཅས་པའི་བཀོད་པ་སྟོན་པ་དང༌། མཁའ་ཁྱབ་ཀྱི་
མ་རྒན་སེམས་ཅན་ཐམས་ཅད་རྡུལ་ཕྲ་མོ་གཅིག་གི་ནང་དུའང་བསྡུ་ནུས་པ་
སོགས་སྒྱུ་མའི་རྣམ་ཐར་དཔག་པར་དཀའ་བ་བསམ་གྱིས་མི་ཁྱབ་པ་ཐོབ་་་་
ཅིང་། གཉིས་སྣང་འཁྲུལ་བའི་བག་ཆགས་ཕྲ་མོ་རྣམས་སྦྱངས་ཏེ་མི་སློབ་
ཟུང་འཇུག་དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེའི་ངོ་བོར་འཚང་
རྒྱ་སྟེ། དེ་ནས་ནམ་མཁའི་དབྱིངས་ཁྱབ་པའི་སེམས་ཅན་ཐམས་ཅད་ལ་
རང་རང་གི་སྐལ་བ་དང་འཚམ་པའི་སྤྲུལ་བའི་བཀོད་པ་བསྟན་ཏེ་ལྷུན་གྱིས་
གྲུབ་པ་དང་རྒྱུན་མི་འཆད་པའི་འཕྲིན་ལས་ཀྱི་སྐད་ཅིག་རེ་རེ་ལའང་སེམས་
ཅན་མཐའ་ཡས་མུ་མེད་པ་འཁོར་བའི་གནས་ནས་བཏོན་ཏེ་བླ་ན་མེད་པའི་
བྱང་ཆུབ་ལ་རིམ་གྱིས་འགོད་པར་མཛད་དོ། །
དེ་ལྟར་བཤེས་གཉེན་བསྟེན་ཚུལ་ནས་བཟུང་མི་སློབ་ཟུང་འཇུག་གི་་་་
954



བར་མདོ་སྔགས་ཀྱི་ལམ་གྱི་ལུས་རྫོགས་པ་ལ་ཉིན་རེ་བཞིན་ཐུན་བཞིའམ་མ་
མཐའ་ཐུན་གཅིག་ཏུའང་བྱས་ཏེ་ཡིད་འགྱུར་གྱི་མྱོང་བ་འདོན་པར་བྱེད་པ་
ནི་དལ་བའི་རྟེན་ལ་སྙིང་བོ་ལེན་པའི་ཐབས་མཆོག་ཏུ་གྱུར་པར་རྒྱལ་བ་་་་་
དགྱེས་པའི་ལམ་སྲོལ་རྨད་དུ་བྱུང་བ་ཡིན་གསུང་ངོ༌། །
རབ་འབྱམས་བཀའ་དང་དགོངས་འགྲེལ་ཀུན་གྱི་སྙིང་བོའི་གནད་་་་་་
རྣམས་མ་ཚང་མེད་པར་ལམ་གྱི་རིམ་པ་གཅིག་ཏུ་བསྡུས་ནས་འདོམས་་་་་་་
མཛད་པ། །མགོན་པོ་ཨ་ཏི་ཤ་དང་བློ་བཟང་རྒྱལ་བའི་དབང་བོ་དབྱེར་མེད་
རྒྱལ་ཀུན་ཐུགས་རྗེའི་རང་གཟུགས་རྗེ་བཙུན་བླ་མ་ཐུགས་རྗེ་ཅན། །སྤྱི་
གཙུག་མཛེས་པའི་རྒྱན་དང་སྙིང་གི་པདྨོའི་ཟེའུ་འབྲུར་རྟག་ཏུ་བཞུགས་ལ་
བྱམས་བརྩེའི་བྱིན་རླབས་བདུད་རྩིའི་ཆུ་རྒྱུན་ཡུན་ཕབ་པས། །བདག་ཡིད་
དྲི་མ་ཀུན་བཀྲུས་རབ་དྭངས་སེམས་མཆོག་ཆེས་ཆེར་རྒྱས་ནས་འགྲོ་འདི་མ་
ལུས་བདག་ཉིད་གཅིག་པུས་སྒྲོལ་བར་ནུས་གྱུར་ཅིག །མཐོང་ཐོས་དྲན་རེག་
མ་ལུས་སྨིན་མཛད་ཅིང་། །གནོད་བྱེད་རྣམས་ཀྱང་ཕན་བདེ་ལ་སྦྱོར་བ། །
རིན་ཆེན་སེམས་མཆོག་ཐུགས་ལ་མངའ་རྣམས་ལ། །རྣམ་པ་ཀུན་ཏུ་གུས་
པས་ཕྱག་བགྱིད་དོ། །ཟླ་མེད་སྟོན་པ་ཐུགས་རྗེ་ཅན་དེ་ཡིས། །གསུང་གི་
གསང་བ་ཀུན་ལ་དབང་འབྱོར་བ། །རྒྱལ་ཚབ་མི་ཕམ་མགོན་དང་འཇམ་
དབྱངས་ཀྱིས། །ཀླུ་སྒྲུབ་ཐོགས་མེད་ཞི་བ་ལྷ་གསུམ་ལ། །བསྩལ་བའི་ཐེག་
མཆོག་གདམས་པའི་ཆུ་བོ་གསུམ། ་ །གཅིག་ཏུ་འཁྱིལ་བ་གསེར་གླིང་མཚོ་
ཆེན་ལས། །འགྲོ་བའི་དེད་དཔོན་མགོན་པོ་ཨ་ཏི་ཤས། །བྱང་ཆུབ་ཐུགས་ཀྱི་
965



ནོར་བུར་རབ་བཞེས་ཏེ། །མཐའ་ཡས་འགྲོ་ལ་ཕན་བདེའི་གྲུ་ཆར་ཕབ། །
བྱམས་ཐུགས་རྩི་མ་གྷི་ཡི་དྲི་བཟང་གིས། །ལོག་པར་སྨྲ་བའི་དུག་འཛིན་
ཀུན་བསལ་ཞིང་། །བསིལ་ལྡན་ལྗོངས་འདིར་རྒྱལ་བའི་སྲས་ཀྱིས་བཀང་། །
མར་མེ་མཛད་དཔལ་ཞིང་འདིར་སླར་བྱོན་པ། །འཇམ་མགོན་རྒྱལ་བ་
གཉིས་པའི་ཉིན་བྱེད་མཐུས། །ཐུབ་བསྟན་ཡོངས་རྫོགས་དཔྱིད་ཀྱི་དཔལ་མོ་
ཤར། །རྣམ་དག་ཁྲིམས་ལྡན་རྒྱལ་བའི་མྱུ་གུ་ཡིས། །འཛིན་མའི་ཁྱོན་འདིར་
མ་ལུས་ཁྱབ་པར་བྱས། །བསྟན་པའི་འཇུག་སྒོ་སྐྱབས་འགྲོ་ནས་བཟུང་སྟེ། །
རྒྱུད་སྡེ་མཐར་ཐུག་འདུས་པའི་ཟུང་འཇུག་བར། །ཐེག་པ་ཆེན་པོའི་བཞོན་
པས་བགྲོད་འདོད་པའི། །སྐལ་ལྡན་གཅིག་གི་ཉམས་ལེན་རིམ་པ་རུ། །
བསྡུས་པའི་ལེགས་བཤད་བདུད་རྩིའི་དགའ་སྟོན་ལ། །འདུས་པའི་རྒྱལ་སྲས་
དཔའ་བོ་བགྲང་ཡས་ཀྱིས། །ཐེག་མཆོག་གཏམ་གྱི་བགྲོ་བ་ཆེར་མཛད་
པས། །སྟོན་པ་འཁོར་བཅས་སླར་ཡང་གཤེགས་པ་བཞིན། །གངས་རིའི་
ལྗོངས་འདི་འཕགས་ཡུལ་ཉིད་དུ་བསྒྲུབས། །སྡེ་སྣོད་གསུམ་དང་རྒྱུད་སྡེ་
རྣམ་བཞི་ལ། །མི་འཇིགས་སྤོབས་བརྙེས་མཁས་པའི་ཚོགས་རྣམས་ཀྱིས། །
སྔོན་མེད་ལེགས་བཤད་སྒྲ་དབྱངས་ཆེར་བསྒྲགས་པས། །ཕྱོགས་ཀུན་མཁས་
པའི་རྒྱུན་གྱིས་བརྒྱན་པར་གྱུར། །བདག་ཉིད་ཆེན་པོ་དེ་དང་དེ་དག་ཀུན། །
དུས་ཀྱི་རིམ་པས་ཐོས་པའི་ལམ་དུ་གཤེགས། །ཐེག་ཆེན་ལམ་གྱི་སྙིང་བོའི་
གནད་རྣམས་ཀྱི། །མིང་ཙམ་འཛིན་པའང་དཀོན་པའི་དུས་འདི་འོངས། །ཀྱེ་
མ་ཐུབ་བསྟན་མིང་གི་ལྷག་མ་རུ། །གྱུར་པའི་མི་བཟད་དུས་མཐའ་འདི་
956



འདྲར་གྱུར། །ཀྱི་ཧུད་འགྲོ་འདིའི་ལས་ཀྱི་མཐུ་བཙན་ཞིང་། །བརྩེ་མེད་མི་
རྟག་སྲིན་པོ་འདི་རེ་ངན། །འདི་ལྟའི་དུས་འདིར་ཉམ་ཆུང་བདག་འདྲ་
བས། །བསྟན་ལ་ཕན་པའི་བྱ་བ་བགྱིད་རྩོམ་པ། །མུན་ནག་སྨག་ཏུ་རྩྭ་སྒྲོན་
འདེགས་པ་བཞིན། །རང་ཉིད་མྱུར་དུ་ཉམས་པ་སྟོན་པར་ཟད། །འོན་ཀྱང་
བསྟན་པ་འབའ་ཞིག་གཅེས་པར་དགོངས། །གཅིག་ཏུ་འགྲོ་ལ་བརྩེ་བའི་
དབང་གྱུར་པའི། །བདག་ཉིད་ཆེན་པོའི་གསུང་གིས་བསྐུལ་བས་ན། །སེམས་
དཔའི་མཆོག་གི་ཐུགས་བསྐྱེད་མཐུ་བཙན་པོས། །ཐེག་མཆོག་རིགས་ཀྱི་ནུས་
པ་བརྟས་གྱུར་ཏེ། །རྒྱལ་བ་དགྱེས་པའི་ལམ་ལ་ཡིད་རྟོན་པའི། །བློ་ལྡན་
འགའ་ལ་ཕན་པའང་སྲིད་སྙམ་ནས། །བརྒྱུད་ལྡན་བླ་མའི་གསུང་བཞིན་
ཚུལ་འདི་བཀོད། །ལུང་དང་རིགས་པས་དཔྱད་པ་ཡིན་མོད་ཀྱང་། །ཐེག་
མཆོག་ལམ་ཟབ་བདག་བློ་ཤིན་ཏུ་རྨོངས། །དེའི་ཕྱིར་འདི་ལ་ནོངས་པ་གང་
མཆིས་པ། །ཐུགས་རྗེ་ཆེ་མགོན་རྣམས་ལ་སྙིང་ནས་བཤགས། །ཚུལ་འདིར་
འབད་ལས་ཐོབ་པའི་དགེ་བ་དེས། །དྲིན་ཅན་ཉམ་ཐག་མ་རྒན་འགྲོ་འདི་
རྣམས། །ཉམ་ང་འཁོར་བའི་གནས་ལས་སྒྲོལ་བ་ལ། །ཤཱཀྱའི་དབང་བོ་ལྟ་
བུར་བདག་གྱུར་ཅིག །འགྲོ་བའི་སྡུག་བསྔལ་མ་ལུས་སེལ་བའི་སྨན། །རིན་
ཆེན་སེམས་མཆོག་བདུད་རྩིའི་བུམ་བཟང་འདི། །ས་འདི་གནས་པ་དེ་སྲིད་
གནས་གྱུར་ཏེ། །འགྲོ་ཀུན་བྱང་སེམས་བདུད་རྩིས་ཚིམ་གྱུར་ཅིག །ཐེག་
མཆོག་ཆོས་ཚུལ་སྲུང་ཞིང་སྐྱོང་བ་ལ། །མཐུ་ལྡན་བཀའ་སྡོད་སྲུང་མའི་
ཚོགས་རྣམས་ཀྱིས། །ཆོས་འདིའི་འཕྲིན་ལས་སྤེལ་ལ་མ་གཡེལ་བར། །འགྲོ་
957



ཀུན་ལམ་འདིར་འཇུག་པའི་གྲོགས་མཛོད་ཅིག །
ཅེས་རྒྱལ་སྲས་ཞི་བ་ལྷའི་གཞུང་ནས་འབྱུང་བ་ལ་བརྟེན་ཏེ་བདག་་་་་་
གཞན་མཉམ་བརྗེའི་སྒོ་ནས་བྱང་ཆུབ་ཀྱི་སེམས་སྦྱོང་བའི་གདམས་ངག་་་་་
ཐེག་ཆེན་བློ་སྦྱོང་གི་ཁྲིད་ཡིག་བདུད་རྩིའི་སྙིང་བོ་ཞེས་བྱ་བ་འདི་ནི། ཕྱི་
ནང་གི་ཆོས་རྣམས་ཆུ་ནང་གི་ཟླ་གཟུགས་ལྟར་གཟིགས་ཤིང་། མདོ་སྔགས་
ཀྱི་ལམ་གྱི་གནད་ཐམས་ཅད་རྗེ་བདག་ཉིད་ཆེན་པོའི་དགོངས་པ་ཇི་ལྟ་བ་་་
བཞིན་དྲི་མ་མེད་པའི་རིགས་པའི་ལམ་ནས་དྲངས་ཏེ་འདོམས་པ་ལ་དབང་
འབྱོར་བས་བསྟན་འཛིན་དམ་པ་རྣམས་ཀྱི་ནང་ན་རྒྱལ་མཚན་གྱི་ཏོག་ལྟར་
མངོན་པར་མཐོ་བའི་བདག་ཉིད་ཆེན་པོ་རྗེ་ལྕང་སྐྱ་སྤྲུལ་སྐུ་རིན་པོ་ཆེ་ཡེ་་་་་
ཤེས་བསྟན་པའི་སྒྲོན་མེ་དཔལ་བཟང་པོའི་བཀས་བསྐུལ་བ་ལ་བརྟེན་ནས།
ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་དང་ཞི་བ་ལྷ་གསུམ་ནས་བརྒྱུད་་་་་་་
པའི་ལམ་གྱི་རིམ་པ་སྤྱི་དང༌། ཁྱད་པར་བྱང་ཆུབ་སེམས་སྦྱོང་གི་སྙན་བརྒྱུད་
ཀྱི་མན་ངག་ལེགས་པར་ཐོབ་པ་དགེ་སློང་ཡེ་ཤེས་རྒྱལ་མཚན་གྱིས། དགའ་
བ་ཞེས་བྱ་བ་ཆུ་འབྲུག་ཆོ་འཕྲུལ་ཟླ་བའི་ཡར་ཚེས་ལ་བལ་བོད་མཚམས་ཀྱི་
དབེན་གནས་བཀྲ་ཤིས་བསམ་གཏན་གླིང་དུ་སྦྱར་བའོ། །འདིས་ཀྱང་ཐུབ་
པའི་བསྟན་པ་རིན་པོ་ཆེ་མི་ནུབ་པའི་རྒྱལ་མཚན་དུ་གྱུར་ཅིག་ །ཅེས་
གསུངས་ཏེ་གོ་སླའོ།།
ཞེས་ཐེག་ཆེན་བློ་སྦྱོང་གི་ཁྲིད་ཡིག་བདུད་རྩི་སྙིང་བོའི་འགྲེལ་བཤད་རིན་ཆེན་དབང་གི་་་་
རྒྱལ་བོ་ཞེས་བྱ་བ་འདི་ནི་འཕགས་པ་སྐྱབས་ཀྱིས་སྒྲ་ཐག་ཇི་བཞིན་ཡི་གེར་ཕབ་ཅིང་བློ་བཟང་སྙན་
གྲགས་ནས་ཞུས་པའོ། ། ་
958



ཇུས་འགོད་པ།
རྩོམ་སྒྲིག་འགན་འཁུར་པ། །
མདུན་ཤོག་མཛེས་རིས་པ། །
པར་སྒྲིག་འཆར་འགོད་པ།
མདུན་ཤོག་གཟིགས་བྱང་པ། །
སངས་རྒྱས། རིན་ཆེན་དོན་གྲུབ།
ལྷུན་གྲུབ་རྡོ་རྗེ།
ཚེ་གོ
ལ་ཧའེ་ཡུན།
གྲགས་པ།
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་འབུམ་
པོད་ལྔ་བ་བཞུགས་སོ། །
པར་སྐྲུན།
འགྲེམས་སྤེལ།
བརྒྱུད་འཚོང་།
པར་འདེབས།
དེབ་ཚད།
དཔར་ཤོག
ཡིག་གྲངས།
གསབ་ཤོག
པར་ཐེངས།
དཔར་ཐེངས།
དཔར་གྲུངས།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10)
སྦྲག་ཨང 810001_ ཁ་པར 6143426
མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
མཚོ་སྔོན་མི་རིགས་པར་ཁང་།
ཧོ་སྨིས 850X 1168 1/32
30. 25
ཁྲི 44
1999 ལོའི་ཟླ 6 པར་པར་གཞི་དང་པོ་བསྒྲིགས།
1999 ལོའི་ཟླ 6 པར་དཔར་ཐེངས་དང་པོ་དཔར།
2 000
དཔེ་རྟགས། ISBN7 - 5420 - 0699 - 1/G • 547 །
དེབ་སྤུས་ལེགས། སྒོར 33. 60
རིན་གོང༌། །
དེབ་དཀྱུས་མ། སྒོར 30. 10
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ།)



策划:桑杰仁青当周
责任编辑:龙智多杰
封面设计:才高
技术设计:喇海永
封面题字:智华
夏日东文集(第五卷)
出版
发行:
青海民族出版社(西宁市同仁路10号)
邮政编码 810001 电话 6143426
销:青海省新华书店
印刷:青海民族印刷厂
本: 850X1168 毫米 1/32
印张: 30.25
| 数: 440千
插页:6
次:1999年6月第1版
印次: 1999年6月第1次印刷
印数:2000
号:ISBN7-5420-0699-1/G-547(民文)
精装:33.60元
定价:
平装:30.10元
| 版权所有翻印必究
(书中如有缺页、错页及倒装请与工厂联系)



ISBN 7-5420-0699-1
9.1787542 006998">
