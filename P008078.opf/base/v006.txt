༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Tibeton Puddhist Re source Center
Text Scan Input Form - Title Page
TBRC Volume Number
TBRC Work Number (W)
Title
4910
16936
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་འབུམ།
gsung 'bum/blo bzang bshad sgrub rgya mtsho
Author
བློ་བཟང་བཤད་སྒྲུབ་རྒྱ་མཚོ།
blo bzang bshad sgrub rgya mtsho
Descriptor
Original Publication
Place
zi ling
Publisher
mtsho sngon mi rigs dpe skrun khang
1998-1999
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
627
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



Rje Sar-gdon Blo-bzan-b'sad-sgrub-rgya-mtsho'i gsun 'bum.
LC Control Number: 99950284
Type of Material: Text (Book, Microform, Electronic, etc.)
Personal Name: 'Sar-gdon Blo-bzan-b'sad-sgrub-rgya-mtsho.
Main Title: Rje 'Sar-gdon Blo-bzan-b'sad-sgrub-rgya-mtsho'i gsun 'bum.
Uniform Title: [Works. 1998]
Variant Title: Chinese colophon title: Xiaridong wen ji
Edition Information: Par thens 1.
Published/Created: [Zi-lin] : Mtsho-snon mi rigs dpe skeun khan : Mtsho-snon 'Zin-chen 'Zin-hwa
dpe khan gis bkram, 1998.
Description: v. ; 21 cm.
ISBN: 7542006541
Summary: Collected works on Tibetan Buddhist doctrines of Dge-lugs-pa tradition.
Subjects: Buddhism--Doctrines.
Dge-lugs-pa (Sect)--Doctrines
LC Classification: BQ7550 .S28 1998
Overseas Acq. No.: Ch-Tib-99-950284; 904; 908-904
Other System No.: (DLC) 99950284
Repro./Stock No.: Library of Congress -- New Delhi Field Office RMBY26.00
Quality Code: lcode



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་
གསུང་འབུམ་བཞུགས་སོ།།
བོད་དྲུག་པ་
མཚོ་སྔོན་མི་རིགས་དཔེ་སྐྲུན་ཁང་།



..
!
!
.



W
།
།
W
རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་སྐུ་པར། །
།
ནས་
་་་
།
་་་་་་་།
་
་པ་
ན
།
ང་ལ་ལོ་
༣ 1:
་་
༢
11
ས་
11
8
1:|:
5ཙིཏྟཾ
1
11 1
1
:|:
||
ནམ
:
1:
|:
བསམ་



..
!
!
.



༄༅། །རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་
གསུང་འབུམ་བཞུགས་སོ།།
པོད་དྲུག་པ་
མཚོ་སྔོན་མི་རིགས་དཔེ་སྐྲུན་ཁང་།



.
.
…
图书在版编目(CIP)数据
夏日东文集 第6卷:藏文/夏日东著。一西宁:青海民族出版社,
1999.7
ISBN 7-5420-0840-4
1.夏…I.夏….0夏日东一文集一藏语 ©喇嘛教一研
究一文集一藏语 N.B946.6
中国版本图书馆 CIP 数据核字(1999)第29142号
• Share":



སྒྲིག་པ་པོའི་གཏམ། །
གསུང་འབུམ་འདིའི་རྩོམ་པ་པོ་སྟེ་ངེས་པ་དོན་གྱི་དགེ་བའི་བཤེས་་་་་
གཉེན་ཆེན་མོ་རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོ་མཆོག་ནི། སྤྱི་
ལོ1922ལོར་མཚོ་སྔོན་ཞིང་ཆེན་དཔའ་ལུང་རྫོང་ཁོངས་བྱ་ཁྱུང་དགོན་་་་་
པའི་ཉེ་འདབས་ཀྱི་གུང་ཡེ་དགོན་ཚར་ཞེས་པའི་གྲོང་སྡེར་ཡབ་གཟུངས་་་་་
ཐར་དང་ཡུམ་འཚོ་སྐྱིད་གཉིས་ཀྱི་སྲས་སུ་འཁྲུངས། མ་ཡུམ་གྱི་ལྷུམས་སུ་
བཞུགས་དུས་ནས་སེམས་དཔའ་ཆེན་པོ་ཁ་གྱ་འཇམ་དབྱངས་དཔལ་ལྡན་་་་
གྱིས་ཤར་གདོང་སྐུ་ཕྲེང་བཞི་བའི་ཡང་སྲིད་དུ་ངོས་འཛིན་མཛད། དགུང་
ལོ་བདུན་གྱི་སྟེང་དགེ་ལྡན་བསྟན་པའི་འབྱུང་གནས་དཔལ་ལྡན་བྱ་ཁྱུང་་་་་
ཐེག་ཆེན་ཡོན་ཏན་དར་རྒྱས་གླིང་དུ་གདན་དྲངས་ཤིང་རྗེ་བེ་སི་རིན་པོ་ཆེ་
བློ་བཟང་བསྟན་པ་རྒྱ་མཚོའི་དྲུང་ནས་རབ་ཏུ་བྱུང་སྟེ་མཚན་བློ་བཟང་་་་་་
བཤད་སྒྲུབ་རྒྱ་མཚོར་གསོལ། སན་ཁྲོན་ཨ་ལགས་ཡཱང་ཀྱཱ་བློ་བཟང་བསྟན་
པའི་རྒྱལ་མཚན་སོགས་སྐྱེས་ཆེན་དུ་མ་ཚུལ་བཞིན་དུ་བསྟེན་ནས་ཡི་གེ་འབྲི་
ཀློག་དང་སུམ་རྟགས་དག་གསུམ། སྒྲ་སྙན་ངག་སྐར་རྩིས་སོགས་ཐུན་མོང་
གི་རིག་གནས་ལ་གསན་སྦྱོང་མཛད་ཅིང་དཔྱིས་ཕྱིན་པར་མཁྱེན། མཁས་
གྲུབ་ཆེན་པོ་རྗེ་འཇིགས་མེད་དམ་ཆོས་རྒྱ་མཚོ་དང་། དཔལ་ཚེ་ཏན་ཞབས་



དྲུང་འཇིགས་མེད་རིགས་པའི་བློ་གྲོས་རྣམ་གཉིས་ཀྱི་དྲུང་དུ་སྔ་ཕྱིར་མདོ་་་་
སྔགས་གཞུང་ལུགས་རབ་འབྱམས་ལ་ཐོས་བསམ་རྒྱ་ཆེར་མཛད་ཅིང་། །
འཛིན་གྲྭ་རིམ་བརྒྱུད་མཐར་ཕྱིན་ཏེ་བཀའ་བཅུ་རབ་འབྱམས་པའི་མིང་་་་་་
བཏགས་བླངས། བསྟན་པའི་གསལ་བྱེད་ཆེན་མོ་བླ་བྲང་བླ་ཁོ་རིན་པོ་ཆེ་
དང༌། རྡོ་སྦིས་དགེ་བཤེས་ཤེས་རབ་རྒྱ་མཚོ་རིན་པོ་ཆེ་སོགས་ལས་ཀྱང་
དབང་ལུང་ཁྲིད་མན་ངག་གི་བདུད་རྩི་མང་དུ་མནོས་ཤིང་མཁས་པའི་་་་་་
གྲགས་པ་རིམ་གྱིས་འབར། ཁྱད་པར་དུ་ཁོང་གིས་ལམ་རིམ་ཆེན་མོའི་ཤིང་
པར་ལ་ཞུ་དག་ཞིབ་གསལ་གནང་བའི་ཡོན་ཏན་གྱིས་ཐུགས་ཡིད་འཕྲོག་སྟེ་
རྗེ་འཇིགས་མེད་དམ་ཆོས་རྒྱ་མཚོ་མཆོག་ནས་མཁྱེན་རབ་ཀྱི་དབང་ཕྱུག་་་་
ཤར་གདོང་སྤྲུལ་པའི་སྐུ་ཞེས་རྗེས་སུ་ཡི་རངས་ཀྱི་མེ་ཏོག་འཐོར་ཞིང་། རྡོ་
སྦིས་དགེ་བཤེས་རིན་པོ་ཆེ་མཆོག་ནས་ཀྱང་བྱ་ཁྱུང་གི་ས་དཀར་ནང་ན་་་་་་
གསེར་སེར་བོ་རྡོག་རྡོག་ཅིག་འདུག་ཅེས་དོན་དང་མཐུན་པའི་བསྔགས་་་་་
བརྗོད་བླ་མེད་མཛད། །
1956ལོར་མཚོ་སྔོན་མི་རིགས་སློབ་གྲྭ་ཆེན་མོས་གདན་ཞུས་ལྟར་་་་་་
སློབ་གྲྭ་དེ་གའི་བོད་ཡིག་དགེ་རྒན་གྱི་ཁུར་བཞེས་ཏེ་སྔ་ཕྱིར་བོད་ཀྱི་བརྡ་་་་་
སྤྲོད་དང་རྩོམ་རིག སྙན་ངག་བཅས་ཀྱི་དཔེ་ཁྲིད་མཛད་ཅིང་སློབ་མའི་བློ་
དང་འཚམ་པའི་བསླབ་གཞི་དུ་མའང་རྩོམ་སྒྲིག་གནང་། 1958ལོར་མ་
ཉེས་ཁ་གཡོགས་ཐེབས་ཤིང་དེ་ནས་ལོ་ཉི་ཤུའི་རིང་ལ་ལུས་སེམས་གཉིས་་་་་
ཀས་འོ་བརྒྱལ་ཆེན་པོ་མྱངས་ཀྱང་། དམ་པའི་རང་རྟགས་མ་ཉམས་པའི་ངོ་



མཚར་ལོ་རྒྱུས་མི་ཉུང་བ་ཡོད་པར་གྲགས། 1979ལོར་དཀར་འདོན་བྱས་
ཏེ་སླར་ཡང་མཚོ་སྔོན་མི་རིགས་སློབ་གྲྭ་ཆེན་མོའི་གྲངས་ཉུང་མི་རིགས་སྐད་
ཡིག་སྡེ་ཁག་གི་དགེ་རྒན་ཆེན་མོའི་ཁུར་བཞེས་ཐོག སྔ་ཕྱིར་སློབ་གྲྭ་ཆེན་མོ་
བ་དང༌། ཞིབ་འཇུག་སློབ་མ། དགེ་རྒན་བཅས་ལ་གང་ལ་གང་འཚམ་གྱིས་
བོད་ཀྱི་སྲོལ་རྒྱུན་རིག་གནས་ཏེ་ནང་དོན་རིག་པ། ཚད་མ་རིག་པ། གནའ་
རབས་རྩོམ་རིག སྙན་ངག་བཅས་བུམ་པ་གང་བྱོའི་ཚུལ་དུ་དཔེ་ཁྲིད་
མཛད་དེ་བོད་ཀྱི་རིག་གནས་ཉམས་པ་སོར་ཆུད་དང་མ་ཉམས་གོང་དུ་སྤེལ་
བར་བྱས་རྗེས་བླ་མེད་བཞག་པས་སྙན་པའི་གྲགས་པ་གངས་ལྗོངས་ཡོངས་
སུ་ཁྱབ། ཁྱད་པར་དུ་ཁོང་རིན་པོ་ཆེའི་ཁོག་ན་ཡོན་ཏན་གྱི་གཏེར་བརྡོལ་
ཀྱང་ཕྱི་རུ་ཁེངས་ཤིང་དྲེགས་པའི་ཉམས་ཡེ་ནས་མེད་པ། རྙེད་པ་དང་
བཀུར་བསྟི་དོན་དུ་མི་གཉེར་ཞིང་འཚོ་བ་འདོད་ཆུང་ཆོག་ཤེས་ལྡན་པ།
རིས་མེད་ཐུགས་རྗེ་ཀུན་ལ་ཁྱབ་ཅིང་གདུལ་བྱའི་རེ་བ་ཡིད་བཞིན་དུ་སྐོང་་་་
བའི་ཡོན་ཏན་གྱིས་ཀུན་གྱི་ཡིད་དབང་ཅིག་ཅར་དུ་འཕྲོག་པས་དད་པའི་་་་་
སྙིམ་པ་སྙིང་གར་མི་སྦྱོར་བ་གཅིག་ཀྱང་མེད། 1985ལོར་ལས་འཁྱུར་
ངལ་གསོ་བྱས་ཟིན་ནའང་དཔེ་ཁྲིད་ཀྱི་དགོས་མཁོ་ལྟར་ཡང་བསྐྱར་སློབ་་་་
གྲྭའི་གདན་ཞུས་དང་དུ་བླངས་པའི་ཐོག ད་དུང་ནུབ་བྱང་མི་རིགས་སློབ་
གྲྭ་ཆེན་མོ་དང་། མཚོ་སྔོན་སློབ་གསོ་སློབ་གླིང་གི་དགེ་སློབ་རྣམས་ཀྱི་རེ་བ་
ལྟར་དངོས་ཕེབས་དཔེ་ཁྲིད་གནང་སྟེ་འདོད་པའི་རེ་བ་ཡིད་བཞིན་དུ་་་་་་
བསྐངས་པ་ལས། ཁོང་གིས་སྐུ་ཚེ་གང་བོ་མི་རིགས་སློབ་གསོའི་ལས་དོན་ལ་



ཕུལ་བའི་སྙིང་སྟོབས་དེ་གསལ་བར་མཚོན་ཐུབ་པ་ཡིན། ཁོང་གིས་ལོ་
ངོ་བཅུ་ཕྲག་འགའི་རིང་ལ་དངོས་སུ་བསྐྱངས་པའི་རིགས་སོ་སོའི་སློབ་མ་ནི་
རང་ཞིང་གི་ལས་གནས་སོ་སོར་ཐང་མ་བརྡལ་བ་ཇི་བཞིན་ཁྱབ་ཡོད་པ་་་་་
དང་། དེའི་ནང་ནས་ལ་ལ་ནི་ཕུལ་དུ་བྱུང་བའི་སྲིད་འཛིན་གྱི་འགོ་འདྲེན་
དུ་གྱུར་ཏེ་སྤྱི་ཚོགས་ཀྱི་ཕན་བདེའི་ལས་དོན་ལ་གཞོལ། ཁ་ཅིག་ནི་སློབ་
གྲྭ་ཆེ་འབྲིང་ཆུང་གསུམ་གྱི་དགེ་རྒན་དུ་གྱུར་ཏེ་ཕ་མས་བུ་ལ་ཇི་བཞིན་མི་་་་
རབས་གསར་བ་གསོ་སྐྱོང་གི་ལས་ལ་བརྩོན། འགའ་ཤས་ནི་ཆེད་ལས་
སྣ་ཚོགས་ཀྱི་རྐང་འཛིན་དུ་གྱུར་ཏེ་རང་གི་བློ་གྲོས་ཀྱི་རྩལ་དང་སྟོབས་ལ་་་་་་
བརྟེན་ནས་མི་རྣམས་ལ་བསམ་པའི་ལོངས་སྤྱོད་དང་དངོས་པོའི་ལོངས་་་་་་
སྤྱོད་འཛད་དུ་མེད་པ་གསར་སྐྲུན་བྱེད་བཞིན་མཆིས་པས། ཁོང་ནི་བོད་ཀྱི་
མཁས་པ་རྒན་པའི་ཁྲོད་ནས་མི་རིགས་སློབ་གསོའི་ཁྲིད་སྟེགས་སུ་བཞུགས་
ཡུན་ཆེས་རིང་ཞིང་བཀའ་དྲིན་ཆེས་ཆེ་བའི་དགེ་རྒན་ཆེན་མོ་ཞིག་ཡིན་ཞེས་
ཀུན་ལ་སྨྲ་བར་སྤོབས་སོ།།
1987ལོར་པཎ་ཆེན་སྣང་བ་མཐའ་ཡས༧བློ་བཟང་འཕྲིན་ལས་ལྷུན་
གྲུབ་ཆོས་ཀྱི་རྒྱལ་མཚན་དཔལ་བཟང་བོའི་བཀའ་ལུང་ལྟར། བསྟུད་མར་
ལོ་འགར་ཀྲུང་གོའི་བོད་བརྒྱུད་ནང་བསྟན་སློབ་གླིང་གི་དགེ་རྒན་དུ་དངོས་
ཕེབས་ཀྱིས་གྲུབ་མཐའ་རིས་མེད་ཀྱི་བོད་སོག་གི་བླ་སྤྲུལ་བརྒྱ་ཕྲག་དུ་མར
《བྱང་ཆུབ་ལམ་རིམ་ཆེན་མོ 》གཙོས་གཞུང་ཆེན་དུ་མའི་ཁྲིད་གནང་བ་་་་
དང༌། རྒྱ་བོད་ཀྱི་དགོན་ཁག་མང་བོར་ཕེབས་ནས་དད་ལྡན་སེར་སྐྱ་བགྲང་
*
*
-
++
+++
+ #***
*-
/
=
=++++ *
#*
#
*
མཉ
།
***#
#
*
=
##
#
*
**
*****
**
***
*
，
-
，
༈
༈*
**
*
*
+
+
+
+
+*
：
༈
༈
/
t
h
r



ལས་འདས་པ་སྨིན་གྲོལ་གྱི་ལམ་དུ་བཀོད་པས་འཕྲིན་ལས་དབྱར་མཚོ་་་་་་་
བཞིན་དུ་འཕེལ་ཞིང་རྒྱལ་ཁབ་ཕྱི་ནང་གི་མི་རིགས་ཐ་དད་པའི་དད་ལྡན་་་་
རྣམས་བུང་བའི་ཚོགས་འཁོར་བ་བཞིན་དྲུང་དུ་འདུས་པའི་ངོ་མཚར་ཁྱད་
ཆོས་བསམ་བརྗོད་ཡུལ་ལས་འདས་སོ།།
རྗེ་འདི་ཉིད་འཆད་པ་དང་རྩོད་པའི་ཡོན་ཏན་ལ་མངའ་བརྙེས་པར་
མ་ཟད། རྩོམ་པའི་ཡོན་ཏན་ལའང་དབང་འབྱོར་བ་ཞིག་ཡིན་པས། གཞོན་
དུས་ནས་ལེགས་བཤད་ཀྱི་རྩོམ་མི་ཉུང་བ་ཞིག་སྤེལ་མོད་ཀྱི། ལ་ལ་ནི་མི་
ངེས་མེད་ཀྱི་ལག་ཏུ་འཁྱམས་པས་ལག་ཐོགས། ཕལ་ཆེར་ནི་དུས་ཀྱི་འཕོ་
འགྱུར་གྱིས་ཁྱུར་མིད་བཏང་བ་ཤིན་ཏུ་ཕངས་ཆེ་བའི་གནས་སུ་གྱུར། རྗེ་
འདི་བས་ཉེ་བའི་ལོ་བཅུ་ཕྲག་ལྷག་གི་རིང་ལ་སྔ་ཕྱིར་བརྩམས་པའི་ལེགས་་་་
བཤད་ཀྱི་རྩོམ་སྣ་ཚོགས་དང་ཁོང་གིས་དངོས་སུ་དཔེ་ཁྲིད་གནང་སྐབས་་་་་
རྣམ་དཔྱོད་ལྡན་པའི་སློབ་བུ་འགས་ཟིན་བྲིས་སུ་བཏབ་པ་རྣམས་ལྡེབས་་་་་
གཅིག་ཏུ་བསྒྲིགས་པ་ལ། རྩོམ་པ་པོ་རང་ཉིད་ཀྱིས་ལན་དུ་མར“སྤྱིར་
བོད་ལ་རིག་གནས་འདི་འདྲ་རྒྱ་ཆེ་ཞིང་གཏིང་ཟབ་པ་ཡོད་པའི་ཐོག་མཁས་
དབང་རིམ་བྱོན་གྱིས་བརྩམས་པའི་ལེགས་བཤད་ཀྱི་རྩོམ་གསེར་སྦྱང་བཙོ་་་
མའི་རི་བོ་ལྟ་བུ་ཁྲི་ཕྲག་མང་བོ་བཞུགས་པ་ལ། ད་ལྟ་དེ་དག་ལ་སྦྱོང་མཁན་
དང་གོ་མཁན། ཉམས་སུ་ལེན་མཁན་ནི་ཉིན་མོའི་སྐར་མ་ལྟ་བུར་གྱུར་ན།
སྐྱེས་སྦྱངས་ཀྱི་ཡོན་ཏན་ནམ་མཁའི་མེ་ཏོག་གི་ཟེའུ་འབྲུར་ཆགས་པ་བདག་
ལྟ་བུའི་ངག་འཆལ་ལ་འབྲས་བུ་ཅི་ཞིག་མཆིས”ཞེས་གསུངས་ཏེ་ཤིན་ཏུ་མི་



དགྱེས་པའི་ཚུལ་མཛད་ཀྱང་། སློབ་བུ་ཚོས་པར་དུ་བཏབ་ན་ཕན་སླེབས་ཆེ་
བས་ཅིས་ཀྱང་ཐུགས་འཁྲོལ་གནང་བར་ཞུ་ཞེས་ཡང་ཡང་ནན་གྱིས་བསྐུལ་
བ་ལ་བཟློག་མ་ནུས་པས། “དེ་ལྟ་ན་བྱེ་མའི་གསེབ་ཀྱི་གསེར་སིལ་མ་ལྟ་བུ་
ལེགས་ཆ་རེ་གཉིས་རེ་ཡོད་ན་དེ་བཞིན་དང་། མ་རྟོགས་ལོག་རྟོག་གི་སྐྱོན་
ཚབས་ཧ་ཅང་ཐལ་བ་ཡོད་ན། བསྲེགས་བཅད་བརྡར་གསུམ་དང་མཚུངས་
པའི་དགག་སྒྲུབ་རྣམ་དག་བགྱིད་པ་རྒྱལ་བའི་དགོངས་པར་གནས་པས་དེ་
བཞིན་མཛད་པར་ཞུ”ཞེས་པར་འདེབས་བྱས་ཆོག་པའི་ལྡེ་མིག་འདི་གའི་་་་
དཔེ་སྐྲུན་ཁང་ལ་གཏད་ཅིང“ཀློག་པ་པོ་ལ་ཕན་སླེབས་རེ་ཡོད་ན་དེ་ལས་ཆེ་
བའི་དགེ་བ་མེད”ཅེས་གསུང་བཞིན་དུ་བརྩམས་ཡོན་སྐར་གང་ཡང་མེད་
པར་བྱས་པའི་ཐོག་སྒོར་ཁྲི་གཉིས་ཀྱི་ཞལ་འདེབས་གནང་བ་ལ། འདི་གའི་
དཔེ་སྐྲུན་ཁང་གིས་སྙིང་ཐག་པ་ནས་བཀའ་དྲིན་ཆེ་ཞུ་ཞིང་། དགེ་བ་འདི་
ཡིས་བོད་ཀྱི་རིག་གནས་སྔར་ལས་འཕེལ་ཞིང་རྒྱས་པར་གྱུར་ཅིག་གུ།།



དཀར་ཆག
.....(1)
•• •。。..• ( 150）
ལམ་རིམ་ཆེན་མོའི་བཤད་ཁྲིད་བློ་བཟང་རྒྱལ་བའི་དགོངས་རྒྱན། ...…. (1)
སྐྱེས་བུ་ཆེན་པོའི་ལམ་གྱི་རིམ་པ་ལས། བྱང་ཆུབ་སེམས་དཔའི་
སྤྱོད་པ་ལ་སློབ་པས། བསམ་གཏན་གྱི་ངོ་བོ་ཞི་གནས་ལ་ཇི་ལྟར་
བསླབ་པའི་ཚུལ་གྱི་སྐོར། .......
སྐྱེས་བུ་ཆེན་པོའི་ལམ་གྱི་རིམ་པ་ལས། བྱང་ཆུབ་སེམས་དཔའི་
སྤྱོད་པ་ལ་སློབ་པས། ཤེས་རབ་ཀྱི་ངོ་བོ་ལྷག་མཐོང་ལ་ཇི་ལྟར་བསླབ་
པའི་ཚུལ་གྱི་སྐོར།........…...
（༡)དེ་ཁོ་ན་ཉིད་གཏན་ལ་དབབ་པ་དངོས་ཀྱི་སྐོར། .......…….….... (208)
（༢）དགག་བྱ་ངོས་འཛིན་ཁྱབ་ཆུང་བ་དགག་པ། ....…...….…..……... （330）
(༣）རང་ལུགས་ཀྱི་དགག་བྱ་ངོས་གཟུང་བ། ....…....…..……....…..…..(353)
(༤)དགག་བྱ་འགོག་པ་དེ་ཐལ་རང་གང་གིས་བྱེད་པ། ........…... ( 400)
（༥）རང་ལུགས་བཞག་པ། ..…………....
(༦)ལྟ་བ་རྒྱུད་ལ་སྐྱེད་པའི་ཚུལ། ...….…....….…..….….….…….…..…...(477）
(༧)ཆོས་ཀྱི་བདག་མེད་གཏན་ལ་དབབ་པའི་སྐོར། .......…..…..…... (546）
（༨)རྡོ་རྗེའི་ཐེག་པ་ལ་བསླབ་པའི་ཆོས་སྐོར། …...…..
བ• ...........•( 435)
བ• (613）



"
"
' ' -
' - -
. .. . . . . ..
. . - ܙ ;. ' . -.ܫܝ ܚ . ܝܫ



ལམ་རིམ་ཆེན་མོའི་བཤད་ཁྲིད་བློ་
བཟང་རྒྱལ་བའི་དགོངས་རྒྱན།
སྐྱེས་བུ་ཆེན་པོའི་ལམ་གྱི་རིམ་པ་ལས། བྱང་ཆུབ་
སེམས་དཔའི་སྤྱོད་པ་ལ་སློབ་པས། བསམ་
གཏན་གྱི་ངོ་བོ་ཞི་གནས་ལ་ཇི་ལྟར་
བསླབ་པའི་ཚུལ་གྱི་སྐོར།
(དེ་ཡང 1988ལོའི་ཧོར་ཟླ3པའི་ཚེས7ཉིན་ཞི་གནས་ཀྱི་བཤད་་་་་
ཁྲིད་དབུ་བརྩམས་ཤིང་སྤྱོད་པ་སྤྱི་བསླབ་ཡན་ཆད་ལ་སྤྱི་སྡོམ་གྱི་བཤད་པ་་་
རྒྱས་པར་མཛད། སྤྱི་ལ་བསླབ་པའི་རིམ་པ་ཞེས་པའི་སྤྱི་ནི་བྱེ་བྲག་ལ་
བལྟོས་ནས་བཞག་པ་ཡིན་པས་འོག་ཏུ་ཕར་ཕྱིན་ཐ་མ་གཉིས་བྱེ་བྲག་ཏུ་་་་་
རྒྱས་པར་འཆད་པ་ལ་བལྟོས་ནས་སྤྱོད་པ་སྤྱི་ལ་བསླབ་པའི་རིམ་པ་ཞེས་་་་་
བཤད་དགོས། དེ་ཡང་ཞི་ལྷག་གཉིས་འོག་འདིར་རྒྱས་པར་གསུངས་པ་
ནི་གོང་དུ་སྐྱེས་བུ་འབྲིང་གི་སྐབས་སུ་དེའི་བརྗོད་བྱའི་གཙོ་བོ་བསླབ་གསུམ་
ཡིན་ཡང་ཚུལ་ཁྲིམས་ཀྱི་བསླབ་པ་ཅུང་ཟད་རྒྱས་པར་བསྟན་ནས་ཏིང་ངེ་་་་



འཛིན་དང་ཤེས་རབ་ཀྱི་བསླབ་པ་མ་གསུངས་པ་དེ་འོག་འདིར་ཕར་ཕྱིན་ཐ་
མ་གཉིས་ཀྱི་སྐབས་འཆད་པའི་དབང་དུ་མཛད་པ་དང་། ཞི་ལྷག་གཉིས་
རྒྱས་པར་སྟོན་པ་ལ་རྒྱུ་མཚན་མང་ཡང་གཙོ་བོ་ཐེག་པ་གསུམ་གྱིས་རང་་་་་
ལམ་གྱི་སྒྲིབ་པ་སྤང་བ་ལ་སྤོང་བྱེད་ཀྱི་གཉེན་པོ་དེ་ཞི་ལྷག་ཟུང་འབྲེལ་གྱི་ལྟ་
བ་གནད་ཆེ་བ་དང་། གཞན་ཡང་རྗེ་བླ་མ་བྱོན་པའི་དུས་སྐབས་དེར་ང་ཚོ་
བོད་ན་ཞི་གནས་དང་ལྷག་མཐོང་གི་སྐོར་ལ་ནོར་འཁྲུལ་མང་བོ་བྱུང་བའི་་་་
མཁས་པ་དང་བསྟན་བཅོས་མང་བོ་དར་ཡོད་པས་ན་རྗེ་རིན་པོ་ཆེས་གནས་
ཚུལ་དེ་ལ་དགོངས་ནས་འཁྲུལ་སེལ་དུ་དགག་སྒྲུབ་རྒྱས་པའི་ལུགས་ཀྱིས་་་་་
མཐའ་ཆོད་པར་བྱས་ནས་ཞི་ལྷག་གཉིས་རྒྱས་པར་བསྟན་པ་ཡིན་ལ་ལམ་་་་
རིམ་ཆུང་བ་ལས་རང་ལུགས་བཞག་ནས་བརྩམས་པ་ལས་དགག་སྒྲུབ་བྱས་
མེད། སྤྱོད་པ་སྤྱི་བསླབ་ཡན་ཆད་ནས་ལམ་རིམ་རྫོགས་ཟིན་ཡང་ད་
དུང་འདིའི་མན་ཆད་ཞི་ལྷག་གཉིས་ཀར་མཆན་བཞི་མའི་དཔེ་ཆ་དུམ་རྒན་
གཅིག་ལུས་ཡོད། ད་གཟའ་འཁོར་ལྔ་དྲུག་ཙམ་གྱི་རྗེས་ནས་རྒྱུགས་ལེན་
རན་པས་ན་ཞི་ལྷག་གཉིས་ཀྱི་སྐབས་གནད་འགག་འཛིན་ཐུབ་མིན་གང་་་་་
ལྟར་ཡང་ཤེས་ཚོད་ཀྱིས་རགས་རིམ་ཙམ་ཞིག་ཞུ་རྩིས་བྱ་བ་ལས་རྒྱས་པར་
ཞུ་རྒྱུའི་དུས་ཁོམ་མི་འདུག ཕར་ཕྱིན་ཐ་མ་གཉིས་ལ་སློབ་ཚུལ་འཆད་
པའི་སྒོ་ནས་མཆོད་པར་བརྗོད་པའི་ཚུལ་ནི）
༤༨ རྗེ་བཙུན་སོགས་ཏེ། དེ་ཡང་ཆོས་འདི་གང་ལས་བརྒྱུད་པའི་རྗེ་
བླ་མ་རང་ཉིད་ཀྱི་དངོས་བརྒྱུད་ཀྱི་བླ་མ་རྣམས་ཏེ། དེ་ཡང་སྔར་བཤད་པ་



ལྟར་སྟོན་པ།་ཞུབ་པའི་དབང་བོ་ཉིད་ནས་བྱམས་པ་ཐོགས་མེད་སོགས་རྒྱུ་་་་
ཆེན་སྤྱོད་བརྒྱུད་དང་། ་ འཇམ་དབྱངས་ཀླུ་སྒྲུབ་ཞི་བ་ལྷ་སོགས་ཟབ་མོ་
ལྟ་བརྒྱུད་ཀྱི་བླ་མ་རྣམས་དང་ཁྱར་པར་དུ་རྗེ་རང་ཉིད་ཀྱི་ཞལ་ནས་ལེགས་
བཤད་སྙིང་བོ་ལས། བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ཀྱི་
ངལ་བསོ་ཐོབ། །ཅེས་གསུངས་པ་ལྟར་རྗེ་བླ་མ་ཉིད་མགོན་པོ་འཇམ་པའི་
དབྱངས་དང་གཉིས་སུ་མ་མཆིས་ཀྱང་རྗེའི་བླ་མ་ལ་ལྷའི་དགེ་བའི་བཤེས་་་་་
གཉེན་དང་མིའི་དགེ་བའི་བཤེས་གཉེན་གཉིས་ཡོད་པ་ལས་གདུལ་བྱ་ཐུན་
མོང་བའི་ངོར་ཟབ་མོ་དབུ་མའི་ལྟ་བ་འཇམ་དཔལ་དབྱངས་ལས་དངོས་སུ་
གསན་པའི་ཚུལ་མཛད་པ་དེ་ལ་སོགས་པའི་རྗེ་བཙུན་དམ་པ་ཐུགས་རྗེ་ཆེན་
པོ་དང་ལྡན་པ་རྣམས་ཀྱི་སྐུའི་ཆ་དམའ་ཤོས་ཞབས་ལ་གུས་པས་ཕྱག་འཚལ་
ལོ་ཞེས་པའི་དོན་ཡིན་གསུངས། ་ ཁྱད་པར་དུ་ཕར་ཕྱིན་ཐ་མ་གཉིས་ལ་
བསླབ་པ་ལ་མཚམས་སྦྱོར་བ་ལ་ཞི་གནས་དང་སོགས་ཏེ། སྐབས་འདིར་
བསྟན་གྱི་ཞི་གནས་དང་བསམ་གཏན་གྱི་ཕར་ཕྱིན་དོན་འདྲ་ལ་ལྷག་མཐོང་
དང་ཤེས་རབ་ཀྱི་ཕར་ཕྱིན་དོན་གཅིག དེས་ན་ཐེག་ཆེན་གྱི་ལམ་དང་ཕར་
ཕྱིན་དོན་གཅིག་ལ་ཞི་གནས་དང་ལྷག་མཐོང་ཙམ་ཉན་རང་གི་རྒྱུད་ལ་ཡོད་
ཀྱང་བསམ་གཏན་དང་ཤེས་རབ་ཀྱི་ཕར་ཕྱིན་མེད་པར་ཁས་ལེན་དགོས་་་་་
གསུངས། དེས་ན་རིགས་པ་ནི། ཁྱད་པར་དུ་ཕར་ཕྱིན་ཐ་མ་གཉིས་ལ་བསླབ་
ཚུལ་ཆོས་ཅན། ཞི་ལྷག་གི་སྒོམ་ཚུལ་ཡིན་པར་ཐལ། ཕར་ཕྱིན་ཐ་མ་གཉིས་
རིམ་པར་བསམ་གཏན་དང་ཤེས་རབ་ཀྱི་ཕར་ཕྱིན་གཉིས་ཀྱིས་བསྡུས་པའི་



ཕྱིར། དེ་ལྟར་ཕར་ཕྱིན་ཐ་མ་གཉིས་ལ་སློབ་ཚུལ་སྟོན་པ་ན་ཞི་གནས་ཀྱི་
ངོ་བོ་བསམ་གཏན་ལ་སློབ་ཚུལ་དང་ལྷག་མཐོང་གི་ངོ་བོ་ཤེས་རབ་ལ་སློབ་
ཚུལ་གཉིས་སྟོན་དགོས་པར་ཐལ། ཕར་ཕྱིན་ཐ་མ་གཉིས་ལ་སློབ་ཚུལ་ནི་ཞི་
ལྷག་ལ་སློབ་ཚུལ་ཉིད་ཡིན་པའི་ཕྱིར། འདི་ལ་དྲུག འབྲས་བུ་ལ་སྤྲོ་
བ་སྐྱེད་པའི་ཆེད་དུ་ས་བཅད་དང་པོར་ཞི་གནས་དང་ལྷག་མཐོང་བསྒོམས་
པའི་ཕན་ཡོན། ཏིང་ངེ་འཛིན་ལ་གྲངས་མེད་པ་ཡོད་ཀྱང་སྡུད་བྱེད་
ཀྱི་ཆིངས་ལྟ་བུ་གང་ཡིན་སྟོན་པའི་ཆེད་དུ་དེ་གཉིས་ཏིང་ངེ་འཛིན་ཀུན་གྱི་
སྡུད་བྱེད་དུ་བསྟན་པ། ངོ་བོ་ཇི་འདྲ་ཡིན་པ་ཤེས་པའི་དོན་དུ་ཞི་གནས་དང་
ལྷག་མཐོང་གི་ངོ་བོ། དེ་ཡང་རེ་རེ་བསྒོམས་པས་འབྲས་བུ་གྲུབ་པ་མེད་
པས་ན་དེ་གཉིས་ཀ་བསྒོམ་དགོས་སོ་ཞེས་ཤེས་པའི་ཆེད་དུ་གཉིས་ཀ་བསྒོམ་
དགོས་པའི་རྒྱུ་མཚན། སྒོམ་པའི་དུས་སུ་གོ་རིམ་འཆོལ་ན་འབྲས་བུ་འཆོལ་
བས་གོ་རིམ་ངེས་པའི་ཚུལ། སོ་སོའི་བསླབ་ཚུལ་ཤེས་པའི་ཆེད་དུ་སོ་སོའི་
བསླབ་ཚུལ་ལོ། །དང་པོ་ལ་གསུམ། ཐེག་པ་ཆེ་ཆུང་གི་ཡོན་ཏན་ཐམས་ཅད་
ཞི་ལྷག་གི་ཉམས་ལེན་གྱི་འབྲས་བུར་བསྟན་པ། སྤང་བྱ་སྤོང་བའི་ཕན་ཡོན།
བསམ་གཏན་དང་ཤེས་རབ་ཀྱི་ཕན་ཡོན་རྣམས་ཀྱང་ཞི་ལྷག་གི་ཕན་ཡོན་དུ་
བསྟན་པའོ། །དེའི་དང་པོ་ལ་དངོས་དང་། དོགས་པ་དགོད་པ། དེའི་ལན་
བསྟན་པ། དེ་ཉིད་མདོའི་ལུང་དང་སྦྱར་བ། དོན་བསྡུ་བ་དང་བཞི་ཡོད་པ་
ལས་དང་པོ་ནི་ཐེག་པ་ཆེ་ཆུང་སོགས་ཏེ། འཇིག་རྟེན་པ་ནི་སོ་སྐྱེ་དང་
འཇིག་རྟེན་ལས་འདས་པ་ནི་འཕགས་པའི་མིང་ཡིན་ལ། ཞི་གནས་དང་ལྷག་



མཐོང་གི་འབྲས་བུ་ཡིན་ཏེ་ཞེས་པ་གཞུང་ཆེན་མོའི་བམ་བཤད་ཡིན་ལ། དེ་
ཡང་ཞིབ་ཏུ་བཤད་ན་ཐེག་པ་ཆེ་ཆུང་གི་ཡོན་ཏན་ཐམས་ཅད་ཞི་ལྷག་་་་་་་
དངོས་ཀྱི་འབྲས་བུར་མི་འདུ་ཡང་དེ་གཉིས་ཀྱི་ཉམས་ལེན་འཇོག་སྒོམ་དང་
དཔྱད་སྒོམ་གཉིས་ཀྱི་འབྲས་བུར་འདུས་པའི་དོན་ཡིན་ཏེ་ཞི་ལྷག་གི་སྒོམ་་་་་
ཚུལ་རྣམས་དཔྱད་འཇོག་གི་སྒོམ་གཉིས་སུ་འདུས་པ་གང་ཞིག འཇོག་སྒོམ་
ནི་ཞི་གནས་ཀྱི་སྒོམ་དང་། དཔྱད་སྒོམ་ནི་ལྷག་མཐོང་གི་སྒོམ་ཡིན་པའི་
ཕྱིར་རོ། །མདོར་ན་ཐེག་པ་ཆེ་ཆུང་གི་ཡོན་ཏན་མཐའ་དག་ཞི་ལྷག་གཉིས་
ཀྱི་ཉམས་ལེན་དཔྱད་འཇོག་གི་སྒོམ་གཉིས་ཀྱི་འབྲས་བུ་ཡིན་ཞེས་པའི་དོན་
དང་ཐེག་པ་ཆེ་ཆུང་གི་ཡོན་ཏན་ཐམས་ཅད་ཞི་ལྷག་དངོས་སམ་དེའི་ཉམས་
ལེན་གང་རུང་གི་འབྲས་བུ་ཡིན་ཞེས་པའི་དོན་ནོ། །འཕགས་པ་དགོངས་
པ་ངེས་འགྲེལ་ལས་ཞེས་པ་ལ། དེ་ཡང་གཞུང་གཞན་དུ་མདོ་སྡེ་དགོངས་
འགྲེལ་གྱི་ལེའུ་གྲངས་རྩི་བའི་ཚེ་ཚུལ་བཞིན་ཀུན་ཏུ་འདྲི་བས་ཞུས་པའི་ལེའུ་
དང་། དོན་ཟབ་དགོངས་པ་ངེས་འགྲེལ་གྱི་ཞུས་པའི་ལེའུ་ཞེས་གཉིས་
འབྱུང་ཡང་། མདོ་རང་ལ་བལྟས་ན་ཚུལ་བཞིན་ཀུན་ཏུ་འདྲི་བས་དྲིས་ནས་
དགོངས་ཟབ་ངེས་འགྲེལ་གྱིས་ལན་བཏབ་པས་དེ་གཉིས་ཀ་ལེའུ་གཅིག་་་་་་
ཡིན་པར་མངོན་གསུངས། དོགས་པ་དགོད་པ་ནི། ཞི་གནས་དང་སོགས་
ཏེ། དོན་ནི་ཞི་ལྷག་གཉིས་བསྒོམ་བྱུང་ཐོབ་པའི་རྒྱུད་ཀྱི་ཡོན་ཏན་ཡིན་པས།
བསྒོམས་བྱུང་མ་ཐོབ་པའི་རྒྱུད་ལ་ཡང་ཐེག་པ་ཆེ་ཆུང་གི་ཡོན་ཏན་ཅི་་་་་་
རིགས་པ་ཡོད་པ་གང་ཞིག དེ་ཞི་ལྷག་གི་འབྲས་བུར་མི་འཐད་པའི་ཕྱིར་



ཟེར། –ཌི་ལན་བསྟན་པ་ནི་ཞི་གནས་དང་སོགས་ཏེ་དོན་ནི་ཐེག་པ་ཆེ་ཆུང་
གི་ཡོན་ཏན་ཐམས་ཅད་ཞི་ལྷག་གཉིས་ཀྱི་འབྲས་བུ་མ་ཡིན་ཡང་། དགེ་
བ་ལ་དམིགས་པའི་སེམས་རྩེ་གཅིག་པ་ཡན་ཆད་ཀྱི་ཏིང་ངེ་འཛིན་རྣམས་ཞི་
གནས་དང་ཇི་ལྟ་ཇི་སྙེད་ཀྱི་དོན་སོ་སོར་འབྱེད་པའི་ཤེས་རབ་དགེ་བ་རྣམས་
ལྷག་མཐོང་གི་ཕྱོགས་སུ་འདུ་བས་ན་ཕྱོགས་དང་ཉམས་ལེན་དུ་འདུ་ཚུལ་གྱི་
སྒོ་ནས་དེའི་འབྲས་བུར་གསུངས་པ་ལ་འགལ་བ་མེད་པའི་ཕྱིར། དེ་ཉིད་
མདོའི་ལུང་དང་སྦྱར་བ་ནི་དེ་ལ་སོགས་ཏེ་ཐེག་པ་ཆེན་པོ་ལ་དད་པ་ནི་་་་་་
བསམ་པ་ཕུན་ཚོགས་དང་ཐེག་པ་ཆེན་པོ་ལས་འབྱུང་བ་ནི་སྦྱོར་བ་ཕུན་་་་་་
ཚོགས་སོ། །གང་ཅི་ཡང་རུང་ཞེས་པ་ནི་གང་དང་ཅི་ཡིན་ཡང་ཆོག་ཅེས་པའི་
དོན། དོན་བསྡུ་བ་ནི། དེས་ན་ཐེག་པ་སོགས་ཏེ་ཕྱོགས་རེས་པས་སྒྲུབ་པ་མིན་
ནོ་ཞེས་པའི་སྐབས་ཚོགས་ལམ་སྐད་ཅིག་དང་པོ་པའི་རྒྱུད་ཀྱི་བྱང་ཆུབ་ཀྱི་
སེམས་ཀྱང་ཞི་ལྷག་ཟུང་འབྲེལ་ལ་བརྟེན་ནས་ཐོབ་པ་ཡིན་ཏེ། ང་ཚོ་རྗེ་
བཙུན་པའི་ཡིག་ཆར་ཐེག་ཆེན་གྱི་སྦྱོར་བ་ཐོབ་ན་ཞི་ལྷག་ཟུང་འབྲེལ་ཐོབ་་་
པས་ཁྱབ་ཟེར་དགོས་ལ། རྣམ་བཤད་ལས། སྦྱོར་བ་ཞེས་བྱ་བ་ནི་ཞི་ལྷག་ཟུང་
དུ་འབྲེལ་བའི་དོན་བསྟན་པའོ། །ཞེས་པ་ཚིག་ཟིན་ལྟར་ཁས་ལེན་དགོས་
སོ། །འགའ་རེས་དེ་ཕལ་ཆེས་པ་ལ་དགོངས་པའི་ཕྱིར་ཞེས་པའི་ལུང་དོན་
འཇོག་པ་ཡོད་ཀྱང་སེམས་བསྐྱེད་ཀྱི་སེམས་རྟེན་ལ་བསམ་གཏན་གྱི་དངོས་
གཞིའི་སྙོམས་འཇུག་འཇོག་དགོས། ཡིག་ཆ་འགའ་རེས་དེའི་སེམས་རྟེན་
འདོད་སེམས་དང་ཉེར་བསྡོགས་དངོས་གཞི་ཅི་རིགས་ཡོད་པར་གསུངས་པ་



སོགས་མི་མཐུན། གང་ལྟར་ཡང་སྙིང་རྗེ་དང་སེམས་བསྐྱེད་སོགས་གང་སྒོམ་
ཡང་དཔྱད་སྒོམ་གྱི་གྲོགས་སུ་འཇོག་སྒོམ་གྱི་ནུས་པ་འདོན་དགོས་གསུངས།
དེས་ན་སྐབས་འདིར་བསྟན་གྱི་ཞི་གནས་དང་བསམ་གཏན་གྱི་ཕར་ཕྱིན་་་་་
དོན་གཅིག་ལ་ལྷག་མཐོང་དང་ཤེས་རབ་ཀྱི་ཕར་ཕྱིན་དོན་གཅིག་པས་ས་་་་་
མཚམས་ཀྱང་ཐེག་ཆེན་གྱི་ཚོགས་ལམ་ནས་སངས་རྒྱས་ཀྱི་སའི་བར་དུ་་་་་་
འཇོག་དགོས་གསུངས། རིགས་པ་ནི། ཐེག་པ་ཆེ་ཆུང་གི་ཡོན་ཏན་རྣམས་
ཆོས་ཅན། ཞི་ལྷག་གི་ཉམས་ལེན་གྱི་འབྲས་བུར་འདུ་བ་ཡིན་ཏེ། ཁྱོད་སོ་
སོར་རྟོག་པའི་ཤེས་རབ་ཀྱིས་དཔྱད་ནས་སྐྱོང་བ་དང་དམིགས་པ་ལ་སེམས་
རྩེ་གཅིག་པའི་ཏིང་ངེ་འཛིན་ཉམས་སུ་བླངས་ནས་སྒྲུབ་པ་ལས་དཔྱོད་་་་་་་
འཇོག་ཕྱོགས་རེས་པས་སྒྲུབ་པ་མ་ཡིན་པའི་ཕྱིར། དཔེར་ན་རྒྱལ་ཁྲིམས་ཀྱི་
བྱ་བ་རྣམས་རྒྱལ་པོ་དང་དེའི་ཕྱོགས་གཏོགས་ཅི་རིགས་ཀྱི་ལག་རྗེས་ལས་་་་་
འབྱུང་བ་བཞིན་ཡིན་པའི་ཕྱིར། གཉིས་པ་སྤང་བྱ་སྤོང་བའི་ཕན་ཡོན་
དགོངས་འགྲེལ་གྱི་ལུང་དང་སྦྱར་བ་ནི། ཡང་དགོངས་འགྲེལ་སོགས་ཏེ་དོན་
ལ་སྐྱེ་བ་བོ་ཡིས་ཏེ་སྐྱེ་བོ་གང་གིས་ལྷག་མཐོང་གོམས་པར་བྱས་པ་དང༌། ཞི་
གནས་གོམས་པར་བྱས་ན་ནི། གནས་ངན་ལེན་གྱི་འཆིང་བ་སྟེ་ཉོན་མོངས་
སྐྱེད་པའི་ནུས་པ་སེམས་རྒྱུད་ལ་གནས་བའི་བག་ཆགས་སྟེ་ས་བོན་ལས་རྣམ་
པར་གྲོལ་བར་འགྱུར་བ་དང་མཚན་མའི་འཆིང་བ་སྟེ་ཉོན་མོངས་ཀྱི་ས་བོན་
ལ་གསོས་འདེབས་བྱེད་དམ་སྣོན་པ་རྒྱག་མཁན་ཉོན་མོངས་མངོན་གྱུར་པ་
ལས་རྣམ་པར་གྲོལ་བར་འགྱུར་རོ། །མདོར་ན་ལྷག་མཐོང་གིས་ཉོན་མོངས་



ཀྱི ས་བོན་སྤོང་ཞིང་ཞི་གནས་ཀྱིས་མངོན་གྱུར་པ་སྤོང་ཞེས་པའོ། །བསམ་
གཏན་དང་ཤེས་རབ་ཀྱི་ཕན་ཡོན་རྣམས་ཀྱང་ཞི་ལྷག་གི་ཕན་ཡོན་དུ་བསྟན་
པ་ནི་དེ་དག་སོགས་ཏེ། དོན་ནི་གཞུང་ཆེན་མོ་རྣམས་སུ་ཞི་ལྷག་གི་ཐ་སྙད་
བཏགས་ནས་དེའི་ཕན་ཡོན་དུ་གསུངས་པ་མེད་ཀྱང་། ཞི་གནས་དང་དོན་
འདྲ་བའི་བསམ་གཏན་དང༌། ལྷག་མཐོང་དང་དོན་འདྲ་བའི་ཤེས་རབ་ཀྱི་
ཕན་ཡོན་དུ་གང་གསུངས་པ་ཐམས་ཅད་ཞི་གནས་དང་ལྷག་མཐོང་གི་མིང་
མ་བཏགས་པ་མ་གཏོགས་ཞི་ལྷག་གཉིས་ཀྱི་ཕན་ཡོན་དུ་ཤེས་དགོས་ཞེས་་་་་
པའི་དོན་ནོ། །རྗེས། ལོག་པའི་ཡུལ་ལ་གཡེང་བ་ཞི་བྱེད་ཅིང་། །ཡང་དག་
དོན་ལ་ཚུལ་བཞིན་དཔྱོད་པ་ཡི། །ཞི་གནས་ལྷག་མཐོང་ཟུང་དུ་འབྲེལ་བའི་
ལམ། །མྱུར་དུ་རྒྱུད་ལ་སྐྱེ་བར་བྱིན་གྱིས་རློབས། །ཞེས་པ་དྲངས་ནས་བཤད་
པ་མཛད། གཉིས་པ་དེ་གཉིས་ཏིང་ངེ་འཛིན་ཀུན་གྱི་སྡུད་བྱེད་དུ་བསྟན་པ་
ལ་གཉིས་ལས། ཐེག་པ་ཆེ་ཆུང་གི་ཡོན་ཏན་ཐམས་ཅད་གང་དུ་འདུ་བའི་
གནད་དུ་བསྟན་པ་ནི། དཔེར་ན་སོགས་ཏེ་དོན་ནི། ཤིང་སྡོང་ལ་ཡལ་འདབ་
ལོ་འབྲས་སོགས་མཐའ་ཡས་པ་ཡོད་ཀྱང་དེ་ཐམས་ཅད་ཀྱི་གནད་ཤིང་སྡོང་
གི་རྩ་བར་འདུས་པ་ལྟར། ཐེག་པ་ཆེ་ཆུང་གི་ཏིང་ངེ་འཛིན་ཇི་སྙེད་ཅིག་
ཡོད་པ་ཐམས་ཅད་ཞི་ལྷག་གི་སྒོམ་ཚུལ་དུ་མ་འདུས་པ་ཅུང་ཟད་ཙམ་ཡང་
མེད་དེ། དཔྱད་འཇོག་གི་སྒོམ་གང་རུང་མ་ཡིན་པའི་ཏིང་ངེ་འཛིན་སྒོམ་
ཚུལ་མེད་པའི་ཕྱིར། ཞེས་པའོ། །རིགས་པ་ནི། ཞི་ལྷག་གཉིས་ཆོས་ཅན།
ཐེག་པ་ཆེ་ཆུང་གི་ཏིང་ངེ་འཛིན་ཀུན་གྱི་སྡུད་བྱེད་ཡིན་ཏེ། མངོན་ཤེས་རྫུ་



འཕྲུལ་ཟད་པར་སོགས་ཉན་རང་དང་ཐུན་མོང་བ་དང་། མི་འཇིགས་པ་
དང་སྟོབས་སོགས་ཏིང་ངེ་འཛིན་གྱི་གཙོ་བོ་རྣམས་ལས་རྫུ་འཕྲུལ་གྱི་མངོན་
ཤེས་སོགས་ཞི་གནས་སྟོབས་ཆེ་བ་དང༌། ཟག་ཟད་དང་ཆོས་རྒྱུན་གྱི་ཏིང་ངེ་
འཛིན་སོགས་ལྷག་མཐོང་སྟོབས་ཆེ་བ་དང་། །དཔའ་བར་འགྲོ་བའི་ཏིང་ངེ་
འཛིན་ཞི་ལྷག་ཆ་མཉམ་པ་སྟེ་དེ་གསུམ་པོའི་གང་རུང་མ་ཡིན་པ་མེད་པའི་
ཕྱིར། ཡང་དེ་ཆོས་ཅན། དེར་ཐལ། ཞི་ལྷག་གཉིས་སྒོམ་ཚུལ་མ་ཡིན་པའི་
སྒོམ་ཚུལ་མེད་པའི་ཕྱིར། དཔེ་ནི། ཤིང་སྡོང་ལ་ཡལ་ག་ལོ་འདབ་སོགས་མང་
དུ་ཡོད་ཀྱང་། དེ་ཐམས་ཅད་གང་དུ་འདུས་པའི་གནད་རྩ་བ་ཡིན་པ་བཞིན་
ནོ། །གཉིས་པ་ཏིང་ངེ་འཛིན་དོན་དུ་གཉེར་བ་རྣམས་ཀྱིས་ཞི་ལྷག་གཉིས་
བསྟེན་དགོས་པར་བསྟན་པ་ནི་དེས་ན་སོགས་ཏེ། སྤྱི་ཆིངས་ནི། སྤྱིའམ་
ཐམས་ཅད་ཀྱི་ཕྱོགས་སམ་རིགས་འདུས་པའི་མིང་ངོ༌། །སྒོམ་རིམ་བར་ཐ་
གཉིས་ལས་གསུངས་པ་ལྟར། ཞི་ལྷག་གཉིས་རྩར་བཅད་ནས་རྒྱུན་ཏུ་བསྟེན་
དགོས་ཏེ། དེ་གཉིས་ཀྱི་ཉམས་ལེན་ལ་མཁས་པས་ཏིང་ངེ་འཛིན་ཐམས་
ཅད་ཀྱི་ཉམས་ལེན་ལ་མཁས་པར་འགྱུར་བའི་ཕྱིར། རིགས་པ་ནི། ཏིང་ངེ་
འཛིན་གྱི་ཉམས་ལེན་ལ་མཁས་འདོད་ཀྱི་གང་ཟག་ཆོས་ཅན། ཁྱོད་ཀྱིས་
སྒོམ་རིམ་བར་ཐ་གཉིས་ལས་གསུངས་པ་ལྟར་ཞི་ལྷག་གཉིས་རྩར་བཅད་་་་་་
ནས་རྒྱུན་དུ་བསྟེན་དགོས་ཏེ། དེ་གཉིས་ཀྱི་ཉམས་ལེན་ལ་མཁས་པས་ཏིང་
ངེ་འཛིན་ཐམས་ཅད་ཀྱི་ཉམས་ལེན་ལ་མཁས་པར་འགྱུར་བའི་ཕྱིར། གསུམ་
པ་ཞི་ལྷག་གི་ངོ་བོ་ལ་བཞི། དགོངས་འགྲེལ་དང་བསྟུན་ནས་ཞི་ལྷག་གི་ངོ་བོ་



ངོས་བཟུང་བ། དེ་ལ་ངེས་པ་བསྐྱེད་ཕྱིར་གཞུང་གཞན་ལས་ཞི་ལྷག་གི་ངོ་བོ་
གསུངས་ཚུལ་བསྟན་པ། ཞི་ལྷག་གི་སྒྲ་བཤད་པ། ཞི་ལྷག་གི་ངོ་བོ་ལ་འཁྲུལ་
བ་སྤོང་བའོ། །དང་པོ་ལ་གཉིས། ཞི་གནས་ཀྱི་ངོ་བོ་དང་ལྷག་མཐོང་གི་ངོ་
བོའོ། །དང་པོ་ལ་གཉིས། དགོངས་འགྲེལ་གྱི་ཁུངས་དགོད་པ་དང་མདོ་དོན་
བཀྲལ་བའོ། །དང་པོ་དགོངས་འགྲེལ་གྱི་ཁུངས་དགོད་པ་ནི། དགོངས་འགྲེལ་
སོགས་ཏེ་དོན་ནི་ཞི་གནས་སྒོམ་པ་པོ་དེ་གཅིག་པུར་གནས་དབེན་པར་་་་་་་
འདུག་སྟེ་སེམས་ནང་དུ་ཡང་དག་པར་ཏེ་མཉམ་པར་བཞག་ནས། དམིགས་
པ་སྔར་ཇི་ལྟར་ཐོབ་པའི་དོན་ལེགས་པར་བསམས་པའི་ཆོས་གང་ཡང་རུང་
བ་དེ་དག་ཉིད་ལ་དམིགས་ནས་དེ་ཉིད་ཡིད་ལ་བྱེད་ཅིང་། སེམས་གང་གིས་
ཡིད་ལ་བྱེད་པའི་སེམས་དེ་ནང་དུ་བྱིང་རྒོད་ཀྱི་དབང་དུ་མ་སོང་བར་རྒྱུན་
ཆགས་སུ་ཡིད་ལ་བྱེད་པས་ཡིད་ལ་བྱེད་དོ། །དེ་ལྟར་ཞུགས་ཤིང་དེ་ལ་ལན་
མང་དུ་གནས་པས་དེ་ལ་མཐར་ལུས་ཤིན་ཏུ་སྦྱངས་པ་དང་། སེམས་ཤིན་ཏུ་
སྦྱངས་པ་འབྱུང་ཞིང་དེ་ལྟར་བྱུང་བའི་ཏིང་ངེ་འཛིན་གང་ཡིན་པ་དེ་ནི་ཞི་
གནས་ཡིན་ནོ། །དེ་ལྟར་ན་བྱང་ཆུབ་སེམས་དཔའ་ཞི་གནས་ཡོངས་སུ་ཚོལ་
བར་བྱེད་པ་ཡིན་ནོ། །ཞི་གནས་ཀྱི་ངོ་བོ་སྟོན་པའི་དགོངས་འགྲེལ་གྱི་གཞུང་
འདིས་ཞི་གནས་གྲུབ་པའི་ཚད་དང་བཅས་པ་ཡོངས་སུ་རྫོགས་པར་བསྟན་
ཀྱང་། ལྷག་མཐོང་སྟོན་པའི་མདོ་ལས། ལྷག་མཐོང་སྒྲུབ་ཚུལ་བསྟན་ཀྱང་
གྲུབ་པའི་ཚད་ཡོངས་སུ་རྫོགས་པར་མ་བསྟན་ཏོ། །ལམ་རིམ་དངོས་བསྟན་
ལ་གསུང་རབ་ཡན་ལག་བཅུ་གཉིས་ཀྱི་དོན་གང་ངེས་པར་བྱས་པ་ཕུང་་་་་་



སོགས་གང་ཡང་རུང་བ་ཞིག་ལ་དམིགས་ནས་སེམས་གཞན་དུ་མི་གཡེང་་་་་་
བར་དྲན་ཤེས་ཀྱིས་རྒྱུན་ཆགས་སུ་སེམས་དམིགས་པ་དེ་ལ་བཏགས་པས། །
སེམས་དམིགས་པ་རང་གི་ངང་གིས་གནས་ཏེ་ལུས་སེམས་ཤིན་སྦྱངས་ཀྱི་་་་་
དགའ་བདེ་ཁྱད་པར་ཅན་གྱིས་ཟིན་པའི་ཏིང་ངེ་འཛིན་དེ་ཞི་གནས་ཀྱི་་་་་
མཚན་ཉིད། ཡང་ན་སེམས་དམིགས་པ་ལ་ཇི་ལྟར་འདོད་འདོད་དུ་འབད་
མེད་ལྷུན་གྲུབ་ཏུ་འཇུག་པའི་ཤིན་སྦྱངས་ཀྱི་བདེ་བས་ཟིན་པའི་ཏིང་ངེ་་་་
འཛིན་ཞི་གནས་ཀྱི་མཚན་ཉིད་ཡིན་ནོ། །དངོས་པོའི་དེ་ཁོ་ན་ཉིད་ཁོང་
དུ་ཆུད་པ་ལ་མི་ལྟོས་སོ་ཞེས་པ་ལྟར་དངོས་པོའི་དེ་ཁོ་ན་ཉིད་དེ་སྟོང་ཉིད་་་་་
རྟོགས་དགོས་པ་མ་ཡིན་ནོ། །རྒྱུན་ཆགས་ནི་རྒྱུན་མི་འཆད་པའི་དོན་དང༌།
དཔེར་ན། གཙུབས་ཤིང་གཙུབས་པའི་དཔེར་བཞག་པའོ། །ལུས་ཤིན་
སྦྱངས་དང་སེམས་ཤིན་སྦྱངས་ཞེས་པ་ནི་དང་པོ་ལུས་ལ་སྦྱོང་བརྡར་བྱས་་་་་
ནས་དགེ་བ་ལ་བཀོལ་ཆོག་ཆོག་ཏུ་བཏང་བ་དེ་བཞིན་དུ། སེམས་དགེ་བའི་
དམིགས་པ་ལ་དབང་སྒྱུར་རུང་རུང་དུ་བཏང་བ་ནི་སེམས་ཤིན་སྦྱངས་ཡིན་
ཏེ། དཔེར་ན། ཀོ་བ་གྱོང་བོ་མཉེད་ནས་ལྷམ་དང་ལྭ་བ་ཅི་བྱས་ཀྱང་ཆོག་
པར་བྱས་པ་ལྟ་བུ། འདི་དངོས་ཡིན་མིན་བཤད་དཀའ་ཡང་དེང་སང་གི་
རྒྱ་ནང་དུ་དར་བའི་རླུང་རྩལ་སྦྱོང་བ་འདི་རྣམས་ལ་ཡང་དེ་འདྲ་ཞིག་ཡོང་
གིན་འདུག་གསུངས། རྗེས། བསམ་གཏན་སེམས་ལ་དབང་སྒྱུར་རྒྱལ་པོ་
སྟེ། །བཞག་ན་གཡོ་མེད་རི་ཡི་དབང་བོ་བཞིན། །བཏང་ན་དགེ་བའི་
དམིགས་པ་ཀུན་ལ་འཇུག །ལུས་སེམས་ལས་སུ་རུང་བའི་བདེ་ཆེན་འདྲེན།།



ཞེས་པ་དྲངས་ནས་བཤད་པ་མཛད། གཉིས་པ་ལྷག་མཐོང་གི་ངོ་བོ་ལ་
གསུམ་ལས། མདོ་ཁུངས་བཀོད་དེ་ངོ་བོ་ངོས་བཟུང་བ་ནི། མདོ་དེ་སོགས་
ཏེ། དོན་ནི་ཏིང་ངེ་འཛིན་སྒོམ་པ་པོ་དེ་ལུས་ཤིན་ཏུ་སྦྱངས་པ་དང་སེམས་
ཤིན་ཏུ་སྦྱངས་པ་དེ་ཐོབ་ནས་དེ་ཉིད་ལ་གནས་ཏེ་ཡུལ་གཞན་ལ་དམིགས་་་
པའི་སེམས་ཀྱི་རྣམ་པ་གཞན་སྤངས་ནས་ཞི་ལྷག་གཉིས་དམིགས་པ་གཅིག་
པས་སྔར་ཐོས་བསམ་གྱིས་ཇི་ལྟར་གཏན་ལ་ཕབ་ནས་བསམས་པ་པའི་དོན་
སྔར་ཞི་གནས་ཀྱི་དམིགས་པར་བྱས་པའི་ཆོས་དེ་དག་ཉིད་ནང་དུ་ཏིང་ངེ་་་་
འཛིན་གྱི་སྤྱོད་ཡུལ་གཟུགས་བརྙན་དུ་སྟེ། དེའི་དོན་སྤྱི་བློ་ལ་ཤར་བ་ལ་
དམིགས་ནས་སོ་སོར་རྟོག་པར་བྱེད། མོས་པར་བྱེད་དོ་ཞེས་པའོ། །དེ་ཡང་
རྣམ་པར་འབྱེད་པ་ནི་ཇི་སྙེད་པའི་དོན་རྣམ་པར་འབྱེད་པ་དང་། རབ་ཏུ་
རྣམ་པར་འབྱེད་པ་ནི། ཇི་ལྟ་བའི་དོན་འབྱེད་པ་དང་། ཡོངས་སུ་རྟོག་པ་ནི་
དོན་རགས་པ་རྟོག་པ་དང་། ཡོངས་སུ་དཔྱོད་པ་ནི། དོན་ཕྲ་བ་ཞིབ་པར་
དཔྱོད་པའོ། །བཟོད་པ་སོགས་ལྔའི་དོན་ནི་དེ་ལྟར་དཔྱད་པས་མི་སྐྲག་
པའམ་མི་འཁྲུགས་པས་ན་བཟོད་པ་དང་དེ་ལྟར་དུ་དཔྱད་པ་དོན་དུ་གཉེར་
བས་ན་འདོད་པ་དང་བློས་ཁྱད་པར་དུ་དཔྱད་ཅིང་འབྱེད་པས་ན་བྱེ་བྲག་་་་
འབྱེད་པ་དང༌། དམིགས་ཤིང་རྗེས་སུ་ལྟ་བས་ན་ལྟ་བ་དང་། མངོན་པར་
ཞེན་པས་ན་རྣམ་པར་རྟོག་པ་ཞེས་བྱ་སྟེ། རྣམ་པར་འབྱེད་པ་སོགས་བཞི་བོ་
རེ་རེ་ལའང་ལྔ་ལྔར་འཇོག་རུང་ངོ༌། །རྒྱ་ནག་འགྲེལ་ཆེན་དུ། བཟོད་པ་
སོགས་ལྔ་བོ་ལྷག་མཐོང་གི་མིང་གི་རྣམ་གྲངས་སུའང་བཤད། ཡང་རྣམ་
12་



པར་འབྱེད་པ་སོགས་ལ། དཔེར་ན། འཆི་བ་མི་རྟག་པ་ལྟ་བུའི་སྟེང་ནས་
བཤད་ན་འཆི་བ་མི་རྟག་པ་རེད་ཅེས་སྤྱིར་དཔྱོད་པ་དེ་རྣམ་པར་འབྱེད་པ་
དང་རྩ་བ་གསུམ། རྒྱུ་མཚན་དགུ། ཐག་བཅད་པ་གསུམ་སོགས་ཀྱི་སྒོ་ནས་
དཔྱོད་པ་དེ་རབ་ཏུ་རྣམ་པར་འབྱེད་པ་ཡིན་ལ། དེ་བཞིན་དུ་དོན་ལ་དཔྱོད་
ཚུལ་རགས་ཕྲའི་སྒོ་ནས་ཡོངས་སུ་རྟོག་པ་དང་ཡོངས་སུ་དཔྱོད་པ་རིམ་པ་་་
ལྟར་འཇོག་དགོས་ཤིང་རྣམ་པར་འབྱེད་པ་ནས་རྣམ་པར་རྟོག་པའི་བར་་་་་
དགུ་བོ་དེ་ལྷག་མཐོང་ཡིན་གསུངས། གཞུང་འདིས་དངོས་བསྟན་ལྟར་ན་
ལུས་སེམས་ཤིན་སྦྱངས་ཐོབ་ནས་དེ་ལ་གནས་ཏེ་གཡེང་བའི་སེམས་སྤངས་
ནས། ཇི་ལྟར་བསམས་པའི་ཆོས་དེ་དག་ནང་དུ་ཏིང་ངེ་འཛིན་གྱི་སྤྱོད་
ཡུལ་གཟུགས་བརྙན་དུ་སོ་སོར་རྟོག་པ་སོགས་བྱེད་པའི་དཔྱད་སྟོབས་ཀྱིས་
དྲངས་པའི་ཤིན་སྦྱངས་ཁྱད་པར་ཅན་གྱིས་ཟིན་པའི་ཆོས་རབ་ཏུ་རྣམ་་་་་་་
འབྱེད་ཀྱི་ཤེས་རབ་དེ་ལྷག་མཐོང་གི་མཚན་ཉིད། ཡང་ན། དམིགས་པ་
ལ་དཔྱད་སྟོབས་ཀྱིས་དྲངས་པའི་ཤིན་སྦྱངས་ཀྱི་བདེ་བས་ཟིན་པའི་སྒོ་ནས་
རང་ཡུལ་ལ་སོ་སོར་རྟོག་པའི་ཤེས་རབ་དེ་ལྷག་མཐོང་གི་མཚན་ཉིད། མདོ་
དོན་ལ་ལོག་པར་རྟོག་ཚུལ་ནི་མདོ་འདིས་སོགས་ཏེ། དོན་ནི། རྒྱ་ནག་
གི་མཁན་པོ་ཧྭ་ཤང་ཆོས་ཅན། ཁྱོད་ཀྱིས་མདོ་སྡེ་དགོངས་འགྲེལ་མདོ་སྡེ་
ཨེ་ཡིན་མི་ཤེས་ཞེས་རྐང་བས་དྲིལ་བ་སྟེ་རྐང་བས་བཅག་བཅག་བྱས་ནས་་་
བརྫིས་པར་གྲགས་ཏེ། མདོ་འདིས་ལྷག་མཐོང་སོ་སོར་རྟོག་པའི་ཤེས་རབ་
ལ་བསྟོན་ས་མེད་པར་ཤིན་ཏུ་གསལ་བར་བཤད་པ་འདི་མཐོང་བ་གང་ཞིག
13



བཤད་ཚུལ་དེ་ཁྱོད་ཀྱིས་རྟོག་པ་གང་ཡིན་མཚན་འཛིན་དུ་བཟུང་ནས་སོ་་་་
སོར་རྟོག་པའི་ཤེས་རབ་དོར་ཏེ་ཅི་ཡང་ཡིད་ལ་མི་བྱེད་པར་ཙོམ་འཇོག་གི་
ལྟ་བ་དེ་ཟབ་མོའི་དོན་སྒོམ་པར་འདོད་པ་དང་མ་མཐུན་པའི་ཕྱིར། ཧྭ་ཤང་
འདིས་རང་གི་ལྟ་བ་མཆོག་ཏུ་སྒྲུབ་བྱེད་ཀྱི་མདོ་ཁུངས་བརྒྱད་ཅུ་དྲངས་པ་
ཡིན་ཞེས་གྲགས་ལ་འཇུ་མི་ཕམ་གྱིས། དེ་ལྟར་མདོ་ཁུངས་བརྒྱད་ཅུ་དྲངས་
ན་མདོ་ཁུངས་བརྒྱད་ཅུ་བོ་སྟོན་རྒྱུ་ཡོད་དགོས་ཞེས་བཤད། སྤྱིར་བསྟན་པ་
ལ་ལོག་རྟོག་ལས་དགྲ་ཆེ་བ་ཙམ་དམག་གིས་མི་ཡོང་གསུངས། མདོ་དོན་
ཅུང་ཟད་བཀྲལ་བ་ནི་དེ་ལ་སོགས་ཏེ། རྩིང་བར་རྟོག་པ་ནི་དཔྱོད་ཚུལ་
རགས་པའི་དོན་དང༌། ཡུལ་གྱི་སྤུ་རིས་འབྱེད་པ་ནི་ཡུལ་གྱི་ཁྱད་པར་རམ་
ཆ་འབྱེད་པའོ། །སེམས་རྩེ་གཅིག་པའོ། ཞེས་པ་ཁ་དཔེར་ཡང་། ཁབ་རྩེ་
གཉིས་ཀྱིས་འཚེམ་བུ་མི་ཡོང༌། །བློ་རྩེ་གཉིས་ཀྱིས་དོན་བྱ་མི་འགྲུབ། །
ཅེས་པ་ལྟར་གྱི་རྩེ་གཉིས་མ་ཡིན་པར་དམིགས་པ་གཅིག་ལ་བློ་རྩེ་གཏད་པའི་
དོན་ཡིན། ཆོས་ཀྱི་མིང་ནི་སོགས་ཀྱི་དོན་ནི་ཆོས་རྣམས་ཀྱི་མིང་ནི་བསྡོམས་
པའི་བསྡུས་པའང་འདི་ཞི་གནས་ཀྱི་ལམ་དུ་སྟེ་དམིགས་པར་ཤེས་པར་བྱ་བ་
དང་། དེ་ཡང་ཆོས་རྣམས་མིང་གི་སྒོ་ནས་བསྡུ་ཞེས་པའི་དོན་ནི་ཞི་གནས་
ཀྱི་དམིགས་པར་གང་འཇོག་ནའང་བསྡུས་ནས་འཇོག་དགོས་པར་གསུངས་
པས། དཔེར་ན། འདུས་བྱས་ཀྱི་བྱེ་བྲག་ལ་གྲངས་མེད་པ་ཡོད་ཀྱང་
འདུས་བྱས་ཐམས་ཅད་མི་རྟག་ཅེས་པའི་མིང་གི་སྒོ་ནས་བསྡུས་པའི་མཐར་མི་
རྟག་པ་ཙམ་ལ་སེམས་འཇོག་པ་ལྟ་བུ་དང་། ང་རང་བཞིན་མེད་པ་ཙམ་ལ་
14
，
-
A
，= - * ༤
， ，
1:-
•
- *-•
•
•
•
-
1 -
༤
- ༢༢ ：
,
, དྷབྷབྷ
=
=
+
--



སེམས་བཞག་ནས་རྟོགས་ན་ཆོས་གཞན་རྣམས་ཀྱི་སྟེང་གི་རང་བཞིན་མེད་
པ་ལ་བློ་ཁ་ཕྱོགས་པ་ཙམ་གྱིས་རྟོགས་པར་འགྱུར་ཏེ། འཕགས་པ་ལྷས།
གང་གིས་དངོས་གཅིག་དེ་བཞིན་ཉིད་མཐོང་བ། །དེ་ཡིས་དངོས་ཀུན་དེ་
བཞིན་ཉིད་དུ་མཐོང་། །ཞེས་དང༌། དངོས་པོ་གཅིག་གི་ལྟ་བོ་གང་། །དེ་ནི་
ཀུན་གྱི་ལྟ་བོ་ཡིན། །གཅིག་གི་སྟོང་ཉིད་གང་ཡིན་པ། །དེ་ནི་ཀུན་གྱི་
སྟོང་ཉིད་ཡིན་ཞེས་པ་ལྟར་མིང་ལ་བརྟེན་ནས་ཆོས་ཀྱི་དོན་མདོར་བསྡུས་ཏེ་
སྒོམ་པ་ཞི་གནས་ཀྱི་སྒོམ་དང་དེའི་དོན་ལ་སོ་སོར་དཔྱད་ནས་སྒོམ་པ་ལྷག་
མཐོང་གི་སྒོམ་ཡིན་ནོ། །ལྷག་མཐོང་གི་ལམ་སྟེ་དམིགས་པ་ནི་དེའི་དོན་
རྣམས་ལ་རྒྱས་པར་སྤྲོས་ནས་རྣམ་པར་དཔྱོད་པར་ཤེས་པར་བྱ་ཞེས་པའོ། །
སེམས་ལ་སེམས་ནང་འཇོག་ཕྱིར་དང༌། །ཞེས་པ་སེམས་ཕྱི་རོལ་གྱི་ཡུལ་ལ་
གཡེང་བ་ཞི་ནས། སེམས་ནང་དུ་འཇོག་པའི་ཕྱིར་ཞི་གནས་སོ་ཞེས་པའོ། །
ཡང་དག་པའི་ཏིང་ངེ་འཛིན་ཞེས་པས་ཡང་དག་པ་མ་ཡིན་པའི་དེ་ཡོད་་་་་་
པར་བསྟན་ཏེ་དེ་དག་འོག་ཏུ་འཆད་པར་འགྱུར། གཞན་དུ་དྲང་དུ་མི་རུང་
བ་ཞེས་པ་དགོངས་པ་གཞན་དུ་དོག་ཏུ་མེད་པའི་དོན། ་་་་་
འདིས་ནི་མདོ་དང་སོགས་ཀྱི་དོན་ནི་བྱང་སའི་ལུང་འདིས་ནི་གོང་དུ་
དྲངས་པའི་དགོངས་འགྲེལ་དང་དཀོན་མཆོག་སྤྲིན། རྗེ་བཙུན་གྱི་མདོ་སྡེ་
རྒྱན་རྣམས་ཀྱི་དགོངས་པ་སྔར་བཞིན་བཀྲལ་ནས་ཞི་ལྷག་གི་ངོས་འཛིན་ལ་
ངེས་པ་བརྟན་པར་མཛད་པ་ཡིན་ལ། དེ་ཡང་ཞི་ལྷག་གི་ངོས་འཛིན་ལ་མདོ་
དང་བསྟན་བཅོས་ཀྱི་ལུང་འདྲེན་མང་བོ་བྱས་པ་ནི། དེ་དུས་ཧྭ་ཤང་གི་ལོག་
15
U-



རྟོག་ཁྱབ་ཆེ་བས་ངན་རྟོག་ལས་བསྟན་པ་ལ་དགྲ་ཆེ་བ་མེད་པར་གཟིགས་་་
ནས་ཐུགས་བརྩེ་བའི་དབང་གིས་གལ་བོ་ཆེ་ལ་ནན་ཏན་མཛད་པ་ཡིན་་་་་་
གསུངས། ཤེར་ཕྱིན་མན་ངག་ནི་སློབ་དཔོན་ཤཱནྟི་པས་མཛད་དོ། །ཇི་ལྟ་
བ་དང་ཇི་སྙེད་པའི་དོན་ལ་མི་རྟོག་པར་འཇོག་པ་ནི་གཞི་བུམ་པ་ལྟ་བུ་ལ་་་
མཚོན་ན་བུམ་པ་རང་བཞིན་གྱིས་མ་གྲུབ་པ་ཇི་ལྟ་བ་དང་། བུམ་པ་ཇི་སྙེད་
པ་ཡིན་ལ་དོན་དེ་ལ་སེམས་གཡོ་འགུལ་མེད་པར་རྩེ་གཅིག་ཏུ་འཇོག་པ་ནི་
མི་རྟོག་པར་འཇོག་པའི་དོན་ནོ། །མདོར་ན། དཀོན་མཆོག་སྤྲིན། མདོ་སྡེ་
རྒྱུན། བྱང་ས། སྒོམ་རིམ་བར་བ། ཤེར་ཕྱིན་མན་ངག་རྣམས་ལས། ཇི་ལྟ་
བ་དང་ཇི་སྙེད་པའི་དོན་ལ་མི་རྟོག་པར་འཇོག་པ་ཞི་གནས་དང་། ཡུལ་དེ་
གཉིས་ལ་རྣམ་པར་དཔྱོད་པ་ནི་ལྷག་མཐོང་དུ་གསུངས་པ་དགོངས་འགྲེལ་
གྱི་དགོངས་པའོ། །གཉིས་པ་དེ་ལ་ངེས་པ་བསྐྱེད་པའི་ཕྱིར་གཞུང་གཞན་
ལས་ཞི་ལྷག་གི་ངོ་བོ་གསུངས་ཚུལ་བསྟན་པ་ལ་གཉིས་ལས་དང་པོ་དངོས་
ནི་དགོངས་འགྲེལ་སོགས་ཏེ་དོན་ནི་བཅོམ་ལྡན་འདས་ལ་གསོལ་བ། དུ་
ཞིག་ཞི་གནས་ཀྱི་དམིགས་པ་ལགས། བཅོམ་ལྡན་འདས་ཀྱིས་བཀའ་བསྩལ་
བ་གཅིག་སྟེ་གང་ཞེ་ན་དམིགས་བྱེད་སོ་སོར་རྟོག་པའི་ཤེས་རབ་ཀྱིས་རྣམ་
པར་མི་རྟོག་པའི་དོན་སྤྱི་ཡིད་ལ་ཤར་བའི་གཟུགས་བརྙན་ནོ། །གསོལ་བ་
དུ་ཞིག་ལྷག་མཐོང་གི་དམིགས་པ་ལགས། བཅོམ་ལྡན་འདས་ཀྱིས་བཀའ་
བསྩལ་བ་གཅིག་སྟེ། གང་ཞེ་ན་དམིགས་བྱེད་ཀྱི་བློ་སོ་སོར་རྟོག་པའི་ཤེས་
རབ་ཀྱིས་རྣམ་པར་རྟོག་པ་དང་བཅས་པའི་བློ་ལ་དོན་སྤྱི་ཤར་བའི་གཟུགས་
16



བརྙན་ནོ། །གསོལ་བ་དུ་ཞིག་དེ་གཉིས་ཀའི་དམིགས་པ་ལགས། བཅོམ་
ལྡན་འདས་ཀྱིས་བཀའ་བསྩལ་བ་གཉིས་ཏེ། འདི་ལྟ་སྟེ། དངོས་པོའི་མཐའ་
དང་དགོས་པ་ཡོངས་སུ་གྲུབ་པའོ་ཞེས་འདི་གཉིས་སྤྱིའི་དབང་དུ་བྱས་པའི་
དམིགས་པར་གསུངས་པའི་དགོངས་པ་ཡིན་ནོ་ཞེས་པའོ། །གཉིས་པ་ཞི་ལྷག་
གཉིས་དམིགས་ཡུལ་གྱི་སྒོ་ནས་མི་འབྱེད་པར་བསྟན་པ་ནི་ཀུན་ལས་སོགས་
ཏེ། དོན་ནི་བོད་ཁ་ཅིག ཞི་ལྷག་གཉིས་དམིགས་ཡུལ་གྱིས་སོ་སོར་འབྱེད་
པ་དང་། སྟོང་ཉིད་རྟོགས་མ་རྟོགས་ཀྱིས་འབྱེད་ཟེར་བ་མི་འཐད་དེ། ཀུན་
བཏུས་ལས། དངོས་པོའི་མཐའ་ལ་ཇི་ལྟ་ཇི་སྙེད་གཉིས་གསུངས་པ་དང་།
ཤཱནྟི་པས་ཀྱང་ཞི་ལྷག་རེ་རེ་ལ་ཇི་ལྟ་ཇི་སྙེད་གཉིས་ཀ་ལ་དམིགས་པ་ཡོད་་་་
པར་གསུངས་པའི་ཕྱིར། ཞི་ལྷག་གི་སྒྲ་བཤད་ནི། དེ་ཡང་སོགས་ཏེ། དོན་ནི་
སེམས་ཕྱི་རོལ་གྱི་ཡུལ་ལ་རྒྱུག་པ་སྟེ་གཡེང་བ་ཞི་ནས་ནང་དུ་དམིགས་པ་ལ་
གནས་པས་ན་ཞི་གནས་དང༌། ལྷག་པ་སྟེ་ཡུལ་ཁྱད་པར་དུའམ་གསལ་བར་
སོ་སོར་མཐོང་བས་ན་ལྷག་མཐོང་ངོ་ཞེས་པའོ། །ཞི་ལྷག་གི་ངོ་བོ་ལ་འཁྲུལ་
བ་སྤང་བ་ནི། གང་དག་སོགས་ཏེ། བོད་སྔ་མ་ཁ་ཅིག སེམས་མི་རྟོག་པར་
གནས་པ་རིག་པའི་གསལ་ཆའི་ངར་མེད་པ་ཞི་གནས་དང་། གསལ་ཆའི་
ངར་ཡོད་པ་ལྷག་མཐོང་དུ་འདོད་པ་མི་འཐད་པར་ཐལ། དེ་ལྟར་དུ་འདོད་
པ་དེ། གོང་དུ་དྲངས་པའི་དཀོན་མཆོག་སྤྲིན་དང་། མདོ་སྡེ་རྒྱན། བྱང་ས།
སྒོམ་རིམ། ཤེར་ཕྱིན་མན་ངག་སོགས་དང་འགལ་བའི་ཕྱིར། དེར་ཐལ།
ཞི་ལྷག་གི་མཚན་ཉིད་རྒྱ་ཆེར་གཏན་ལ་འབེབས་པའི་གཞུང་དེ་དག་ལས།



སེམས་དམིགས་པ་ལ་རྩེ་གཅིག་པའི་ཏིང་ངེ་འཛིན་ལ་ཞི་གནས་དང་ཤེས་་་་
བྱའི་དོན་ཡང་དག་པར་རབ་ཏུ་འབྱེད་པའི་ཤེས་རབ་ལ་ལྷག་མཐོང་་་་་་
གསུངས་པའི་ཕྱིར། ། ཡང་ཁྱོད་ལྟར་ན་ཞི་ལྷག་ཟུང་དུ་འབྲེལ་ལུགས་ཀྱང་
མེད་པར་ཐལ། གསལ་ཆའི་ངར་ཡོད་མེད་གཉིས་ཟུང་དུ་འབྲེལ་ལུགས་མེད་
པའི་ཕྱིར། འཁོར་གསུམ་མོ། །ཁྱད་པར་དུ་ཞེས་སོགས་ལ་སྔ་རབས་པ་མང་
བོ་ཞིག་གློད་པ་རབ་ལ་སྒོམ་པ་རབ་གསུངས་པ་ལྟ་བུ་ལ་འཁྲུལ་ནས་བྱིང་བ་
ཕྲ་མོ་ཞི་གནས་སུ་འཁྲུལ་བ་མང་དུ་བྱུང་བ་ཡིན་ལ། དེ་དག་གིས་སེམས་མི་
རྟོག་པར་གནས་པ་གཅིག་པུ་དེ་ལ་རིག་པའི་གསལ་ཆའི་ངར་མེད་པའི་ཆ་
ཞི་གནས་དང་། ། དེ་གཅིག་པུ་ལ་དེ་འདྲའི་ངར་ཡོད་པའི་ཆ་ལྷག་མཐོང་
ཡིན་ཟེར། དེ་མི་འཐད་པར་ཐལ། གཞུང་རྣམས་ལས། ཞི་གནས་སེམས་
རྩེ་གཅིག་པ་དང་ལྷག་མཐོང་དཔྱོད་པའི་ཤེས་རབ་ལ་ངོས་བཟུང་བ་ལས།
སེམས་མི་རྟོག་པར་གནས་པ་དེ་གཅིག་པུ་ལ་གསལ་ངར་ཡོད་མེད་ཀྱི་ཆའི་་་
སྟེང་ནས་ངོས་འཛིན་མ་གནང་བའི་ཕྱིར། ཡང་དེས་ན་ཇི་ལྟ་བ་ལ་སོགས་
ཀྱི་དོན་ནི་ཁ་ཅིག བདེ་གསལ་མི་རྟོག་པར་མི་གནས་པ་ཞི་གནས་དང་།
གནས་པ་ལྷག་མཐོང་ལ་ངོས་འཛིན་ཟེར་ན། དེ་མི་འཐད་པར་ཐལ། དེ་ཁོ་
ན་ཉིད་ལ་བློ་ཁ་མ་ཕྱོགས་པའི་བདེ་གསལ་མི་རྟོག་པའི་ཏིང་ངེ་འཛིན་སྐྱེ་བ་
ཡོད་པ་གང་ཞིག་ཡིན་ལུགས་རྟོགས་པའི་ལྟ་བ་མ་རྙེད་ཀྱང་སེམས་ཅིར་
ཡང་མི་རྟོག་པར་བཟུང་བས་ཆོག་པ་མངོན་སུམ་གྱིས་གྲུབ་པའི་ཕྱིར། དང་
པོ་སླ། གཉིས་པ་གྲུབ་སྟེ། སེམས་མི་རྟོག་པར་བཟུང་བས་སེམས་རིང་དུ་ཟིན་



ན་དེའི་མཐུས་རླུང་ལས་རུང་སྐྱེ་བ་གང་ཞིག དེ་སྐྱེས་ན་སེམས་ལ་དགའ་
བདེ་སྐྱེ་བ་ཆོས་ཉིད་ཡིན་པའི་ཕྱིར་དང་དེ་སྐྱེས་ན་དགའ་བདེའི་ཚོར་བ་་་་་
རྣམ་པ་གསལ་བའི་མཐུས་སེམས་ལ་གསལ་ཆ་འོངས་པའི་ཕྱིར་རོ། །བདེ་
གསལ་མི་རྟོག་པའི་ཏིང་ངེ་འཛིན་གང་ཡིན་ཐམས་ཅད་ཀྱིས་དེ་ཁོ་ན་ཉིད་
དེ་སྟོང་ཉིད་རྟོགས་པའི་སྒྲུབ་བྱེད་ཡང་དག་པ་ཅི་ཡང་མེད་དོ། །དེས་ན་སྟོང་
ཉིད་རྟོགས་མ་རྟོགས་ཀྱི་བདེ་གསལ་མི་རྟོག་པ་གཉིས་ཀ་ཡོད་པས། བདེ་
གསལ་མི་རྟོག་པ་དང་། སྟོང་ཉིད་རྟོགས་པའི་ལྷག་མཐོང་གཉིས་ལ་ཁྱད་
པར་འབྱེད་དགོས་སོ་ཞེས་པའོ། །སྤྱིར་ན་བྱིང་བ་གསལ་བོར་ངོས་བཟུང་
བའི་གཞུང་ཁུངས་མ་མ་འགྱུར་བའམ་མི་སྣང་བས་བྱིང་བ་སྒོམ་དུ་འཁྲུལ་བ་
མང་བོ་བྱུང་བ་རེད། དེ་བས་སྒོམ་པ་རྣམ་དག་བྱིང་རྨུགས་མུན་པ་སངས་
ཞེས་གསུངས་པ་རེད། སྔོན་གྱི་བོད་པ་ཚོའི་གྲུབ་མཐའ་ལ་རྩ་བའི་སློབ་
དཔོན་ཚོ་རྣམ་དག་ཡིན་ཡང་དེའི་རྗེས་སུ་ཞུགས་མཁན་ཚོ་ལ་ནོར་འཁྲུལ་་་་
བྱུང་ནས་བརྩམས་པའི་བསྟན་བཅོས་རྣམས་སུ་ལྟ་བ་ལ་བསླད་འདྲེས་པ་་་་
མང་བོ་ཡོད། དེར་མ་ཟད་རྗེའི་རྟག་ངུའི་རྟོགས་བརྗོད་དང་ལེགས་བ ཤད་
གསེར་ཕྲེང་ནང་དུ་ཡང་ལྟ་བ་ལ་ཅུང་ཟད་མ་འགྲིག་པ་ཡོད་ནའང༌། ཕྱིས་
སུ་མ་བཅོས་པར་བཞག་པ་ནི་རྗེས། ཆོས་བརྒྱད་སྤངས་པས་དལ་འབྱོར་
དོན་ཡོད་བྱས་གསུངས་པ་ལྟར་ཆོས་བརྒྱད་སྤངས་པའི་རྣམ་ཐར་ངོ་མཚར་
བ་ཡིན། དེ་བས་ང་ཚོས་སྒོམ་རྣམ་དག་བྱེད་པ་ལ་སྒོམ་གྱི་རྣམ་གཞག་
གཏན་ལ་འབེབས་པའི་གཞུང་རྣམ་པར་དག་པ་ལ་ཐོས་བསམ་མཐའ་ཆོད་



པར་བྱས་ན་དེའི་ཚོད་ཀྱིས་རང་རྒྱུད་ཀྱི་སྒོམ་དེ་རྣམ་དག་ཏུ་འགྲོ་བ་ཡིན་ལ།
གང་ལ་ཐོས་པ་མང་བ་དེ་ལ་སྒྲུབ་པ་མང་ཞིང་ས་ཆོད་ཚེ། འགའ་ཞིག་གིས།
ཇོ་བོས། ཚེ་ནི་ཡུན་ཐུང་ཤེས་བྱའི་རྣམ་པ་མང་། །ཚེ་ཡི་ཚད་ཀྱང་ཇི་ཙམ་མི་
ཤེས་པས། །ཆུ་ལས་ངང་བས་འོ་མ་ལེན་པ་ལྟར། །རང་གི་འདོད་པ་དང་དུ་
བླངས་པར་བྱ་ཞེས་དང༌། མདོ་རྒྱུད་ཀྱི་ཤེས་བྱ་མེད་ཀྱང་རུང་གི་སོགས་
ལ་གཞི་བྱས་ནས་དཔྱད་སྒོམ་དང་ཐོས་པ་མང་བོ་མི་འདོད་པའང་ཡོད་མོད་
ཀྱང་། དེ་ནི་མི་ལ་ཡབ་སྲས་ལྟ་བུ་སོགས་སྐུ་ཚེ་སྔ་མ་ལ་ཐུན་མོང་ལམ་སྦྱངས་
སྔོན་དུ་སོང་གྲུབ་ནས་རྫོགས་རིམ་གྱི་རྣལ་འབྱོར་ལ་ཉེ་བ་དག་ལ་ཐོས་པ་་་་
མང་དུ་མ་བྱས་ཀྱང་ཐད་ཀ་ཐད་ཀར་ནས་སྔགས་ལ་དམར་འཇུ་བྱ་བ་ལས་
ཐོས་པ་སོགས་ལ་གཡེང་ན་གེགས་སུ་འགྲོ་བ་ཡིན་འདུག ང་ཚོ་བཀའ་
བརྒྱུད་པ་འགའ་རེས་དེ་ལྟར་བྱ་བ་སྣང་ཡང་སྟག་མཆོངས་སར་ཝས་མི་་་་་་
སླེབས། ཡང་དེའི་དོན་ནི་དབང་རྟུལ་ཁ་ཤས་ལ་བལྟོས་ནས་ཀྱང་དེ་ལྟར་
གསུངས་པ་ལས་དབང་བོ་རབ་ལ། ། དང་པོར་རྒྱ་ཆེན་ཐོས་པ་མང་དུ་
བཙལ། །སོགས་ལྟར་བྱ་དགོས། སྔར་མཉམ་མེད་དྭགས་པོ་ལྷ་རྗེས་བཀའ་
གདམས་པའི་དགེ་བཤེས་མང་བོ་བསྟེན་ནས་ཕྱིས་རྗེ་བཙུན་མི་ལ་དང་་་་་་
མཇལ་བ་ལ། ཏིང་ངེ་འཛིན་ཇི་འདྲ་ཡོད་ལུགས་བཀའ་འདྲི་གནང་བ་ལ་
ཉིན་བདུན་ལ་ཏིང་ངེ་འཛིན་གཅིག་གི་ངང་དུ་གནས་ཐུབ་པ་ཡོད་ཞུས་པར།
ཧ་ཧ་ཧ་ཞེས་བཞད་ནས་འབྲས་བུ་མཐོ་ན་གཟུགས་མེད་ལྷ་གསུངས། ཡང་
བཤེས་གཉེན་སུ་དང་གང་བསྟེན། རྟོགས་པ་ཇི་འདྲ་སྐྱེས་གསུངས་པས།



བཤེས་གཉེན་མང་དུ་བསྟེན་ཀྱང་རྟོགས་པ་མ་སྐྱེས་ཞུས་པས་རྗེ་བཙུན་ཁོང་
ཧ་ཧ་ཧ་ཞེས་བཞད་ནས་འོ་མ་བཞོ་འདོད་ན་ནུ་མ་ལ་འཐེན་དགོས། རྭ་ལ་
འཇོ་བས་མི་ཡོང་༌། མར་ནག་འདོད་ན་འབྲུ་ལ་བ ཙིར་དགོས། བྱེ་མ་ལ་
བ ཙིར་བས་མི་ཡོང་ཞེས་ཞལ་ཤོམ་གནང་བ་རེད། རྣམ་ཐར་དེ་དག་ལ་
བལྟས་ན་ཡང་བདེ་གསལ་མི་རྟོག་པ་ཙམ་སྒོམ་རྣམ་དག་ཏུ་འཁྲུལ་བའི་དགེ་
བཤེས་མང་ཚོད་རེད་གསུངས། ང་ཚོ་དགེ་ལྡན་པ་ལ་རྗེ་ཡབ་སྲས་ཀྱི་གཞུང་
ན་སྒོམ་བྱེད་ལུགས་དམར་ཤིག་གེ་བར་ཡོད་པ་འདི་བཞིན་ཡིན་ཡང་དེའི་་་་
དོན་རང་རྒྱུད་ལ་སྒྲུབ་མཁན་ཉུང་བ་དང་དེ་ཕྱིས་བཤད་པ་ལ་འབྱམས་པའི་
དབང་གིས་ཡིན་ལ། བཀའ་རྒྱུད་པ་ཚོ་སྒྲུབ་པ་ཁོ་ན་བྱས་ཏེ་བཤད་པ་ལ་
འགྲུས་པ་ཉུང་བས། རྒྱལ་དབང་ལྔ་བས་ཀྱང་ཀརྨ་བསྟན་སྐྱོང་དང་ཆབ་སྲིད་
དང་འབྲེལ་ནས་རྒྱུན་ཏུ་གླེན་པ་ཚོ་ཞེས་བཀའ་བཀྱོན་མཛད་ཀྱིན་འདུག
༤༧༥ བཞི་བ་ཞི་ལྷག་གཉིས་ཀ་སྒོམ་དགོས་པའི་རྒྱུ་མཚན་ལ་དང་པོ་་་
མཚམས་སྦྱར་བ་ནི་ཅིའི་ཕྱིར་སོགས་ཏེ། བཤད་པར་བྱ་སྟེ་ཞེས་པ་ནི་བཤད་
ཡ་ཞེས་པའི་དོན། དེ་ཁོ་ན་ཉིད་གསལ་བར་མཐོང་བ་ལ་མེད་མི་རུང་བས་
དེ་གཉིས་བསྒོམ་དགོས་པ་ནི། དཔེར་ན་སོགས་ཏེ། ཟབ་མོའི་དོན་ལྟ་བ་ལ་
ཞེས་པར་ཟབ་ལ་རྟོགས་དཀའི་ཟབ་དང་གཏིང་རིང་ཟབ་ཞེས་པ་ལྟར་ཆོས་
རྣམས་རང་བཞིན་གྱིས་མ་གྲུབ་པ་ནི་རྟོགས་དཀའ་བའི་ཟབ་དོན་ཡིན། དེ་
ཁོ་ན་ཉིད་ཀྱི་དོན་ཕྱིན་ཅི་མ་ལོག་པར་ངེས་པའི་ཤེས་རབ་ནི་ལྷག་མཐོང་་་་
དང༌། སེམས་དམིགས་པ་ལ་ཇི་ལྟར་འདོད་པ་བཞིན་དུ་གནས་པའི་མི་གཡོ་



བ་ནི་ཞི་གནས་ལ་གོ་དགོས། དེ་བས་ན་དེ་གཉིས་ཀ་འདྲ་བར་བསྟེན་པར་
བྱའོ་ཞེས་པ་ལ། ཞི་ལྷག་གཉིས་གཅིག་གྲོགས་སུ་གཅིག་འགྲོ་བ། དཔེར་ན།
སྐུད་པ་རྐྱ་བསྒྲིལ་བ་ལྟར་ཉམས་སུ་ལེན་དགོས་ཏེ། རྗེ་བླ་མས། རྩེ་གཅིག་
གོམས་པས་ཏིང་འཛིན་འགྲུབ་པ་ནི། སྨོས་པར་ཅི་འཚལ་ཚུལ་བཞིན་དཔྱོད་
པ་ཡི། །སོ་སོར་རྟོགས་པ་ཡིས་ཀྱང་ཡིན་ལུགས་ལ། །གཡོ་མེད་ཤིན་ཏུ་
བརྟན་པར་གནས་པ་ཡི། །ཏིང་འཛིན་བསྐྱེད་པར་མཐོང་ནས་ཞི་ལྷག་
གཉིས། །ཟུང་འབྲེལ་སྒྲུབ་ལ་བརྩོན་རྣམས་ཡ་མཚན་ནོ། །ཞེས་པ་ལྟར་དང༌།
རིགས་པ་ནི། ཐར་འདོད་ཀྱི་གང་ཟག་ཆོས་ཅན། ཞི་ལྷག་གཉིས་ཀ་བསྒོམ་
དགོས་ཏེ། ཟབ་དོན་གསལ་བར་མཐོང་བ་ལ་སྟོང་ཉིད་ལ་དམིགས་པའི་ལྷག་
མཐོང་དང་། སེམས་དམིགས་པ་ལ་ཇི་ལྟར་འདོད་པ་བཞིན་དུ་གནས་པའི་
མི་གཡོ་བའི་ཞི་གནས་གཉིས་དགོས་པའི་ཕྱིར། དེར་ཐལ། སེམས་
གཞན་དུ་མི་འཕྲོ་བར་གནས་པའི་ཞི་གནས་ཡོད་ཀྱང་། ཡིན་ལུགས་རྟོགས་
པའི་ལྷག་མཐོང་གི་ཤེས་རབ་མེད་ན་ཞི་གནས་ཀྱི་ཏིང་ངེ་འཛིན་ལ་ཅི་ཙམ་
གོམས་ཀྱང་ཡིན་ལུགས་གསལ་བར་རྟོགས་པ་མི་སྲིད་པ་གང་ཞིག བདག་
མེད་རྟོགས་པའི་ལྟ་བ་ཡོད་ཀྱང་ཏིང་ངེ་འཛིན་མེད་ན། ལྟ་བ་དེ་ལྷག་མཐོང་
དུ་མི་འགྱུར་བར་མ་ཟད་ཡིན་ལུགས་ཀྱི་དོན་གསལ་བར་མི་མཐོང་བའི་ཕྱིར།
དང་པོ་གྲུབ་སྟེ། དེ་ཁོ་ན་ཉིད་གསལ་བར་ལྟ་བའི་མིག་དང་བྲལ་བའི་ཕྱིར།
གཉིས་པ་གྲུབ་སྟེ། རང་དབང་མེད་པར་གཡོ་བའི་རྣམ་རྟོག་གི་རླུང་གིས་
དཀྲུགས་པའི་ཕྱིར། དཔེར་ན། བྲིས་སྐུ་གསལ་བར་མཐོང་བ་ལ་མར་མེ་



.
གསལ་བ་དང་བརྟན་པ་གཉིས་ཀ་ཚང་དགོས་པ་བཞིན་ཡིན་པའི་ཕྱིར། དེ་
ཡང་ཤིང་སྡོང་ལྟ་བུ་ཞིག་གཅོད་ན་སྟ་རེའི་ཁ་རྣོ་བ་དང་ཡུ་བ་བརྟན་པ་ཞིག་
ཡོད་ན་གཅོད་སླ་བ་བཞིན་དུ་རང་རྒྱུད་ཀྱི་སྒྲིབ་པ་སྤོང་བ་ལ་ཞི་ལྷག་གཉིས་
ཀ་ཟུང་འབྲེལ་དུ་ཚང་ན་ས་ཆོད་ཆེ་བ་འོང་གསུངས། དེའི་ཕྱིར་ཞེས་སོགས།
མྱང་འདས་ཀྱི་མདོ་དེའི་དོན་ནི། ཉན་ཐོས་རྣམས་ཀྱིས་ནི་དེ་བཞིན་
གཤེགས་པའི་རིགས་དེ་བཞིན་ཉིད་རྒྱས་པར་མ་མཐོང་སྟེ། ཏིང་ངེ་འཛིན་
ཤས་ཆེ་བའི་ཕྱིར་དང་དེ་ལ་རིགས་པའི་རྣམས་གྲངས་མཐའ་ཡས་པའི་སྒོ་་་་
ནས་དཔྱོད་པའི་ཤེས་རབ་ཆུང་བ་སྟེ་མེད་པའི་ཕྱིར་རོ། །དེ་ལ་བལྟོས་ཏེ་
བྱང་ཆུབ་སེམས་དཔའ་རྣམས་ཀྱིས་ནི། དེ་བཞིན་ཉིད་རྒྱས་པར་མཐོང་
མོད་ཀྱི་དུས་རྟག་ཏུ་མཉམ་རྗེས་རེས་འཇོག་མེད་པར་མ་མཐོང་བས་མི་་་་
གསལ་ཏེ། རིགས་པའི་རྣམ་གྲངས་མཐའ་ཡས་པའི་སྒོ་ནས་ཤེས་རབ་ཀྱིས་
དཔྱོད་པ་ཤས་ཆེ་བའི་ཕྱིར་དང༌། དེ་ལ་བལྟོས་ཏེ་ཏིང་ངེ་འཛིན་ཤས་ཆུང་
བའི་ཕྱིར་རོ། །བྱང་སེམས་རྣམས་ཀྱིས་རིགས་པའི་རྣམ་གྲངས་མཐའ་ཡས་
པའི་སྒོ་ནས་སྟོང་ཉིད་ལ་དཔྱོད་པ་སྐྱོན་མ་ཡིན་ཀྱང་མཉམ་བཞག་ཐམས་་་་
ཅད་ཀྱི་མཐར་ལྡང་དགོས་པ་དེའི་ལག་རྗེས་ལས་བྱུང་བས། མཉམ་རྗེས་ངོ་
བོ་གཅིག་ཏུ་མ་སོང་བའི་ཕྱིར་རོ། །དེ་བཞིན་གཤེགས་པས་ནི་ཐམས་ཅད་
གཟིགས་ཏེ། མཉམ་རྗེས་ངོ་བོ་གཅིག་ཏུ་གྱུར་ནས་ཞི་གནས་དང་ལྷག་
མཐོང་མཚུངས་པར་ལྡན་པའི་ཕྱིར་རོ། །དེ་ཡང་རྣམ་བཤད་སོགས་ན་ཐེག་
པ་ཆེ་ཆུང་གི་སྡེ་སྣོད་དུ་ཆོས་ཀྱི་བདག་མེད་རྫོགས་པར་སྟོན་མི་སྟོན་གྱི་ཁྱད་



པར་དང༌། རིགས་པ་མདོར་བསྡུས་ཀྱི་སྒོ་ནས་རྟོགས་ཞེས་པའི་མདོར་
བསྡུས་དང་རྒྱས་པའི་དོན་ནི། ། ཆོས་ཀྱི་བདག་མེད་རྫོགས་པར་བསྟན་
མ་བསྟན་ནི་སྟོང་གཞི་འགྲེས་རྐང་བརྒྱ་རྩ་བརྒྱད་སོགས་མང་དུ་ཕྱེ་ནས། །
རིགས་པའི་རྣམ་གྲངས་མཐའ་ཡས་པས་གཏན་ལ་ཕབ་མ་ཕབ་ཀྱིས་ཡིན་ལ།
རིགས་པ་མདོར་བསྡུས་ནི་གཞི་གཅིག་དུ་བྲལ་ལྟ་བུའོ། །ཟླ་བ་སྒྲོན་མེའི་
མདོ་ནི་མདོ་ཏིང་ངེ་འཛིན་རྒྱལ་པོ་ཡིན་ལ། མདོ་དེའི་དོན་ནི། ཞི་གནས་ཀྱི་
སྟོབས་ཀྱིས་སེམས་དམིགས་པ་ལས་གཡོ་བ་མེད་པར་འགྱུར་ལ། ལྷག་མཐོང་
གིས་ནི་སོ་སོར་དཔྱད་པས། རྗེས་ཐོབ་ཀྱི་གནས་སྐབས་སུའང་ངེས་ཤེས་
འདྲོངས་ནས་ཕྱིན་ཅི་ལོག་གི་བློས་གཞན་དུ་དྲང་མི་ནུས་པས། རི་དང་འདྲ་
བར་འགྱུར་ཞེས་པའོ། །གར་བཞག་ཏུ་ལྷན་ལྷན་སྡོད་པ་ནི། སེམས་དམིགས་
པ་གང་ལ་བཞག་པ་དེ་ལས་གཞན་དུ་གཡོ་འགུལ་མེད་པར་དམིགས་པ་ལ་་་
ཟུག་ནས་འདུག་པའི་དོན་ནོ། །མདོར་ན་འདས་ཆེན་དང་ཟླ་བ་སྒྲོན་མེའི་
མདོ་འདིས་སེམས་དམིགས་པ་ལས་མི་གཡེང་བར་གར་བཞག་སར་ལྷན་་་་་་
ལྷན་སྡོད་པ་ཞི་གནས་དང་། དེ་ཁོ་ན་ཉིད་རྟོགས་ནས་ལྟ་བ་ངན་པ་སྤངས་
ཏེ་སྒུལ་མི་ནུས་པའི་རི་དང་འདྲ་བ་ལྷག་མཐོང་གི་ལག་རྗེས་ཡིན་གསུངས་་་
པའོ། །བདག་མེད་པའི་དོན་སྤྱི་གསལ་བར་འགྱུར་བ་ལའང་བྱིང་རྒོད་དང་
བྲལ་དགོས་པས་དེ་གཉིས་བསྒོམ་དགོས་པ་ནི་ཞི་གནས་མ་གྲུབ་པའི་སོགས་
ཏེ། སེམས་བྱིང་རྒོད་ཀྱིས་མི་མཉམ་པ་མེད་པའི་ཞི་གནས་ཞེས་པ་ནི།
སེམས་བྱིང་རྒོད་གྱི་མཐའ་གཉིས་སུ་མ་ལྷུང་བའམ་དེ་གཉིས་དང་བྲལ་བའི་
24



ཞི་གནས་ཞེས་པའི་དོན། དེ་ཡང་ཆུ་ལ་བརྟེན་ནས་དྲི་མ་འཁྲུད་པ་སོགས་
ཀྱི་བྱ་བ་བྱེད་པ་ལ་ཆུ་དེ་སྡོད་པའི་སྣོད་གཅིག་དགོས་པ་བཞིན་དུ་སེམས་མི་
གཡོ་བའི་ཞི་གནས་ལ་བརྟེན་ནས་ཤེས་རབ་ཀྱིས་བརྟགས་ན་གནས་ལུགས་
ཀྱི་དོན་ཤེས་པར་འགྱུར་བའི་དོན་ཡིན་གྱི། ལྷག་མཐོང་གིས་གནས་ལུགས་
རྟོགས་པའི་ཆ་སེམས་མཉམ་པར་བཞག་པའི་ལག་རྗེས་ཀྱང་མིན་ལ་སེམས་
བཞག་པ་ཙམ་གྱིས་དེ་རྟོགས་པའང་མིན་ནོ། །རིགས་པ་ནི། ཐར་འདོད་ཀྱི་
གང་ཟག་ཆོས་ཅན། ཞི་ལྷག་གཉིས་བསྒོམ་དགོས་ཏེ། ། ལྷག་མཐོང་གི་
གསལ་བ་དང་མི་རྟོག་པའི་ཆོ་གཉིས་འབྱུང་བ་ལ་ཞི་ལྷག་གཉིས་དགོས་པའི་
ཕྱིར། དེར་ཐལ། ལྷག་མཐོང་གི་སེམས་གསལ་བའི་ཆ་ལྷག་མཐོང་སྒོམ་པ་
ལས་བྱུང་ཡང་དེའི་སེམས་མི་གཡོ་བའི་ཆ་མི་རྟོག་པའི་ཞི་གནས་ལས་སྐྱེ་བ་
ཡིན་པའི་ཕྱིར། དེར་ཐལ། ཞི་གནས་མ་གྲུབ་པར་བདག་མེད་པའི་དོན་ལ་
དཔྱད་ན་དེའི་དོན་སྤྱིའང་གསལ་བར་མི་འགྱུར་བ་གང་ཞིག ཞི་གནས་
གྲུབ་ཚུལ་དེ་ལ་དཔྱད་ན་དེའི་དོན་སྤྱི་གསལ་བར་འགྱུར་བའི་ཕྱིར། དང་པོ་
དེར་ཐལ། ཞི་གནས་མ་གྲུབ་པའི་སྔོན་དུ་སེམས་ཧ་ཅང་གཡོ་བའི་ཕྱིར།
གཉིས་པ་དེར་ཐལ། ཞི་གནས་གྲུབ་ན་སེམས་ཧ་ཅང་གཡོ་བའི་སྐྱོན་ལྡོག་
པའི་ཕྱིར། མར་མེས་གཟུགས་གསལ་བའི་ཆ་སྡོང་བུ་དང་མེ་སྔ་མ་ལས་
སྐྱེ་ལ་མི་གཡོ་བའི་ཆ་ཡོལ་བ་སོགས་ལས་སྐྱེ་བ་དང་ཆུ་ལ་ཟླ་གཟུགས་གསལ་
བའི་ཆ་དྭངས་པ་ལས་སྐྱེ་ལ་བརྟན་པའི་ཆ་མི་གཡོ་བ་ལས་སྐྱེས་པའི་ཕྱིར།
ཞི་གནས་གྲུབ་ན་དགེ་བ་གང་བྱེད་སྟོབས་ཆེ་བས་དེ་གཉིས་བསྒོམ་དགོས་པ་
25



ནི། ཞི་གནས་གྲུབ་ན་སོགས་ཏེ། སྤྱོད་འཇུག་གི་ལུང་དེའི་དོན་ནི། བྱིང་བ་
དང་རྒོད་པ་སོགས་ཀྱིས་སེམས་ནི་རྣམ་པར་གཡེངས་པའི་མི་དེ་ཉོན་མོངས་
པ་གཅན་གཟན་གདུག་པ་དང་འདྲ་བའི་མཆེ་བའི་ཕྲག་པ་ན་གནས་ཏེ།
དེས་མྱུར་དུ་འཇོམས་པར་ངེས་སོ་ཞེས་དང་། གཟུངས་སྔགས་ཀྱི་བཟླས་
བརྗོད་དང་ནི་སྨྱུང་བར་གནས་པ་སོགས་ཀྱི་དཀའ་ཐུབ་སོགས་དུས་ཡུན་་་་་་
རིང་དུ་སྤྱད་པར་བྱས་ཀྱང་སེམས་གཞན་དུ་གཡེངས་པས་བྱས་པ་ནི་དེ་ཉིད་
རིག་པ་སྟེ་སངས་རྒྱས་ཀྱི་མདོ་ལས། དགེ་སློང་དག་འདོད་པ་ལ་སེམས་
གཡེང་བའི་དཀའ་ཐུབ་དང་ཁ་ཏོན་ལ་སོགས་པ་ནི་འབྲས་བུ་མེད་པར་་་་་
འགྱུར་རོ། །ཞེས་སོགས་འདོད་པའི་འབྲས་བུ་མི་འབྱིན་པས་དོན་མེད་པར་
གསུངས་ཞེས་པའོ། །མཆེ་བའི་ཕྲག་ན་གནས་ཞེས་པ་མཆེ་བའི་བར་ན་
གནས་པའི་དོན་ནོ། །ལམ་སྒྲོན་ལས་ཀྱང་། ཞི་གནས་ཡན་ལག་རྣམ་ཉམས་
པས། །རབ་ཏུ་འབད་དེ་བསྒོམས་བྱས་ཀྱང་། །ལོ་ནི་སྟོང་ཕྲག་དག་གིས་
ཀྱང་། །ཏིང་འཛིན་འགྲུབ་པར་མི་འགྱུར་རོ། །ཞེས་གསུངས་སོ། །རིགས་པ་
ནི། ཐར་འདོད་ཀྱི་གང་ཟག་ཆོས་ཅན། །ཞི་ལྷག་གཉིས་བསྒོམ་དགོས་ཏེ། ཞི་
ལྷག་གཉིས་གྲུབ་ན་དགེ་བ་གང་བྱས་སྟོབས་ཆེ་བ་གང་ཞིག དེ་མ་གྲུབ་
པར་དགེ་བ་གང་བྱས་སྟོབས་ཆུང་བའི་ཕྱིར། དེ་ལྟར་དཔྱད་སྟོབས་ཀྱིས་
དྲངས་པའི་ཤིན་སྦྱངས་རྙེད་ན་གཡོ་བ་ལྡོག་པ་དང་གཡེང་བའི་སྐྱོན་ཞི་བ་་་
དང་། དམིགས་པ་ལ་གནས་ཕུལ་ལྷག་པར་ཆེ་བས་དགེ་བ་གང་བྱེད་སྟོབས་
ཆེ་བ་སྨོས་མི་དགོས་པའི་ཕྱིར། དཔེ་ནི། མར་མེ་གསལ་བརྟན་གྱིས་རི་མོ་
26



མཐོང་བ་ལ་སྟོབས་ཆེ་བ་དང༌། སྟ་རེ་རྣ་བརྟན་གྱིས། ཤིང་གཅོད་པ་ལ་
སྟོབས་ཆེ་བ་བཞིན་ནོ། །སྤྱོད་འཇུག་གི་ལུང་གཉིས་དྲངས་པ་དངོས་སུ་
འདིའི་ཁུངས་སུ་མི་ཆེ་ཡང་བརྒྱུད་ནས་འགྱུར་རོ། །ཞི་གནས་གྲུབ་ནས་དགེ་
བའི་དམིགས་རྣམ་མཐའ་ཡས་པ་སྐྱོང་དགོས་པས་དེ་གཉིས་བསྒོམ་དགོས་
པ་ནི་དེ་ལྟར་སོགས་ཏེ། བོགས་ཆེན་པོ་ཞེས་པ་ནི་སྐྱེད་ཀ་དང་ནུས་པ་ཆེ་
བའི་དོན་ནོ། །སེམས་དགེ་བའི་དམིགས་པ་ལ་ཇི་ལྟར་འདོད་འདོད་དུ་
བཀོལ་དུ་རུང་བའི་ལས་རུང་གྲུབ་ན་དགེ་བའི་དམིགས་པ་མཐའ་ཡས་པ་ལ་
དཔྱད་ནས་བསྒོམ་དགོས་པ་ཡིན་ནོ། །དེས་ན་ཞི་གནས་འཇོག་སྒོམ་དང་
ལྷག་མཐོང་དཔྱད་སྒོམ་ཡིན་ནོ། །རིགས་པ་ནི། ཐར་འདོད་ཀྱི་གང་ཟག་
ཆོས་ཅན། ཞི་ལྷག་གཉིས་བསྒོམ་དགོས་ཏེ། ཞི་གནས་གྲུབ་ནས་དམིགས་
རྣམ་གོང་མ་སྐྱོང་དགོས་པའི་ཕྱིར། དེར་ཐལ། ཞི་གནས་གྲུབ་ནས་མཐའ་
ཡས་པའི་དགེ་བ་སྡུད་པ་དང་། སྐྱོན་ལྡོག་པའི་དམིགས་རྣམ་མ་བསྐྱངས་
པར་དམིགས་པ་གཅིག་ལ་བཏགས་ནས་བཞག་པས་དགེ་སྦྱོར་ལ་བོགས་་་་་་
ཆེན་པོ་མི་འབྱུང་བའི་ཕྱིར། ཞི་གནས་བསྒྲུབས་པའི་དགོས་པ་སེམས་དགེ་
བའི་དམིགས་པ་མཐའ་ཡས་པ་ལ་ཇི་ལྟར་འདོད་པ་ལྟར་འགྲོ་བ་ཡིན་པའི་་་་་
ཕྱིར། དཔེར་ན། ཀ་ཁ་ལོབས་ནས་འདོན་པ་ལ་སློབ་དགོས་པ་བཞིན་
ཡིན་པའི་ཕྱིར། ། ཞི་གནས་ཙམ་གྱིས་ཉོན་མོངས་པའི་ས་བོན་རྩད་ནས་མི་
སྤོང་བས་དེ་གཉིས་བསྒོམ་དགོས་པ་ནི་དེ་ལྟར་སོགས་ཏེ། སྒོམ་རིམ་བར་
བའི་དོན་ནི་ཞི་གནས་གྲུབ་པ་ན་དེ་ཙམ་གྱིས་ཆོག་པར་མི་འཛིན་པར་ལྷག་
，
27



མཐོང་སྒྲུབ་དགོས་ཏེ། དེ་མ་བསྒྲུབས་ན་ཞི་གནས་ཙམ་འབའ་ཞིག་གོམས་
པའི་ཉོན་མོངས་མངོན་གྱུར་པ་རེ་ཞིག་མགོ་གནོན་པ་ཙམ་ཡིན་གྱི་བག་ལ་་་
ཉལ་ལམ་ས་བོན་གྱི་ཆ་སྤོང་མི་ནུས་པའི་ཕྱིར། ཞེས་པའོ། །ཏིང་ངེ་འཛིན་
རྒྱལ་པོའི་ལུང་དེའི་དོན་ནི། ཕྱི་རོལ་པ་སོགས་ཞི་གནས་ཀྱི་ཏིང་ངེ་འཛིན་
དེ་སྒོམ་པར་བྱེད་མོད་ཀྱི། དེས་ནི་ཏེ། དེ་ཙམ་ཁོ་ནས་བདག་ཏུ་འདུ་ཤེས་
འཇིག་པར་མི་བྱེད་དེ་བདག་འཛིན་སྤོང་མི་ནུས་པས་རེ་ཞིག་ཉོན་མོངས་་་་
མངོན་གྱུར་མ་སྐྱེས་ཀྱང་། དེ་ཡི་ཉོན་མོངས་སླར་ཡང་ངོམ་ཕྱིར་ཞིང་རབ་ཏུ་
འཁྲུག་སྟེ་སྐྱེ་བ་ནི་དཔེར་ན། མུ་སྟེགས་ལྷག་སྤྱོད་འདི་ན་ཏིང་ངེ་འཛིན་
བསྒོམ་པ་བཞིན་དེས་ན་ཞི་གནས་ཐོབ་ནས། གལ་ཏེ་ཆོས་ལ་བདག་མེད་
པའི་དོན་ལ་སོ་སོར་རྟོག་ཅིང་། སོ་སོར་དེ་ལྟར་རྟོག་པའི་དོན་དེ་སྒོམ་པར་
བྱེད་ན། དེ་ནི་མྱ་ངན་ལས་འདས་པ་འཐོབ་པའི་རྒྱུ་སྟེ་བདག་མེད་པའི་དོན་
ལ་དམིགས་པའི་ལྷག་མཐོང་བསྒྲུབ་ན་ཐར་བ་འཐོབ་ལ་རྒྱུ་གཞན་གང་ཡིན་
དེས་ནི་ཞི་བ་མྱང་འདས་འཐོབ་པར་མི་འགྱུར་ཞེས་པའོ། །ལྷག་སྤྱོད་ཀྱིས་
ཏིང་འཛིན་བསྒོམ་པ་ནི་མུ་སྟེགས་ལྷག་སྤྱོད་ཅེས་བྱ་བའི་ཕྱི་རོལ་བ་ཞིག་་་་་་
གིས། སྟོན་པ་སངས་རྒྱས་ལ་འགྲན་སེམས་ཀྱིས་སྐྲ་རིང་བོ་བཞག་ནས་
དབུགས་བཟུང་སྟེ་ལོ་བཅུ་གཉིས་ལ་ཏིང་ངེ་འཛིན་བསྒོམས་པས། བསམ་
གཟུགས་བརྒྱད་ཐོབ་སྟེ། མཉམ་བཞག་ལས་ལྡང་བ་ན་བྱི་བས་སྐུ་རྣམས་
དུམ་བུ་དུམ་བུར་བཅད་ནས་ཚང་བཅས་པ་མཐོང་བས་ཁོང་ཁྲོ་དྲག་པོ་སྐྱེས་
པ་དང་། དེ་མ་ཐག་བསམ་གཟུགས་ལས་ཉམས་ནས་ཁྲག་བསྐྱུགས་ཏེ་ཤི་
28



ནས་དམྱལ་བར་སྐྱེས་ཞེས་ཡོངས་འཛིན་ཡེ་ཤེས་རྒྱལ་མཚན་གྱི་གསུང་རྒྱུན་
ལས་འབྱུང་ལ་སློབ་དཔོན་འཇམ་དཔལ་གྲགས་པའི་ཏིང་ངེ་འཛིན་རྒྱལ་་་་་
པོའི་མདོ་འགྲེལ་ལས། ལྷག་སྤྱོད་ནི་ཕྱོགས་ཀྱི་གོས་ཅན་ནོ། །དེ་འདོད་
ཆགས་དང་བྲལ་བ་རྫུ་འཕྲུལ་གྱིས་ནམ་མཁའ་ལ་འགྲོ་བ་མཐོང་ནས་དེ་ལྟ་
བུ་འདོད་པའི་བཅོས་མའི་སེམས་ཀྱིས་བསྟན་པ་འདི་ལ་ཞུགས་ནས་ཏིང་ངེ་
འཛིན་བསྒོམས་པའི་སྟོབས་ཀྱིས་རྫུ་འཕྲུལ་མངོན་ཏུ་བྱས་པར་གྱུར་ཏོ། །དེ་
རྫུ་འཕྲུལ་ཐོབ་ནས་ཕྱོགས་ཀྱི་གོས་ཅན་གྱི་བསྟན་པ་ལ་ཡང་འདི་ལྟ་བུའི་རྫུ་
འཕྲུལ་ཡོད་དོ་ཞེས་ཡང་ཕྱོགས་ཀྱི་གོས་ཅན་དུ་གྱུར་ནས་ནམ་མཁའ་ལ་སོང་
ངོ༌། །དེ་ལ་དུས་གཞན་ཞིག་ན་ཁྱོད་ཀྱི་སྒོམ་པ་འདི་ནི་ལམ་མ་ཡིན་ནོ་ཞེས་
བརྩད་པ་དང་རྫུ་འཕྲུལ་ལས་ཉམས་ནས་ས་ལ་ལྷུང་སྟེ་དམྱལ་བར་སྐྱེ་བར་་་་
གྱུར་ཏོ་ཞེས་གསུངས་ཤིང་ཕྱོགས་ཀྱི་གོས་ཅན་ནི་མུ་སྟེགས་གཅེར་བུ་པའི་་་་
མིང་ཡིན། མདོ་དང་རྒྱུད་སྡེ་འོག་མ་གསུམ་མན་ཆད་ཀྱིས་ལུགས་ལ། གསར་
སྒྲུབ་ཀྱི་སྐབས་ཞི་གནས་སྔོན་དུ་མ་བསྒྲུབ་པར་ལྷག་མཐོང་སྐྱེ་བ་མི་སྲིད་ལ།
བླ་མེད་ལ་ནི་ཞི་ལྷག་གཉིས་དུས་མཉམ་དུ་བསྒྲུབས་པ་ཡོད་དེ། སེམས་
གནས་བརྒྱད་པའམ་དགུ་བའི་སྐབས་ལྟ་བུ་ནས་སྤྲོ་བསྡུ་ལ་སྦྱངས་པ་ཆེར་་་་་
བྱས་པས་ཡུལ་གྱི་བྱིན་རླབས་དང་དམིགས་རྟེན་གྱི་གནད་ཀྱིས་རྣམ་རྟོག་་་་
རགས་པ་འགགས་ནས་ཏིང་ངེ་འཛིན་དང་། ཤིན་སྦྱངས་ཆེས་ལྷག་པ་ཐོབ་
པ་ཡོད་པར་གསུངས་སོ། །འཕགས་པའི་ཆོས་འདུལ་བ་ཞེས་པའི་སྐབས་
འདི་སྡེ་སྣོད་གསུམ་ལ་གོ་དགོས་ལ་འདུལ་བ་ལ་ལྟུང་བ་འདུལ་བའི་འདུལ་



བ་དང་ཉོན་མོངས་འདུལ་བའི་འདུལ་བ་གཉིས་ཡོད་ལ་འདི་ནི་ཕྱི་མ་ལྟར་
རོ། །སྡུག་བསྔལ་གྱི་ཕུང་བོ་ཞེས་པ་གཙོ་བོར་ལས་ཉོན་གྱིས་དབང་གིས་སྐྱེ་
བ་ལ་གོ་དགོས་གསུངས། ཡོངས་སུ་དག་པའི་ཡེ་ཤེས་ནི་རྣམ་མཁྱེན་གྱི་མིང་
ཡིན། ཐེག་པ་ཆེན་པོ་ལ་དད་པ་ནི་བསམ་པ་ཕུན་ཚོགས་དང་། ཐེག་པ་ཆེན་
པོ་ལ་ཇི་ལྟར་ཡང་འབྱུང་བ་ནི་སྦྱོར་བ་ཕུན་ཚོགས་འབྱུང་བའོ། །དེས་ན་ཞི་
གནས་གྲུབ་ནས་དགེ་རྩ་གང་བྱེད་ཀྱང་ཁ་བསྒྱུར་བ་ཙམ་གྱིས་ཆོག་པས་ས་་་་
ཆོད་ཆེ་བས། དང་པོར་འགྲུབ་དགོས་པ་ཙམ་ཡིན་གྱི་དེ་གྲུབ་པ་རྐྱང་བས་མི་
ཆོག་སྟེ། དེས་ནི་སྤང་བྱའི་ས་བོན་འཇོམས་མི་ནུས་པར་མ་ཟད་ཐར་ལམ་
ཙམ་ཡང་མ་ཡིན་ཏེ། ཕྱི་ནང་ཐུན་མོང་པ་ཡིན་པའི་ཕྱིར། དེས་ན་དེ་ཐོབ་
ནས་ཞི་རགས་ཀྱི་རྣམ་པ་ཅན་དང་བདེན་པའི་རྣམ་པ་ཅན་གཉིས་ལས་གྲོལ་
བ་དོན་གཉེར་གྱིས་ནི་ཕྱི་མ་ལ་བརྟེན་ནས་ལྷག་མཐོང་བསྒྲུབ་དགོས་ཏེ།
ལྷག་མཐོང་ལ་བརྟེན་ནས་འཁོར་བ་ལས་གྲོལ་བར་བྱེད་པ་ཡིན་ནོ། །དེས་ན་
སོ་ཐར་གྱི་བསླབ་བྱ་བསྲུང་བ་སོགས་རང་གི་ངོ་བོའི་དབང་དུ་བྱས་ནའང་་་་་
ཐར་བའི་རྒྱུར་འགྲོ་བས་ཞི་གནས་ལས་ངོ་བོའི་སྒོ་ནས་ཆེས་ལྷག་པས་ཉམས་
ལེན་མ་ནོར་བ་དགོས་སོ། །དཔེར་ན། མི་ཞིག་གི་རྟ་བཟང་བོ་ཞིག་ཉོས་ཏེ་
དེ་ལ་བརྟེན་ནས་ལྷོ་ལེན་བྱང་འགུགས་ཀྱི་ཚོང་གི་ཁེ་སྤོགས་བྱས་ན་གཞན་་་་
ལས་ཤོག་ཆེ་བ་ཡིན་ཀྱང་། དེ་ལྟར་གོ་ཅི་ཡང་མ་ཆོད་པར་རྟ་དེ་བཞག་ན་
རྟ་དེ་ཉོས་པ་ལ་དགོས་པ་མེད་པ་བཞིན་ནོ། །རྗེས། རྩེ་གཅིག་བསམ་གཏན་
ཙམ་ལ་འཁོར་བ་ཡི། །རྩ་བ་གཅོད་པའི་ནུས་པ་མ་མཐོང་ཞིང༌། །ཞི་གནས་
30



ལམ་དང་བྲལ་བའི་ཤེས་རབ་ཀྱིས། །ཅི་ཙམ་དཔྱད་ཀྱང་ཉོན་མོངས་མི་ལྡོག་
པས། །ཡིན་ལུགས་ཕུ་ཐག་ཆོད་པའི་ཤེས་རབ་དེ། །གཡོ་མེད་ཞི་གནས་རྟ་ལ་
བསྐྱོན་ནས་ནི། །མཐའ་བྲལ་དབུ་མའི་རིགས་པའི་མཚོན་རྣོན་གྱིས། །མཐར་
འཛིན་དམིགས་གཏད་ཐམས་ཅད་འཇིག་བྱེད་པའི། །ཚུལ་བཞིན་དཔྱོད་
པའི་ཡངས་པའི་ཤེས་རབ་ཀྱིས། །དེ་ཉིད་རྟོགས་པའི་བློ་གྲོས་རྒྱས་པར་
མཛད། །ཅེས་པ་ལྟར། ཞི་གནས་ཙམ་གྱིས་ཉོན་མོངས་པའི་ས་བོན་རྩད་ནས་
མི་སྤོང་བས་དེ་གཉིས་ཀ་བསྒོམ་དགོས་པར་གསུངས་སོ། །རིགས་པ་ནི།
ཐར་འདོད་ཀྱི་གང་ཟག་ཆོས་ཅན། ཞི་ལྷག་གཉིས་བསྒོམ་དགོས་ཏེ། ཞི་
གནས་རྐྱང་བས་ཉོན་མོངས་མངོན་གྱུར་མགོ་གནོན་པ་ཙམ་ལས་ཉོན་་་་་་་་
མོངས་ཀྱི་ས་བོན་རྩད་ནས་སྤོང་བ་མི་སྲིད་པའི་ཕྱིར། དེར་ཐལ། ཉོན་
མོངས་སྤོང་བའི་དངོས་གཉེན་ལ་གནས་ལུགས་རྟོགས་པའི་ཡེ་ཤེས་དགོས་་་་
པའི་ཕྱིར། དཔེར་ན། སྟ་རེ་མེད་པར་ལག་པ་བརྟན་པ་ཁོ་ནས་སྡོང་བོ་
གཅོད་མི་ནུས་པ་བཞིན་ནོ། །(འདི་ན་ཏིང་འཛིན་བསྒོམས་པ་བཞིན་ཞེས་པའི་བསྒོམས་
དེའི་སྔོན་འཇུག་དང་ཡང་འཇུག་གཉིས་ལེན་དགོས་ཤིང༌། མྱ་ངན་འདས་ཐོབ་འབྲས་བུའི་རྒྱུ་ཞེས་
པའི་ཐོབ་ལ་སྔོན་འཇུག་འ་འཇོག་དགོས)
ལྔ་བ་གོ་རིམ་ངེས་པའི་ཚུལ་མདོར་བསྟན་པ་ནི། །
སྤྱོད་འཇུག་སོགས་ཏེ། སྤྱིར་ན་འདོན་པ་ལྟ་བུ་ཞིག་ལ་མཚོན་
ན་ཡང་དང་པོ་བདག་བསྐྱེད་བཏོན་ནས་དེའི་རྗེས་སུ་མདུན་བསྐྱེད་འདོན་
དགོས་པ་དང༌། ཟ་མ་ལྟ་བུ་ཞིག་ཟ་བ་དང་འགྲེམ་པ་ལ་ཡང་དེ་བཞིན་གོ་



རིམ་ཡོད་དགོས་པ་ལྟར་ཞི་ལྷག་སྒོམ་པ་ལ་ཡང་གོ་རིམ་ངེས་པར་དུ་དགོས།
དེ་ཡང་འཁོར་རྩ་གཅོད་པ་དང༌། ཐར་བ་ཙམ་ཐོབ་པ་ལའང་སྟོང་ཉིད་
རྟོགས་པའི་ལྷག་མཐོང་སྐྱེ་དགོས། དེ་སྐྱེ་བ་ལ་ཞི་གནས་བརྟན་པོ་ཞིག་ཐོབ་
དགོས་ཏེ། ཡིན་ལུགས་ཀྱི་དོན་གསལ་བོར་མཐོང་པ་ལ་དང་པོར་གནས་ཆ་
བརྟན་པོ་དགོས་པ་དཔེར་ན། མུན་པ་བསལ་ནས་ལྡེབས་རིས་སོགས་བལྟ་
བ་ལ་མར་མེ་གསལ་བ་དང་རླུང་གིས་མི་བསྐྱོད་པ་གཉིས་ཚོགས་དགོས་པ་་་་
ལྟར་ཡིན། དེར་མ་ཟད་ཞི་གནས་གྲུབ་ན་དལ་འབྱོར་རྙེད་དཀའ་དང་མི་
རྟག་པ་བསྒོམ་པའི་རྟོགས་པ་ཚུན་ཆད་ལ་སྐྱེད་ཐོན་པ་སླ། ལམ་སྒྲོན་ལས་
མངོན་ཤེས་སྒྲུབ་པའི་ཕྱིར་སྐྱེད་པར་གསུངས་ཀྱང་། དེ་མཚོན་པ་ཙམ་ལས་
དགོས་པའི་གཙོ་བོ་སྤྱོད་འཇུག་ལས་འདིར་གསུངས་པ་ལྟར་ཐོག་མར་ཞི་་་་
གནས་བཙལ་བྱ་ཞེས་པ་ལྟར་སྔོན་དུ་ཞི་གནས་བསྒྲུབས་ནས་དེའི་རྗེས་ལྷག་
མཐོང་བསྒོམ་དགོས་པ་ཡིན་ནོ། །སྤྱོད་འཇུག་གི་ལུང་དེའི་དོན་ནི། དགེ་
བའི་དམིགས་པ་ལ་རྩེ་གཅིག་ཏུ་བསྒོམ་པར་བྱས་པས་བྱིང་རྒོད་དང་བྲལ་ཏེ་
ལུས་སེམས་ཤིན་སྦྱངས་ཀྱི་བདེ་བ་འདྲེན་པའི་ཞི་གནས་ཀྱི་རྟ་དང་རབ་ཏུ་་་
ལྡན་པའི་སྟོང་ཉིད་རྟོགས་པའི་ལྷག་མཐོང་གིས་ཁམས་གསུམ་གྱི་ཉོན་་་་་་་
མོངས་ས་བོན་དང་བཅས་པ་རྣམ་པར་འཇོམས་པར་ཤེས་པར་བྱས་ནས་་་་
གནས་ལུགས་རྟོགས་པའི་ལྷག་མཐོང་བསྒྲུབ་པར་བྱ་བ་ལ་དེའི་རྟེན་ཐོག་་་་
མར་ཞི་གནས་བཙལ་བར་བྱ་སྟེ་ཞི་གནས་མེད་པར་ལྷག་མཐོང་མི་སྐྱེ་བའི་
ཕྱིར་རོ་ཞེས་པའོ། །དེ་ཡང་ལྷག་མཐོང་ལ་ཞི་གནས་སྔོན་དུ་འགྲོ་དགོས་པར་
，
，
，
，
，
，
，
r
32



བསྟན་པ་ལ། ཞི་ལྷག་གི་ཁྱད་པར་དུ་ཡུལ་སྟོང་ཉིད་རྟོགས་མ་རྟོགས་ལ་
འདོད་པ་ཁ་ཅིག་ན་རེ། དེ་མི་འཐད་དེ། ཞི་ལྷག་གཉིས་ཀའི་དམིགས་པ་ལ་
བདེན་པ་གཉིས་ཆར་འོང་བས་དེའི་ཚེ་དང་པོ་ནས་བདག་མེད་པའི་དོན་་་་་
གཏན་ལ་ཕབ་ནས་དེ་ལ་དམིགས་པའི་ཞི་གནས་སྒྲུབ་པ་ན་ཡུལ་སྟོང་ཉིད་་་
རྟོགས་པའི་ལྷག་མཐོང་ཡང་དུས་གཅིག་ཏུ་སྐྱེ་བའི་ཕྱིར་ཞེས་ཟེར་ན། ཡུལ་
སྟོང་ཉིད་རྟོགས་པ་ཙམ་གྱིས་ལྷག་མཐོང་དུ་འཇོག་མི་ནུས་པའི་རྒྱུ་མཚན་་་་
ཡང་ཡང་གསུངས་སོ། །གཉིས་པ་རྒྱས་པར་བཤད་པ་ལ་ཞི་ལྷག་གཉིས་
དུས་གཅིག་ཏུ་བསྐྱེད་ཆོག་པར་འདོད་པའི་ལོག་རྟོག་དགོད་པ་ནི་དེ་ལ་འདི་
སོགས་ཏེ། དོན་ནི། ཞི་ལྷག་གཉིས་རིམ་ཆར་དུ་སྒྲུབ་མི་དགོས་པར་ཐལ།
ཞི་གནས་དང་སྟོང་ཉིད་ལ་དམིགས་པའི་ལྷག་མཐོང་གཉིས་དུས་གཅིག་ཏུ་
བསྐྱེད་པས་ཆོག་པའི་ཕྱིར། དེར་ཐལ། སྒོམ་རིམ་ལས། ཞི་གནས་ཀྱི་
དམིགས་པ་ལ་ངེས་པ་མེད་པར་གསུངས་པ་ལྟར་ཆོས་དང་ཆོས་ཉིད་གཉིས་
ཡོད་པ་གང་ཞིག དེ་ལྟར་ན་བདག་མེད་གོ་བར་བྱས་ཏེ་དེ་གཉིས་ཅིག་
ཅར་བསྐྱེད་ཆོག་པའི་ཕྱིར། ཞེས་སྨྲ་བའོ། །ལྟ་བའི་གོ་བ་དང་ལྟ་བ་ལ་ཡིད་
འགྱུར་བའི་མྱོང་བ་སྐྱེ་བ་ལ་ཞི་གནས་སྔོན་དུ་འགྲོ་མི་དགོས་པར་བསྟན་པ་
ནི་དེ་ལ་ཞི་གནས་སོགས་ཏེ། དོན་ནི། ཐར་འདོད་ཀྱི་གང་ཟག་ཆོས་ཅན།
ཞི་གནས་ཀྱི་རྗེས་སུ་ལྷག་མཐོང་བསྒྲུབ་དགོས་ཏེ། དཔྱད་སྟོབས་ཀྱིས་དྲངས་
པའི་ཤིན་སྦྱངས་བསྐྱེད་ནུས་པ་ན་ལྷག་མཐོང་དུ་འགྱུར་བ་གང་ཞིག་དེ་ལྟར་
ནུས་པ་ལ་སྔོན་དུ་ཞི་གནས་དགོས་པའི་ཕྱིར། དང་པོ་སླ། གཉིས་པ་དེར་



ཐལ། ཞི་གནས་མ་གྲུབ་པར་དཔྱད་ན་ཤིན་སྦྱངས་འདྲེན་མི་ནུས་པ་མི་སྲིད་
པའི་ཕྱིར། བདག་མེད་རྟོགས་པའི་ལྟ་བའི་གོ་བ་སྐྱེ་བ་ལ་ཞི་གནས་མི་དགོས་
ཏེ། ཞི་གནས་མེད་པར་ལྟ་བ་སྐྱེ་བ་ཡོད་པའི་ཕྱིར་དང་། ལྟ་བ་ལ་ཡིད་
འགྱུར་གྱི་མྱོང་བ་སྐྱེ་བ་ལའང་ཞི་གནས་སྔོན་དུ་འགྲོ་མི་དགོས་ཏེ། ཞི་གནས་
མེད་ཀྱང་དཔྱད་སྟོབས་ཀྱིས་ཡིད་འགྱུར་བའི་མྱོང་བ་སྐྱེ་བ་མི་འགལ་བའི་་་་
ཕྱིར། དེར་ཐལ། འགལ་ན་མི་རྟག་པ་སོགས་ལ་མྱོང་བ་ཐོན་པའང་ཞི་
གནས་དགོས་པར་ཧ་ཅང་ཐལ་བའི་ཕྱིར། དེས་ན། བདག་མེད་རྟོགས་པའི་
ལྟ་བ་དང་བདག་མེད་རྟོགས་པའི་ལྷག་མཐོང་ལ་ཁྱད་པར་འབྱེད་དགོས་
སོ། །ཤིན་སྦྱངས་ཀྱིས་དྲངས་པའི་ལྷག་མཐོང་མཚན་ཉིད་པ་ཐོབ་པ་ལ་ཞི་
གནས་སྔོན་དུ་འགྲོ་དགོས་པར་བསྟན་པ་ནི། ་ འོ་ན་ཞི་གནས་སོགས་ཏེ།
བྱང་ས། ཉན་ས། དབུ་མ་སྙིང་བོ། སྤྱོད་འཇུག སྒོམ་རིམ་གསུམ། ཡེ་ཤེས་
གྲགས་པ་དང་། ཤཱནྟི་པ་རྣམས་ཀྱིས་ཞི་གནས་བཙལ་ནས་ལྷག་མཐོང་སྒོམ་
པར་གསུངས་པའི་ཞི་གནས་ལྷག་མཐོང་གི་སྔོན་དུ་འགྲོ་ལུགས་ནི་དམིགས་
པ་ལ་མཉམ་པར་བཞག་སྟོབས་ཀྱིས་དྲངས་པའི་ཤིན་སྦྱངས་ཞི་གནས་་་་་་་
ལའང་ཡོད་ཀྱང་། སོ་སོར་རྟོག་པའི་ཤེས་རབ་ཀྱིས་དཔྱད་སྟོབས་ཀྱིས་
དྲངས་པའི་ཤིན་སྦྱངས་སྐྱེས་པ་ལྷག་མཐོང་སྐྱེས་པའི་ཚད་དུ་གསུངས་ཤིང༌།
སྔོན་དུ་ཞི་གནས་མ་གྲུབ་ན་དེ་སྐྱེ་བ་གཏན་མི་སྲིད་ཅིང༌། ཞི་གནས་གྲུབ་ན་
དཔྱད་སྟོབས་ཀྱིས་ཤིན་སྦྱངས་འདྲེན་ནུས་པར་གསུངས་པའོ། །དེའི་གནད་
ཀྱིས་རྒྱ་གར་བ་ཁ་ཅིག་གི་འདོད་པར་ཡིད་བརྟན་མི་རུང་བར་བསྟན་པ་



ནི། །དེས་ན་རྒྱ་གར་སོགས་ཏེ། ཡིད་བརྟན་པའི་གནས་སུ་མི་རུང་ཞེས་པ་ནི་
ཡིད་ཆེས་པའི་གནས་སུ་མི་རུང་ཞེས་པའོ། །ཞི་ལྷག་གྲུབ་པའི་རྗེས་སུ་གོ་
རིམ་ངེས་པ་མེད་ཚུལ་ནི་ཞི་གནས་དང་སོགས་ཏེ། སྔ་ཕྱི་འདི་གཉིས་ཀྱི་དོན་
ནི། རྒྱ་གར་པའི་མཁས་པ་ཁ་ཅིག ཞི་ལྷག་ཅིག་ཅར་བསྐྱེད་པར་འདོད་པ་
ཤིང་རྟ་ཆེན་པོའི་གཞུང་སྔར་སྨོས་པ་རྣམས་དང་འགལ་བ་དང༌། ཞི་ལྷག་
གསར་དུ་བསྐྱེད་ཚེ་གོ་རིམ་ངེས་པ་ལས་ཕྱིས་སྒོམ་ཚེ་ངེས་པ་མེད་དོ་ཞེས་་་་་
པའོ། །རྩོད་སྤོང་ནི་འོ་ན་སོགས་ཏེ། ཀུན་བཏུས་ལས། ལ་ལ་ནི་ལྷག་མཐོང་
ཐོབ་པ་ཡིན་གྱི་ཞི་གནས་མ་ཐོབ་སྟེ་ཞེས་པའི་དོན་བསམ་གཏན་དང་པོའི་་་
ཉེར་བསྡོགས་ཀྱིས་བསྡུས་པའི་ཞི་གནས་མ་ཐོབ་པ་མིན་པར་བསམ་གཏན་
དང་པོ་དངོས་གཞི་ཡན་ཆད་ཀྱི་ཞི་གནས་མ་ཐོབ་པས། ཕྱིར་འོང་ལྟ་བུས་
བསམ་གཏན་དང་པོའི་ཉེར་བསྡོགས་ལ་བརྟེན་ནས་བདེན་བཞི་མངོན་སུམ་
དུ་རྟོགས་ནས་བདག་མེད་ལ་དམིགས་པའི་ལྷག་མཐོང་ཐོབ། དེ་ལ་བརྟེན་
ནས་བསམ་གཏན་དང་པོ་ཡན་ཆད་ཀྱི་དངོས་གཞིས་བསྡུས་པའི་ཞི་རགས་
ཀྱི་རྣམ་པ་ཅན་གྱི་ཞི་གནས་གསར་དུ་སྒྲུབ་པ་ཡིན་པར་གསུངས་ལ། སའི་
དངོས་གཞིའི་དོན་ནི། གཞན་ཡང་བསམ་གཏན་དང་པོའི་ཉེར་བསྡོགས་
ལ་བརྟེན་ནས་སྡུག་བསྔལ་བདེན་པ་ནས་ལམ་གྱི་བདེན་པའི་བར་དུའང་་་་་་
ཡང་དག་པ་ཇི་ལྟ་བ་བཞིན་དུ་རབ་ཏུ་ཤེས་པའི་ལྷག་མཐོང་གྲུབ་ལ་བསམ་
གཏན་དང་པོའི་དངོས་གཞི་ལ་སོགས་པས་བསྡུས་པའི་ཞི་གནས་ནི་མ་ཐོབ་
སྟེ། དེ་ནི་ནང་དུ་སེམས་བསྡུས་ཏེ་འདུག་མ་ཐག་ཏུ་དམིགས་པ་ལ་སེམས་
35



འཇོག་སྟེ་ཆོས་རབ་ཏུ་རྣམ་པར་འབྱེད་པའི་ཤེས་རབ་ཀྱིས་དཔྱོད་པར་མི་་་་
བྱེད་དོ། །བསམ་གཏན་གྱི་དངོས་གཞིས་བསྡུས་པའི་ཞི་གནས་གྲུབ་པ་ན་དེ་
སྔར་གྱི་ལྷག་པའི་ཤེས་རབ་ལྷག་མཐོང་གྲུབ་པ་དེ་ཉིད་ཀྱི་གྲོགས་བྱས་པ་ལ་
བརྟེན་ནས་དངོས་གཞིས་བསྡུས་པའི་ལྷག་པའི་སེམས་ཞི་གནས་ལ་སྦྱོར་བ་
སྟེ་འགྲུབ་པར་བྱེད་དོ་ཞེས་པའོ། །སྤྱིར་ཐ་སྙད་ཟོར་ཡང་བའི་ཞེས་སོགས་ཀྱི་
དོན་ནི། ཐ་སྙད་རགས་པའི་དབང་དུ་བྱས་ནས་སེམས་གནས་དགུ་ལ་ཞི་
གནས་རྣམ་པར་འབྱེད་པ་སོགས་བཞི་ལ། ལྷག་མཐོང་ཞེས་ཟེར་ཡང་དེ་
དག་ཞི་ལྷག་དངོས་མིན་ཏེ། དེ་དག་ནི་ཤིན་སྦྱངས་སྐྱེས་ནས་བཞག་དགོས་
སོ་ཞེས་པའོ། །(ཞོལ་པར་གསར་དང་བཀྲིས་འཁྱིལ་མཆན་རྐྱང་དང་བཞི་སྦྲགས་པར་གཉིས་
ན་ཟོར་ཡངས་ཞེས་འབྱུང་བ་མ་དག)འདི་དག་སྐོར་དུས་ཁོམ་ཡོད་ན་ཕར་ཕྱིན་གྱི་་་་
ཡིག་ཆ་སོ་སོའི་བསམ་གཟུགས་ཟུར་བཀོལ་ཡོད་པ་ལ་སྦྲགས་ནས་འཆད་་་་་
ཉན་བྱས་ན་བཟང༌། ལག་ལེན་ལྟ་བུ་རེ་ཞུ་ན། གོང་ནས་ཇི་སྐད་གསུངས་
པ་ལྟར་ཞི་ལྷག་གི་ཕན་ཡོན་དང་མ་བསྒོམས་པའི་ཉེས་དམིགས་རྣམས་ཚུལ་
བཞིན་བསམ་ཞིང་ཞི་ལྷག་གཉིས་ཏིང་ངེ་འཛིན་ཀུན་གྱི་སྡུད་བྱེད་དུ་ངེས་པ་
དྲང་། ཞི་ལྷག་གཉིས་ཀྱི་ངོ་བོ་ངོས་བཟུང་ནས་དེ་གཉིས་སྒོམ་དགོས་ཚུལ་
དང་གོ་རིམ་དུ་སྒྲུབ་དགོས་ཚུལ་ལ་ཇི་སྐད་བཤད་པ་ལྟར་མ་བྱུང་ཡང་རྒྱབ་
རྟེན་གྱི་ལུང་དང་སྒྲུབ་བྱེད་ཀྱི་རིགས་པ་གསལ་བྱེད་ཀྱི་དཔེ་གསུམ་གྱི་མདོ་
སོ་རེ་བསྡུས་ཏེ་ངེས་པ་བརྟན་པོ་རྙེད་རྙེད་དུ་བསྒོམ། དེ་དག་གི་ལུང་
རིགས་དཔེ་གསུམ་མདོ་རྒྱུད་བསྟན་བཅོས་གང་བཞུགས་ཐད་ཀར་སོ་སོའི་་་་



་་་
གདམས་ངག་ཏུ་གོ་བར་བྱ་དགོས།
དྲུག་པ་སོ་སོའི་བསླབ་ཚུལ་ལ་གསུམ། ཞི་གནས་ལ་བསླབ་ཚུལ།
ལྷག་མཐོང་ལ་བསླབ་ཚུལ། དེ་གཉིས་ཟུང་དུ་འབྲེལ་བའི་ཚུལ་ལོ། །དང་པོ་
ལ་གསུམ། ཞི་གནས་ཀྱི་ཚོགས་བསྟན་པ། དེ་ལ་བརྟེན་ནས་ཞི་གནས་སྒོམ་
པའི་ཚུལ། བསྒོམ་པས་ཞི་གནས་གྲུབ་པའི་ཚད་དོ། །དང་པོ་ལ་མཚམས་
སྦྱར་བ་ནི་རྣལ་འབྱོར་བས་སོགས་ཏེ། རྣལ་འབྱོར་བའམ་སྒོམ་པ་བ་རྣམས་
ཀྱི་ཐོག་མར་ཞི་གནས་དཀའ་ཚེགས་མེད་པར་བདེ་བླག་ཏུ་རང་རྒྱུད་ལ་མྱུར་
དུ་འགྲུབ་པའི་རྒྱུར་ཞི་གནས་ཀྱི་ཚོགས་སམ་རྒྱུ་དང་མཐུན་རྐྱེན་ཡན་ལག་་་་
དང་བཅས་པ་ལ་བརྟེན་དགོས་པ་ཡིན། འགལ་རྐྱེན་སེལ་བ་དང་མཐུན་
རྐྱེན་མ་སྒྲུབ་ན་རྒྱུད་ལ་རྟོགས་པ་གང་ཡང་མི་སྐྱེ་ལ། འབྲོམ་སྟོན་པས། ཇོ་
བོ་རྗེ་ལ་ང་ཚོ་བོད་ན་སྒོམ་སྒྲུབ་བྱེད་པ་མང་ཡང་རྟོགས་པ་སྐྱེས་པ་ཉུང་བས་
དེའི་རྒྱུ་མཚན་གང་ལགས་ཞུས་པས་ཇོ་བོའི་ཞལ་ནས། ཞི་གནས་ཀྱི་རྒྱུ་
ཚོགས་མ་ཚང་བས་ལན། བོད་ཅ་ཅོ་དང་ཆགས་སྡང་ཆེ་བས་ཞི་གནས་རྣལ་
མ་སྐྱེ་དཀའ་གསུངས་པ་ལྟར། རྒྱུ་ཚོགས་ཚང་བ་ཞིག་གལ་ཆེ་ཞིང་དེ་ཚང་ན་
སྐྱེ་བ་ལ་ཚེགས་མེད་དེ། རིགས་པའི་དབང་ཕྱུག་གིས། མ་ཚང་མེད་རྒྱུ་དེ་ལ་
ནི། །འབྲས་བུ་གང་གིས་བཟློག་པར་ནུས། །གསུངས་པ་རེད། དེས་ན་མཐུན་
རྐྱེན་གྱི་ཚོགས་སམ་ཡན་ལག་བསྟེན་པ་སྟེ་ལག་ཏུ་ལེན་རྒྱུ་གལ་ཆེ་གསུངས།
འདི་ལ་དྲུག་ལས། མཐུན་པའི་ཡུལ་ན་གནས་པ་ནི། ཡོན་ཏན་ལྔ་སོགས་ཏེ།
དེ་ཡང་ཆོས་མཐུན་གྱི་འཚོ་བ་རྙེད་སླ་བ་ཞིག་མེད་ན། དེའི་ཕྱིར་དུ་གྲོང་དུ་



འ བབ་པ་སོགས་བྱེད་དགོས་པར་འགྱུར་ལ། དེ་ཡང་ཆོས་མཐུན་གྱི་རྙེད་པ་
ཞིག་དགོས་པ་ལས་ཚོང་ལོག་ཁེ་ལོག་ལྟ་བུ་དང༌། སྡིག་ཟས་ཕུལ་བའི་རྙེད་
པ་བྱུང་ཡང་རྙེད་སླ་བ་མིན། ཟས་གང་ཞིམ་བཙལ་འཚོལ་བྱས་ན་དེའི་
གེགས་སུ་འགྲོ་བས་གང་བྱུང་སྲོག་འཚོ་ནུས་པའི་ཟས་རྙེད་སླ་བ། དཔེར་ན།
རྗེ་བཙུན་མི་ལས་ཟ་ཚོད་ལ་བརྟེན་པ་དང་རྒྱ་གར་གྱི་གྲུབ་ཆེན་ལི་ཨུ་པའམ་
ཉ་ལྟོ་པས་ཉ་ལྟོ་ལ་བརྟེན་པ་ལྟ་བུའི་སྟེང་ནས་གོ་དགོས། གྲུབ་ཆེན་དེའི་
འདྲ་རིས་ལ་བལྟས་ན་ཉ་ཁོག་གི་རྒྱུ་མ་ཕྱག་གིས་བསྣམས་པ་ཞིག་ཡིན། དེ་
ཡང་སྡིག་ཟས་དང་ལོག་འཚོ་མ་འདྲེས་པའི་ཆེད་ཡིན་གསུངས། སྡོད་སའི་
གནས་ཀྱང་། གནས་ཁྱད་པར་ཅན་དུ་འདུག་ནུས་ན། །ལམ་གོང་མ་རྒྱུད་ལ་
སྐྱེ་བ་སླ། །ཞེས་པ་ལྟར། དམ་པ་གོང་མའི་བྱིན་གྱིས་བརླབས་པའི་གནས་
ལྟ་བུར་བསྡད་ན་གནས་ཀྱི་དབང་གིས་གང་ཟག་ཚུར་བྱིན་གྱིས་རློབ་པར་་་་་
འགྱུར་བ་དང་། དམ་སེལ་ཅན་མི་གནས་པ་དང་། དགེ་འདུན་སྡེ་དཀྲུག་
བྱས་པའི་གཞི་ལྟ་བུ་མ་ཡིན་པ། གཅན་གཟན་དང་ཆོམ་རྐུན། མི་མིན་
གཏུམ་པོ་མི་གནས་པ། བྱིན་དང་ལྡན་པའི་གནས་བཟང་བོ་ཞིག་དགོས།
ས་བཟང་བ་ཞེས་པ་ཚ་གྲང་གིས་ནད་མི་བསྐྱེད་ཅིང་ས་ཆུ་འཕྲོད་པ། གྲོགས་
ཀྱང་ལྟ་ཚུལ་མཐུན་པ། དེ་ཡང་གྲིབ་མ་གཉིས་པའི་གྲོགས་དང་ལྷན་
ཅིག་ཏུ་ཞེས་གསུངས་པ་གྲོགས་གཉིས་ལས་མེད་པ་དང་། གཅིག་པུར་
གནས་དགོས་པའི་དོན་མིན་པར་རང་དང་བློ་མཐུན་པ་ལ་བྱེད། ལས་དང་
པོ་པ་གྲོགས་མེད་གཅིག་པུར་བསྡད་ན་སྐྱོན་ཆེ་བས། གྲོགས་གསུམ་ལས་མི་
38



ཉུང་བ་དང་། ཆོས་མཐུན་བྱུང་ན་གྲོགས་མང་ཡང་བཟང་། གུ་ཡངས་དང་
བག་མེད་བྱེད་པའི་གྲོགས་ལ་མི་བརྟེན་པ་དགོས་སོ། །བསམ་གཏན་གྱི་ཚེར་
མ་ནི་སྒྲ་དག་ཡིན་པས། ཞེས་གསུངས་པ་བཞིན་ཉིན་མོ་མིའི་འདུ་ལོང་གི་སྒྲ་
དང་མཚན་མོ་ཆུ་རླུང་དང་བྱ་ཁྱིའི་སྒྲ་སོགས་ཀྱང་མེད་དགོས། བདེ་བའི་ཡོ་
བྱད་ལྡན་པ་ནི། བསྒོམ་རྒྱུའི་དོན་ལ་ཐོས་བསམ་གྱིས་སྒྲོ་འདོགས་ཆོད་པ་
དང་རྐང་གྲངས་འགྲིགས་པའི་དོན་ཡིན་ལ། དེང་སང་འཚོ་བ་སོགས་ལ་
གཙོ་བོར་གྲ་བསྒྲིགས་ནས་ཉམས་སུ་བླང་བྱ་དངོས་དེ་འདི་ཡིན་མི་ཤེས་པ་
ལྟ་བུ་མི་བྱེད་པར། ཉམས་སུ་བླང་བྱའི་ཆོས་ལ་གྲ་སྒྲིག་ལེགས་པར་བྱེད་
དགོས་གསུངས། རིགས་པ་ནི། ཞི་གནས་སྒོམ་པའི་གང་ཟག་ཆོས་ཅན།
ཁྱོད་ཀྱི་ཞི་གནས་སྒོམ་པའི་གནས་ཡོན་ཏན་ལྔ་ལྡན་དགོས་ཏེ། ཟས་གོས་
སོགས་སྒྲུབ་པ་དཀའ་ན་དེ་ལ་ཤ་ཐང་དུ་འབད་ནས་ཞི་གནས་སྒོམ་པའི་་་་་་
སྐབས་འཕྲོག གཅན་གཟན་སོགས་གནས་ན་འཇིགས་པ་འབྱུང་། ནད་
བསྐྱེད་པའི་སར་ལུས་ལ་ནད་ཞུགས་ནས་བར་ཆད་དུ་འགྱུར། ལས་དང་པོ་
པ་རང་གཅིག་པུ་རྐྱེན་དབང་དུ་འགྱུར་སླ་བས་གྲོགས་གལ་ཆེ། སྐྱེ་བོ་མང་
ཞིང་སྒྲ་ཆེ་ན་ཞི་གནས་མི་འགྲུབ་པའི་ཕྱིར། སྔོན་གྱི་ཞི་གནས་སྒྲུབ་པ་ཐམས་
ཅད་ཀྱིས་དབེན་པར་ཞི་གནས་བསྒྲུབས་པ་ལས་དམིགས་བསལ་ཅན་རེ་་་་་
གཉིས་མ་གཏོགས་འདུ་འཛིའི་ཁྲོད་དུ་ཞི་གནས་གྲུབ་པ་མེད་པའི་ཕྱིར།
གཉིས་པ་འདོད་པ་ཆུང་བ་ནི། ཟས་གོས་བཟང་བོ་ལ་ཆགས་པ་དང་མང་
པོ་ལ་ཆགས་པ། དཔེར་ན། ཟས་གང་ཞིམ་དང་། ཟས་གང་བཟང་མལ་གོས་



དང་མལ་གདན་བཟང་བོ་དང༌། ཅ་ལག་ཡོ་བྱད་མང་པོ་ལ་ཆགས་པ་མེད་
པའི་འདོད་པ་ཆུང་བ་དང་། ཞི་གནས་སྒོམ་པའི་གང་ཟག་ཆོས་ཅན། ཁྱོད་
ཀྱིས་ཞི་གནས་སྒོམ་པ་ལ་འདོད་པ་ཆུང་དགོས་ཏེ། འདོད་པ་ཆེ་ན་ཕུང་ཀྲོལ་
ཐམས་ཅད་ཀྱི་ངོ་བོ་བྱེད་ལས་ཅན་ལས་ཡོན་ཏན་གང་ཡང་མི་འདྲེན་པའི་་་་
ཕྱིར། གསུམ་པ་ཆོག་ཤེས་པ་ནི། ཟས་གོས་ངན་ངོན་ནམ་ཐབས་ཆག་ཙམ་
གྱིས་ཆོག་ཤེས་པ་སྟེ་འདོད་ཆུང་ཆོག་ཤེས་བྱེད་པ་ཞིག་མ་བྱུང་ན། འདོད་
ཡོན་ལ་ཆགས་ཏེ་ནོར་རྫས་གསོག་སྲུང་སོགས་ཀྱི་དོན་ལ་གཡེངས་ན་ཏིང་ངེ་
འཛིན་མི་སྐྱེའོ། དེ་འདྲའི་གང་ཟག་ཆོས་ཅན། ཁྱོད་ཀྱིས་དེ་སྒོམ་པ་ལ་ཆོག་
ཤེས་དགོས་ཏེ། ། ཟས་གོས་ངན་ངོན་ཙམ་གྱིས་ཆོག་མ་ཤེས་ན་དེ་བཟང་
མང་འཚོལ་བ་ལ་འབད་ནས་ཞི་གནས་སྒོམ་པའི་གེགས་སུ་འགྱུར་བའི་ཕྱིར།།
ཚོང་པ་རྣམས་བསམ་གཏན་སྒོམ་པ་ལ་མི་ཁོམ་པ་བཞིན་ནོ། །བྱ་བ་མང་པོ་
ཡོངས་སུ་སྤང་བའི་སྐབས། སྐར་མ་བརྩི་བ་ནི་གཤིན་རྩིས་སོགས་བྱེད་
པའོ། །དེ་འདྲའི་གང་ཟག་ཆོས་ཅན། ཁྱོད་ཀྱི་དེ་སྒོམ་པ་ལ་བྱ་བ་མང་པོ་
སྤང་དགོས་ཏེ། བྱ་བ་མང་པོས་གཡེངས་ན་ཞི་གནས་སྒོམ་པའི་སྐབས་
འཕྲོག་པའི་ཕྱིར། ཞི་གནས་སྒོམ་པའི་སྐབས་སུ་རྩོད་པ་དང་དཔེ་ཁྲིད།
ཕྱག་འཚལ། སྐོར་བ་སོགས་ཀྱང་གེགས་སུ་འགྱུར་ལ། ཡང་རྫོགས་རིམ་
ལ་ཉེ་བ་ཞིག་ལ་ལམ་སྔགས་བློར་བཟུང་ནས་གཞུང་བརྒྱ་འཆད་པ་དང་་་་་་་
བསྟན་བཅོས་མང་པོ་རྩོམ་པ་སོགས་བྱས་ན་རྣལ་འབྱོར་གྱི་གེགས་ཡིན་པར་
གསུངས་པ་བཞིན་ནོ། །ཚུལ་ཁྲིམས་རྣམ་པར་དག་པའི་སྐབས། མི་འདྲལ་
40



པ་ནི་མི་རལ་བའི་མ་འོངས་པའི་ཚིག སྐྱེན་པར་འགྱོད་པས་ཆོས་བཞིན་
དུ་ཞེས་པ་མྱུར་དུའམ་མགྱོགས་པོར་ཆོས་ནས་ཇི་སྐད་བཤད་པ་ལྟར་ཕྱིར་་་
འཆོས་པའོ། །རིགས་པ་ནི། དེ་འདྲའི་གང་ཟག་ཆོས་ཅན། ཁྱོད་ཀྱིས་ཞི་
གནས་སྒྲུབ་པ་ལ་ཚུལ་ཁྲིམས་རྣམ་དག་དགོས་ཏེ། ཚུལ་ཁྲིམས་སྣ་གཅིག་
ཀྱང་མེད་ན་ཡོན་ཏན་གཅིག་ཀྱང་མི་སྐྱེ་བའི་ཕྱིར། ལོ་ཏོག་སྐྱེ་བ་ལ་ས་གཞི་
དགོས་པ་བཞིན་ནོ། །འདོད་པའི་རྣམ་རྟོག་ཡོངས་སུ་སྤངས་པའི་སྐབས།
རིང་བོར་མི་ཐོགས་པར་ནི་ཅང་མི་འགོར་བར་ཞེས་པའི་དོན་དང༌། ནང་
གི་གཡེང་བ་ཕྲ་མོ་ཞི་བ་ནི། ཕྱི་རོལ་གྱི་གཡེང་བ་རགས་པ་སྤོང་བ་ལྟོས་ཤིང་།
རྣམ་རྟོག་རགས་པ་ཤས་ཆེ་ན། སེམས་རྣལ་དུ་མི་གནས་པས་དེ་ཚུལ་ཁྲིམས་
ཀྱིས་ལུས་ངག་གི་ཉེས་སྤྱོད་བསྡམས་ནས་ཞི་བར་བྱེད། འདུ་འཛི་མ་སྤུངས་
ན། དོན་མེད་ཀྱི་བྱ་བྱེད་དང་། གཏམ་སོགས་ཀྱིས་དུས་འདའ་བར་འགྱུར་
ལ། རྣམ་གཡེང་མེད་པའི་བྱ་ཉུང་དོན་ཉུང་བྱེད་དགོས་པའང་བསམ་གཏན་
སྐྱེ་བའི་ཆེད་ཡིན། སྒྲུབ་པ་རྩེ་གཅིག་བྱེད་པ་ལ། སྐར་རྩིས་དང་སྨན། མོ་
འདེབས་པ། གྲོང་ཆོག་སོགས་ཀྱང་འདུ་འཛི་ཡིན་པས་སྤོང་དགོས། འདིས་
རང་རེ་ལྟ་བུ་ལས་དང་པོ་པ་ལྟ་ཅི། སྐྱེས་བུ་དམ་པ་ཡིན་ཡང་གནོད་ཚབས་
ཆེ་སྟེ། བུ་སྟོན་དང་བླ་མ་དམ་པ་གཉིས་ལའང་རྒྱལ་པོ་བེ་ཧར་གྱིས་མཐོ་
བརྩམས་ནས། ལྕགས་སྨྱུག་ཕྱག་ཏུ་ཕུལ་བས་སྐུ་ཚེ་དེ་ལ་ལྕགས་སྨྱུག་
སྟོང་ཕྲག་ཟད་ཟད་ལ་རྩིས་བྱེད་པར་གཡེངས་ཏེ་མཆོག་འགྲུབ་ཉེ་བ་མ་གྲུབ།
རྒྱལ་སྲས་ཐོགས་མེད་བཟང་བོས། བྱམས་སྙིང་རྗེ་བསྒོམས་ནས་བཞུགས་



པས་དེ་ལ་གླགས་མ་རྙེད་གསུངས། གང་ལྟར་གཙོ་བོ་འཁོར་བའི་ཕུན་
ཚོགས་དང་རྒྱུ་འབྱོར་བ། མིང་དང་སྙན་གྲགས་སོགས་འདོད་པའི་ཡོན་
ཏན་ལ་སྲེད་པའི་རྣམ་རྟོག་སྤང་བར་བྱ་གསུངས། དེ་ཡང་། འདོད་པའི་
ཉེས་དམིགས་དང་མི་རྟག་པའི་ཚུལ་བསམ་ནས་དེ་དག་ལ་བློ་ལོག་པ་ཞིག་
བྱ་དགོས། རིགས་པ་ནི། ཞི་གནས་སྒོམ་པའི་གང་ཟག་ཆོས་ཅན། ཁྱོད་ཀྱིས་
ཞི་གནས་སྒོམ་པ་ལ་འདོད་པ་ལ་རྣམ་རྟོག་སྤངས་པ་དགོས་ཏེ། འདོད་པ་ལ་
རྣམ་རྟོག་མང་ན་སེམས་འཕྲོ་བའི་དབང་དུ་འགྱུར་བའི་ཕྱིར། ཁྱབ་སྟེ།
སེམས་འཕྲོ་བའི་དབང་དུ་སོང་ན་སེམས་མཉམ་པར་འཇོག་པའི་ཞི་གནས་
འགྲུབ་མི་སྲིད་པའི་ཕྱིར་རོ། །དེ་ལྟར་རྒྱུ་ཚོགས་འདི་དག་ཚང་བ་ཞིག་གིས་
བརྩོན་པས་སྒྲུབ་ན། ཞི་གནས་འགྲུབ་པ་ལ་ཟླ་བ་དྲུག་ལས་མི་འགོར་བར་
སྐྱབས་རྗེ་ཕ་བོང་ཁ་བ་རྗེ་བཙུན་བྱམས་པ་བསྟན་འཛིན་འཕྲིན་ལས་དང་་་་
སྐྱབས་རྗེ་ཁྲི་བྱང་རིན་པོ་ཆེས་གསུངས། ཉན་ས་ནི་ཐོགས་མེད་ཀྱི་གསུང་གི་
ཐེག་དམན་གྱི་ལམ་རིམ་དང་། ཐེག་ཆེན་གྱི་ལམ་རིམ་བྱང་ས་ཡིན་གསུངས།
ཞི་གནས་བཟང་བོ་གསར་དུ་སྐྱེ་བ་དང་། སྐྱེས་ཟིན་མི་ཉམས་པར་གནས་
པ་དང་གནས་པ་གོང་འཕེལ་དུ་འགྲོ་བའི་རྒྱུ་རྐྱེན་གྱི་གནད་འགག་གོང་དུ་་་
ཞུས་པ་དེ་དྲུག་ཡིན་ལ། ཁྱད་པར་དུ་ཚུལ་ཁྲིམས་དག་པ་དང༌། འདོད་པ་
ལ་ཉེས་དམིགས་སུ་ལྟ་བ་དང་མཐུན་པའི་ཡུལ་ན་གནས་པ་གསུམ་རྒྱུ་ཚོགས་
ཀྱི་གཙོ་བོ་ཡིན་ནོ། །དགེ་བཤེས་སྟོན་པའི་རང་ཅག་སོགས་ཀྱི་དོན་ནི། ང་ཚོ་
ཁ་ཤས་ཀྱིས་རང་ལ། ཏིང་ངེ་འཛིན་མི་སྐྱེ་བ་དེ་མན་ངག་མེད་པས་ལན་
42



སོང་སྙམ་ནས་མན་ངག་འཚོལ་བ་འདྲ་བྱེད་པ་དེ་མ་ཤེས་པ་ཡིན་ལ་དོན་ལ་
ཚོགས་ལ་མ་བསྟེན་པས་ལན་པ་ཡིན། རིགས་པ་ནི། ཞི་གནས་ཀྱི་ཚོགས་
དྲུག་ཆོས་ཅན། ཞི་གནས་ཀྱི་ཚོགས་གཞན་རྣམས་ཀྱི་གནད་བསྡུས་པ་ཡིན་
ཏེ། ཞི་གནས་ཀྱི་ཚོགས་གཞན་ཐམས་ཅད་ཁྱོད་ལ་མི་འདུ་ཡང༌། དེ་ཐམས་
ཅད་ཀྱིས་ཞི་གནས་སྐྱེད་པ་དང་མི་ཉམས་པ་དང་གོང་འཕེལ་དུ་བྱེད་པས་་་
བྱེད་པ་ཐམས་ཅད་ཁྱོད་ལ་ཚང་བའི་ཕྱིར། དེ་ལས་ཀྱང་ཤ་ར་བའི་ལམ་རིམ་
ལས་འབྱུང་བ་ལྟར་ཚོགས་གསུམ་ཆོས་ཅན། གཙོ་བོ་ཡིན་ཏེ། མེད་མི་རུང་
གི་ཞི་གནས་ཀྱི་ཚོགས་ཡིན་པའི་ཕྱིར། དཔེར་ན། ཀྲུང་གོའི་མི་དམངས་
དུང་ཕྱུར་བཅུ་གསུམ་པོ་མ་འཚོགས་ཀྱང་རྒྱལ་ཡོངས་འཐུས་མི་ཚོགས་ཆེན་
འཚོགས་པས་ཐམས་ཅད་ཀྱི་གནད་བསྡུས་པ་བཞིན་ནོ། །ཕར་ཕྱིན་དང་པོ་
བཞི་ནི་ལྔ་བ་བསམ་གཏན་གྱི་ཚོགས་སུ་འགྲོ་བ་ཡིན་ཚུལ་ནི། སྒོམ་རིམ་དང་
པོ་དང་འཕགས་པའི་དགོངས་པ་ངེས་འགྲེལ་ལ་སོགས་པས་བསྟན་པ་ལྟར་
ཡིན་ལ། རིགས་པ་ནི། ཕར་ཕྱིན་དང་པོ་བཞི་ཆོས་ཅན། ལྔ་བ་བསམ་
གཏན་གྱི་ཕར་ཕྱིན་གྱི་ཚོགས་ཡིན་ཏེ། དེ་དེ་དག་ལ་བརྟེན་ནས་སྐྱེ་བའི་ཕྱིར།
དཔེར་ན། ཁང་བརྩེགས་བ་གམ་བཞི་ཁང་བརྩེགས་ལྔ་བའི་རྟེན་དུ་དགོས་
པ་བཞིན་ནོ། །གསུམ་པ། ཞི་གནས་ཀྱི་ཚོགས་བཅུ་གསུམ་ལ་སོགས་པ་གལ་
ཆེ་བར་བསྟན་པ་ནི། ལམ་སྒྲོན་སོགས་ཏེ། ཞི་གནས་ཡན་ལག་ཅེས་པ་ཞི་
གནས་སྒྲུབ་པའི་རྒྱུ་ཚོགས་སོ། །དེས་ན་ཞེ་སེམས་བསམ་པའི་གཏིང་ནས་ཞི་
ལྷག་གི་ཏིང་ངེ་འཛིན་སྒྲུབ་པར་འདོད་ན་ཉན་ས་ལས་བཤད་པའི་ཚོགས་་་་



བཅུ་གསུམ་སོགས་ལ་འབད་དགོས་ཤིང་། མ་འབད་ན་ཞི་གནས་གྲུབ་པར་
མི་འགྱུར་རོ། །དེ་མ་གྲུབ་པས། ཡབ་རྗེ་བླ་མ་སྐལ་ལྡན་རྒྱ་མཚོའི་ཞི་གནས་
ཀྱི་གླུ་ལས། ཐ་མལ་གྱི་རང་ཅག་བློ་དམན་རྣམས། །དགེ་སྦྱོར་ལ་དམིགས་པ་
གཏོད་པའི་ཚེ། །སེམས་ཉིད་ནི་ནང་དུ་མི་གནས་པ། །ཞི་གནས་ལ་ཉམས་
མྱོང་མེད་པས་ལན། །ཞེས་པ་ལྟར་ཞི་གནས་མ་གྲུབ་ན་ལམ་གོང་མ་རྣམས་
ཀྱི་གཞི་ཁེགས་ནས་འདུག་པ་ཡིན་ནོ། །རིགས་པ་ནི། ཞི་གནས་སྒྲུབ་འདོད་
པའི་གང་ཟག་ཆོས་ཅན། ཁྱོད་ཀྱི་ཞི་གནས་ཀྱི་ཡན་ལག་གམ་ཚོགས་ལ་
འབད་པ་ཤིན་ཏུ་གལ་ཆེ་སྟེ། ཞི་གནས་ལ་ཏིང་ངེ་འཛིན་གྱི་ཚོགས་མེད་པར་
མི་འགྲུབ་པའི་ཕྱིར་ཏེ། འབྲས་བུ་རྒྱུ་ལ་རག་ལས་པ་ཆོས་ཉིད་ཡིན་པའི་ཕྱིར།
དཔེར་ན། སྟོན་ཐོག་བཟང་བོ་འདོད་པའི་གང་ཟག་གིས་དེའི་རྒྱུ་ལ་འབད་
དགོས་པ་བཞིན་ཡིན་པའི་ཕྱིར། དེ་ཡང་ཏིང་ངེ་འཛིན་ཞེས་པ་གཞུ་
བདུངས་ནས་གཞུ་སྐུད་དང་སྤྲད་པའི་ཚེ་གཞུ་རྒྱུད་སྲ་ཐིང་ངེར་འཛིན་པ་་་་
བཞིན་ཏུ་སེམས་དམིགས་པ་གཅིག་ལས་གཞན་དུ་མི་གཡེང་བར་སྲ་ཏིང་ངེ་
དམིགས་པ་ལ་འཛིན་པ་ལ་ཏིང་ངེ་འཛིན་ཟེར་བས་བརྡ་དོན་ཇི་བཞིན་གོ་
བ་གལ་ཆེའོ། །དེ་ཡང་ཚོགས་བཅུ་གསུམ་ནི། ཉན་ས་ལས། བདག་དང་
གཞན་གྱི་འབྱོར་བ་དང་། །འདུན་དང་ཚུལ་ཁྲིམས་དབང་བོ་དང་། །དེ་
བཞིན་ཟས་དང་མི་ཉལ་དང་། །ཤེས་བཞིན་དུ་ནི་སྤྱོད་པ་དང་། །དེ་བཞིན་
དགེ་བའི་བཤེས་གཉེན་དང༌། །དམ་ཆོས་ཉན་དང་སེམས་པ་དང༌། །བར་
ཆད་མེད་དང་གཏོང་བ་དང་། །དགེ་སྦྱོང་རྒྱན་ནི་ཐ་མ་ཡིན། །ཞེས་པའི་
4



སྡོམ་ལྟར། རང་འབྱོར་དང་། གཞན་འབྱོར་དང༌། དགེ་བའི་ཆོས་ལ་འདུན་
པ་དང་། ཚུལ་ཁྲིམས་ཀྱི་སྡོམ་པ་དང་། དབང་བོའི་སྒོ་སྡོམ་པ་དང་། ཟས་
ཀྱི་ཚོད་རིག་པ་དང་། མི་ཉལ་བར་རྣལ་འབྱོར་ལ་བརྩོན་པ་དང༌། ཤེས་
བཞིན་དུ་སྤྱོད་པ་དང་། དགེ་བའི་བཤེས་གཉེན་མཚན་ཉིད་དང་ལྡན་པ་
དང་། དམ་པའི་ཆོས་ཉན་པ་དང་། སེམས་པ་དང་ཞི་ནང་གི་བར་ཆད་
མེད་པ་དང་། གཏོང་སེམས་ཆེ་བ་དང༌། དགེ་སྦྱོང་གི་རྒྱུན་གཡོ་མེད་པ་།
ནད་ཉུང་བ་སོགས་སྐྱེས་བུ་དམ་པའི་ཁྱད་ཆོས་དང་ལྡན་པ་བཅུ་གསུམ་མོ།།
༤༥༦ དེ་ལ་བརྟེན་ནས་ཞི་གནས་སྒོམ་པའི་ཚུལ་ལ་གཉིས། སྦྱོར་བ་
དང་། དངོས་གཞིའོ། །དང་པོ་ལ་མཚམས་སྦྱར་བ་ནི་སྔར་བཤད་སོགས་
ཏེ། སྦྱོར་བ་ཞེས་པ་ནི་དངོས་གཞིའི་སྨིན་བྱེད་ལ་གོ་དགོས་ཤིང་དེ་ཡང་ཞི་
གནས་སྒོམ་པའི་དང་པོར་གནས་ཁང་བྱི་དོར་བྱས་ལ་སྐུ་གསུང་ཐུགས་ཀྱི་་་་
རྟེན་བཀྲམ་པ་སོགས་སྦྱོར་བའི་ཆོས་དྲུག་སྔོན་དུ་བཏང་ཁྱད་པར་དུ་སྐབས་
འདིར་བྱང་ཆུབ་ཀྱི་སེམས་རྒྱུད་ལ་སྐྱེས་ཡོད་པ་གཞིར་བཞག་པས་ན་སྐྱེས་པ་
དེ་ཉིད་ཀྱི་ངོ་བོའི་ཤུགས་ཇེ་འཕེལ་དུ་བཏང་ནས་བསྒོམ་པར་བྱ་ཞིང་བརྒྱ་་་་
ཆའི་དགུ་བཅུའི་ཚད་ཙམ་ཞིག་གིས་བསམ་གཏན་སྒོམ་ལ་དེའི་ཡན་ལག་་་་་་
གམ་གྲོགས་སུ་སྐྱེས་བུ་ཆུང་འབྲིང་དང་ཐུན་མོང་བའི་ལམ་འཆི་བ་མི་རྟག་
པ་དང་འཁོར་བའི་འཇུག་ལྡོག་སོགས་ཀྱང་བློའི་རྩལ་བརྒྱ་ཆའི་བཅུ་ཙམ་་་་་
གྱིས་བསྒོམ་པར་བྱ་དགོས། དེས་མཚོན་ནས་ལམ་ཡོངས་རྫོགས་ཀྱི་སྐབས་
སུ་གང་བབ་པ་དེ་གཙོ་བོར་བྱས་ནས་གྲོགས་སུ་གཞན་རྣམས་ཀྱང་སྒོམ་ཏེ།



ལམ་རིམ་ཡོངས་རྫོགས་ཆ་ཚང་བ་ཞིག་ཡོང་དགོས་གསུངས། དེ་བས་སྦྱོར་
བ་ཆ་ཚང་ཞིང་སྟོབས་ཆེ་བ་ཞིག་ཡོང་ན་དངོས་ལ། དེའི་ཚོད་ཀྱི་བོགས་ཐོན་
པ་འོང་ཞིང༌། དཔེར་ན། བསྙེན་ཆེན་ལྟ་བུར་འདུག་ན་དེའི་སྔོན་འགྲོ་ཕུན་
སུམ་ཚོགས་པ་ཞིག་སོང་ན་དངོས་གཞིའི་སྐབས་འགལ་རྐྱེན་དང་བྲལ་ནས་
མཐུན་རྐྱེན་ཕུན་ཚོགས་ཤིག་ཡོང་བ་ཡིན། དེས་ལམ་དང་བྱ་བ་ཀུན་ལ་
རིགས་འགྲེས། གཉིས་པ་དངོས་གཞི་ལ་གཉིས། ལུས་ཀྱི་སྤྱོད་ལམ་ཇི་འདྲ་
བས་སྒོམ་པ་དང་། བསྒོམ་པའི་རིམ་པ་ཉིད་བཤད་པའོ། །དང་པོ་ལ། མདོར་
བསྟན་པ་ནི་སྒོམ་རིམ་སོགས་ཏེ། སངས་རྒྱས་རྣམ་པར་སྣང་མཛད་ནི་
སངས་རྒྱས་ཀུན་གྱི་གཟུགས་སྤུངས་རྣམ་པར་དག་པའི་ལྷ་ཡིན་པས་ན་དེའི་
བཞུགས་སྟངས་ལྟར་འདུག་པ་གནད་ཆེ་ལ་ཆོས་བརྒྱད་ནི། ལུས་དྲང་བོར་
བྱ་བ། ཕྲག་པ་མཉམ་པར་བཞག་པ། མགོ་མ་ཡོ་བར་དྲང་བོར་བཞག་པ།
སོ་དང་མཆུ་རང་བབས་སུ་འཇོག་པ། ལྕེ་ཡ་སོའི་དྲུང་དུ་སྦྱར་བ། དབུགས་
སྒྲ་ཅན་དང་རྔམ་པ་རྒོད་བག་ཅན་མ་ཡིན་པར་དལ་བུས་རྒྱུ་བ་སྟེ་བརྒྱད་
དོ། །གཅིག་ཕྱོགས་གཅིག་ཏུ་མ་ཡོ་བར་བཞག་ཅེས་པའི་སྐབས་བྱང་ཆུབ་
སེམས་སྦྱོང་གི་སྐབས་སུ་མགོ་ཅུང་ཟད་གཡས་སུ་ཡོ་བ་དགོས་ཏེ། དཔེར་ན།
ཇོ་བོ་རྗེའི་དབུ་གཡས་སུ་ཡོ་བ་འདྲ་སྐུར་མཐོང་བ་ལྟ་བུ་དང༌། དྲན་པ་ནང་
དུ་བཞག་པ་ནི་སེམས་དམིགས་པ་ལས་མ་གཡེངས་པར་བརྟན་པོའི་དོན།
མིག་མི་ཟུམ་པར་སྣ་རྩེར་གཏད་པ་ཞེས་པའི་སྐབས་ང་ཚོ་གཅན་ཚ་མ་ཎིའི་
ཕྱོགས་དེར་ཨ་ཀ་ཡེ་ཤེས་ཚང་གིས། འདྲ་སྐུ་ཞིག་བཞེངས་རྩིས་བྱས་པ་ལ་



དེར་ངས་སྤྱན་མིག་སྣ་རྩེར་ཕབ་པ་ཞིག་དགོས་ཞེས་པར་ཁོས་དེ་མི་མཛེས་་་་
སྤྱན་གདངས་པ་ཞིག་བྱས་ན་ཡག་ཅེས་ཨུ་ཚུགས་བྱས་ནས་ལྷ་བཟོར་བཀོད་
ཁྱབ་བྱས་པས་ལྷ་བཟོར་དེ་འདྲའི་ཉམས་མྱོང་མེད་པས། ཕྱིས་མཆོད་སྟེགས་
སུ་བཞུགས་བཅུག་པར་དེ་ཧ་ཅང་མི་མཛའ་བར་འདུག་པས། ཨ་ཀ་ཡེ་ཤེས་
ཁོང་འགྱོད་ནས་ངས་ཁྱོད་ཀྱི་ཁ་མ་བླངས་པ་དེ་མ་འགྲིག་གསུང་གི་འདུག་་་
ཅེས་བཞད་མོ་གནང་། རང་ལུགས་སུ་ཐ་མལ་པར་བཞག་པ་ནི་རང་དགར་
བཞག་པའོ། །ཁྲིའམ་ཁྲིའུ་ཞེས་པ་ལ་ང་རང་འདུག་ས་ལྟ་བུ་འདི་ཁྲི་དང་
ཁྱེད་རྣམ་པ་ཚོ་བཞུགས་སའི་གྲལ་ཁྲི་ལྟ་བུ་ཁྲིའུ་ཡིན། དབུགས་སྒྲ་ཅན་དང་
རྔམ་དང་རྒོད་བག་ཅན་ནི་རླུང་ཧར་སྒྲ་དང་བཅས་པ་དང་། རྔམ་པ་ནི་
དྲག་པ་སྟེ་རེག་བྱ་ཚ་ངར་དང་བཅས་ཏེ་འབྱུང་བ་དང་། རྒོད་བག་ནི་དལ་
མྱུར་དང་རིང་ཐུང་སོགས་མི་སྙོམས་པའོ། །སྤྱིར་སྒོམ་བྱེད་པ་ལ་ཆོས་བརྒྱུད་
ལྡན་དུ་བྱས་ན་བཟང་། རྒྱལ་སྲས་ཞི་བ་ལྷ་དང་གནས་བརྟན་བ་ལང་བདག་
ལྟ་བུ་ཉལ་ནས་སྒོམ་པ་ཡང་ཡོད། སྐྱིལ་མོ་ཀྲུང་བཅས་ཏེ་བཞུགས་ཚུལ་ལ།
རྗེ་སྒྲ་སྒྱུར་མར་པས་བོད་ཀྱི་མན་ངག་ཟབ་རྒུ་ཀུན་གཅིག་ཏུ་བསྡོམས་ཀྱང་
ང་མར་བ་ལོ་ཙཱའི་འདུག་སྟངས་གཅིག་པུ་ལ་དོ་མི་བདོ་གསུངས་པ་རེད། དེ་
ལྟར་འཁོད་པའི་དགོས་པ་ནི། ཤིན་སྦྱངས་སྐྱེ་བ་དང་། ཡུན་རིང་བོར་
འདུག་ནུས་ཤིང་མི་ངལ་བ། གཞན་སྡེ་དང་ཐུན་མོང་མིན་པ། དང་བ་སྐྱེ་བ།
སངས་རྒྱས་དང་ཉན་ཐོས་ཀྱིས་གནང་ཞིང་བསྟན་པ་ལྔ་དང་ལུས་དྲང་བོར་
བསྲང་བས་རྨུགས་པ་སྟེ་གཉིད་ཀྱི་ཆར་གཏོགས་སེམས་མི་གསལ་བ་དང་་་་



གཉིད་མི་འབྱུང་བའི་དགོས་པ་ཡོད་དོ། །དོན་བསྡུ་བ་ནི་དེ་ལྟར་སོགས་ཏེ།
ཆམ་ལ་དབབ་པ་ནི་རང་སའམ་དམའ་སར་དབབ་པའི་དོན་ཡིན་ལ་རླུང་་་་
ཆམ་ལ་དབབ་ཚུལ་ནི། སྣ་བུག་གཡས་གཡོན་ནས་ཉེར་གཅིག་རེ་འབྱུང་
རྔུབ་དང་དེ་བཞིན་གཉིས་ཀ་ནས་འབྱུང་རྔུབ་ཀྱི་སྐབས་སེམས་རླུང་འབྱུང་
རྔུབ་ཀྱི་རྗེས་སུ་དམིགས་པ་གཏད་ན་སེམས་ཁ་མལ་གཅིག་ཏུ་ཡོང་། ཉེར་
གཅིག་ཙམ་གྱིས་མི་ཡོང་ན་དེ་ལས་གྲངས་མང་བར་བྱས་ཀྱང་ཆོག (མིག་མི་
གཟུམ་པར་ཞེས་པ་དང་། སྒྲ་ཅན་དང་རྔམ་པ་དང་ཞེས་པ་ལ། ཞོལ་པར་གསར་དང་བཀྲས་
འཁྱིལ་མཆན་རྐྱང་དང་གཞི་སྦྲགས་པར་མར་རིམ་བཞིན་མི་ཟུམ་པར་ཞེས་དང་རྔམས་པ་དང་ཞེས་
པ་རིམ་བཞིན་མ་དག）ཞི་གནས་སྒྲུབ་ཚུལ་བཀའ་གདམས་ལམ་རིམ་ནས་གསུང་
ཚུལ་ནི། ལམ་རིམ་སོགས་ཏེ་འདིའི་ལམ་རིམ་ནི། གྲོ་ལུང་པའི་བསྟན་རིམ་
ཆེན་མོ་དང་ཤ་ར་པའི་ལམ་རིམ་ལྟ་བུ། མཁས་པ་ཡོན་ཏན་གྲགས་ཞེས་པ།
རྣམ་དཔྱོད་འགྲན་ཟླ་བྲལ་བའི་ཤ་ར་པའོ། །དབུས་མཐའ་ལས། ཉེས་པ་ལྔ་
སྤོང་འདུ་བྱེད་བརྒྱད། །བསྟེན་པའི་རྒྱུ་ལས་བྱུང་བའོ། །ལེ་ལོ་དང་ནི་
གདམས་ངག་རྣམས། །བརྗེད་དང་བྱིང་དང་རྒོད་པ་དང༌། །འདུ་མི་བྱེད་
དང་འདུ་བྱེད་དེ། །དེ་དག་ཉེས་པ་ལྔར་འདོད་དོ། །ཞེས་ཉེས་པ་ལྔའི་གཉེན་
པོར་འདུ་བྱེད་བརྒྱད་བསྟེན་པར་གསུངས། ཏིང་ངེ་འཛིན་སྒྲུབ་པའི་མན་
ངག་ནི། མདོ་སྡེ་རྒྱན་དང་དབུས་མཐའ། ས་སྡེ་ལྔ་དང་སྒོམ་རིམ་གསུམ་
སོགས་གཞུང་ཆེན་མོ་རྣམས་སུ་གསུངས་པ་ལས་ལྷག་པ་མེད་པས་ན། དེ་
དག་ནས་བཤད་པའི་མན་ངག་ལ་བསྒོམ་པ་བྱེད་དགོས་ཀྱི། དེ་དག་བཤད་
ཆོས་སུ་བཟུང་ནས་དེ་དག་དང་མི་མཐུན་པའི་བླ་མའི་མན་ངག་སྐད་དང་།



བེའུ་བུམ་ཟིན་བྲིས་ཡིག་ཆུང་ཞིག་ལ་རྩིས་ཆེན་པོ་བྱེད་པ་ནི་ཡོད་སར་མི་་་་་
བཙལ། མེད་སར་བཙལ་བ་ཡིན་ཏེ། འདིའི་ཞི་གནས་ཀྱི་མཇུག་ཏུ། མདོ་
དང་དགོངས་འགྲེལ་བསྟན་བཅོས་ཆེན་མོ་ལས། །ལེགས་གསུངས་ཏིང་
འཛིན་སྒྲུབ་པའི་རིམ་པ་ནི། །རྗོད་བྱེད་བརླིང་བས་བློ་གྲོས་ཆུང་རྣམས་
ཀྱིས། །ཇི་བཞིན་མ་རྟོགས་རང་གི་བློ་ཡི་སྐྱོན། །གཞན་ལ་བསྒོམ་པས་གཞུང་
བཟང་དེ་དག་ལ། །མི་རྟོག་སྐྱོང་བའི་གདམས་པ་མེད་སྙམ་ནས། །ཡོད་པའི་
གཞུང་དུ་མ་བཙལ་མེད་པའི་སར། །འབད་པ་དུ་མས་འཚོལ་ཞིང་རྙེད་པར་
སེམས། །ཞེས་པ་ལྟར་རོ། །གཞུང་ཆེན་མོ་འདི་ལྟ་བུ་ལ་མ་བསྟེན་པར་བླ་མ་
གང་བྱུང་བྱུང་རེའི་གསུང་དང་མན་ངག་ཡིན་ཟེར་བ་ལ། ཡིད་རྟོན་ཏེ་མི་ཚེ་
རི་ཁྲོད་ནས་སྐྱེལ་ཡང་། བྱིང་བ་ཕྲ་མོ་སྒོམ་དུ་འཁྲུལ་ནས་སེམས་ལ་དམིགས་
པའི་ཞི་གནས་ལ་གསང་ཆེན་གྱི་ལམ་དུ་འཁྲུལ་བ་ཆེས་མང་བས། མཉམ་
འཇོག་བྱེད་དགོས་ཏེ། དེ་འདྲ་ཅི་ཙམ་འབད་ཀྱང་མི་ཚེ་སྟོང་ཟད་དུ་བྱེད་པ་
ཉིད་ལས་གཞན་དུ་མེད། དེ་བས་བོད་ཀྱི་མཁས་པར་གྲགས་པ་མང་བོ་ཞིག་
ལ་ནོར་འཁྲུལ་བྱུང་བ་ཁོ་ཚོའི་གཞུང་དེ་དག་ལ་བལྟས་ན་ཤེས་ནུས། རྗེ་བླ་
མ་ཙོང་ཁ་པ་ཆེན་པོས། ལྟ་སྒོམ་སྤྱོད་པ་གང་གི་ཆ་ལའང་རྒྱ་གར་གྱི་པཎ་
གྲུབ་ཚད་ལྡན་རྣམས་ཀྱི་གསུང་ལ་ཐོད་གཏུགས་ཏེ། འཇམ་པའི་དབྱངས་
དངོས་ཀྱིས་དོགས་སེལ་དང་བཅས་གཏན་ལ་ཕབ་པའི་གསུང་རབ་འཁྲུལ་
བ་དང་བྲལ་བ་དྲི་མ་མེད་པའི་མན་ངག་ཞི་གནས་ཆེན་མོ་འདི་ལྟ་བུའི་་་་་་
མཚོན་པའི་མན་ངག་ལ་ཐོས་བསམ་འཆད་ཉན་བྱ་རྒྱུ་བྱུང་བ་དེ་སྐལ་བ་་་་་་
a9



བཟང་གསུངས། ཤིང་རྟ་ཆེན་པོའི་གཞུང་ལས་གསུངས་ཚུལ་ནི་དེ་ལ་སྤྱིར་
སོགས་ཏེ། ཀ་མ་ལ་ཤི་ལ་ནི་པདྨའི་ངང་ཚུལ་ཞེས་པ་དེ་ཡིན་ལ་དེ་ཧྭ་ཤང་
དང་བརྩད་པའི་གཞུང་སྒོམ་རིམ་ཐོག་མཐའ་བར་གསུམ་ཡིན་པར་གྲགས་་་
ཤིང་ཧྭ་ཤང་རྩོད་པས་ཕམ་ནས་གཤེད་མ་བཏང་བས་པད་མའི་ངང་ཚུལ་་་་
བགྲོངས་པའི་གདུང་ང་ཚོ་མཚོ་སྔོན་གྱི་ལང་ཀྲུའུ་ན་བཞུགས། གསུང་
རབ་ཐམས་ཅད་གདམས་ངག་ཏུ་མ་ཤར་བ་ལ་བློ་སྐྱོན་ཆེ་ཚུལ་ནི་འོན་ཀྱང་
སོགས་ཏེ། གཞུང་ཆེན་མོ་གདམས་པར་མ་ཤར་བ་རྣམས་ཀྱིས་དེ་དག་ཕྱིའི་
གོ་རྒྱ་གཅོད་བྱེད་དུ་བཟུང་ནས་ཞི་གནས་སྒྲུབ་ཚུལ་གཞུང་ཆེ་བ་དང་བསྟུན་
ནས་མི་འཆད་དོ། །ལམ་རིམ་གྱི་གདམས་ངག་ཐམས་ཅད་གཞུང་ཆེ་བ་
གཙིགས་སུ་བྱ་དགོས་པས་འདིར་ཡང་དེ་ལྟར་འཆད་དགོས་པར་བསྟན་པ་
ནི་གདམས་ངག་སོགས་ཏེ། གདམས་ངག་འདི་ཞེས་པ་ལམ་རིམ་ཆེན་མོ་
འདིར་གོ་དགོས་ཤིང་དབུ་ཞབས་ནི་མགོ་མཇུག་གོ །གཙིགས་སུ་བྱེད་པ་ནི་
གལ་ཆེན་དང་མཐོང་ཆེན་དོ་སྣང་བྱེད་པའི་དོན་ནོ། །ལམ་རིམ་གྱི་གདམས་
ངག་འདིས་གཞུང་ཆེན་ལ་དོ་སྣང་བྱེད་པས་ཞི་གནས་སྒྲུབ་ཚུལ་གཞུང་ཆེན་
ནས་བླངས་ཏེ་འཆད་པར་མཛད་དོ། །( གཙིགས་སུ་བྱེད་ཅེས་པ་ལ་བཀྲིས་ལྷུན་དང་
འབྲས་ཧོར་མི་ཚན། བཀྲིས་འཁྱིལ་པར་གཉིས་རྣམས་སུ་རྩིགས་སུ་བྱེད་ཅེས་པ་དང་དགའ་ལྡན་
པར་རྙིང་དུ་རྩིས་སུ་བྱེད་པ་ཞེས་འབྱུང་བ་རྣམས་འདི་ལྟར་འཆོས)དེས་ན་རྗེ་ཉིད་ཀྱི་ཞལ་
ནས། ཀླུ་སྒྲུབ་ཐོགས་མེད་གཉིས་ནས་རིམ་བཞིན་དུ། །ལེགས་བརྒྱུད་བྱང་
ཆུབ་ལམ་གྱི་ཞེས་སོགས་གསུངས་པ་ལྟར། བྱང་ཆུབ་ལམ་གྱི་རིམ་པ་འདིར་
50



ལྷག་མཐོང་ཆེན་མོའི་སྐབས་སུ་མགོན་པོ་ཀླུ་སྒྲུབ་ཀྱི་ལུགས་དང་། དེ་མ་
གཏོགས་པ་རྒྱ་ཆེ་བའི་ལམ་རྣམས་འཕགས་པ་ཐོགས་མེད་ཀྱི་ལུགས་བྱང་ས་
སོགས་ཀྱི་གཞུང་བསྲང་བར་མཛད་ཅིང་། སྐབས་འདིར་ནི་དབུས་མཐའ་
ལས་འབྱུང་བའི་ཉེས་པ་ལྔ་སྤོང་བའི་འདུ་བྱེད་བརྒྱད་ཀྱི་སྒོ་ནས་ཞི་གནས་་་
སྒྲུབ་ཚུལ་འདི་ཉིད་ལ་གཞུང་བསྲངས་ནས་དེ་ལ་སེམས་གནས་པའི་ཐབས་
དགུ་ཚང་ལུགས་དང་། དགུ་བོ་དེ་ཡིད་ལ་བྱེད་པ་བཞིར་འདུ་ལུགས་དང་
སྟོབས་དྲུག་གིས་འགྲུབ་ལུགས་སོགས་འཆད་པར་མཛད་པ་ཡིན་ནོ། །སྒོམ་
པའི་རིམ་པ་དངོས་ལ་གཉིས། ཏིང་ངེ་འཛིན་སྐྱོན་མེད་སྐྱེད་པའི་ཚུལ་དང༌།
དེ་ལ་བརྟེན་ནས་སེམས་གནས་སྐྱེ་བའི་རིམ་པའོ། །དང་པོ་ལ་གསུམ།
སེམས་དམིགས་པ་ལ་གཏོད་པའི་སྔོན་དུ་ཇི་ལྟར་བྱ་བ་དང་། དམིགས་པ་ལ་
གཏོད་པའི་དུས་སུ་ཇི་ལྟར་བྱ་བ། དམིགས་པ་ལ་གཏད་པའི་འོག་ཏུ་ཇི་ལྟར་
བྱ་བའོ། །དང་པོ་ལ་སྔོན་དུ་ལེ་ལོ་འགོག་དགོས་པའི་རྒྱུ་མཚན་ནི་ཏིང་ངེ་
འཛིན་སོགས་ཏེ། སྐྱོ་དུབ་ནི་ཡིད་སྐྱོ་ནས་སེམས་དུབ་པའམ་སུན་པའི་དོན་
ནོ། །ཞི་གནས་སྒོམ་པའི་གང་ཟག་ཆོས་ཅན། ཁྱོད་ཀྱིས་ཞི་གནས་སྒྲུབ་པ་ལ་
ཐོག་མར་ལེ་ལོ་འགོག་པ་གནད་དུ་ཆེ་སྟེ། ཏིང་ངེ་འཛིན་སྒོམ་པ་ལ་མི་སྤྲོ་
ཞིང་ཏིང་ངེ་འཛིན་གྱི་མི་མཐུན་ཕྱོགས་ལ་དགའ་བའི་ལེ་ལོ་འགོག་མ་ནུས་
ན། དང་པོ་ནས་ཏིང་ངེ་འཛིན་ལ་འཇུག་ཏུ་མི་སྟེར་ཞིང་ལན་གཅིག་ཐོབ་
ཀྱང་རྒྱུན་འཐུད་མི་ནུས་པས་མྱུར་དུ་ཉམས་པར་འགྱུར་བའི་ཕྱིར་རོ། །(ལན་
ཅིག་ཐོབ་ཀྱང་ཞེས་པ་མ་དག་ལན་གཅིག་ཟེར་དགོས）དེ་ཇི་ལྟར་འགོག་པའི་ཚུལ་ནི་དེ་



ལ་ལུས་སོགས་ཏེ། རིགས་པ་ནི། ཞི་གནས་སྒྲུབ་པའི་གང་ཟག་ཆོས་ཅན།
ཁྱོད་ཀྱིས་ལེ་ལོ་ཟློག་པ་ལ་འདུན་བརྩོན་ངང་པ་ཤིན་སྦྱངས་བཞི་བསྟེན་་་་་་་
དགོས་ཏེ། ལེ་ལོ་རྩ་བ་ནས་ཟློག་ཅིང་བརྩོན་འགྲུས་ཡོངས་སུ་རྫོགས་པ་ལ་
ཤིན་སྦྱངས་འཐོབ་དགོས། དེ་བསྐྱེད་པ་ལ་ཏིང་ངེ་འཛིན་ལ་བརྩོན་འགྲུས་
རྒྱུན་ལྡན་དུ་རྩོམ་དགོས། དེ་སྐྱེད་པ་ལ་ཏིང་ངེ་འཛིན་དོན་དུ་གཉེར་བའི་
འདུན་པ་དྲག་པོ་རྒྱུན་ལྡན་པ་དགོས། དེ་སྐྱེད་པ་ ་ལ་ཏིང་འཛིན་གྱི་ཡོན་
ཏན་མཐོང་བའི་དད་པ་དགོས་པའི་ཕྱིར་རོ། །ཁྱད་པར་དུ་ཏིང་ངེ་འཛིན་གྱི་
ཡོན་ཏན་བསམ་ཚུལ་ནི་དེའི་རྒྱུར་སོགས་ཏེ། དབུས་མཐའི་དོན་ནི་རྩོལ་
བའི་གནས་ཏིང་ངེ་འཛིན་དོན་དུ་གཉེར་བའི་འདུན་པ་དང་དེ་ལ་གནས་་་་་
པའི་བརྩོན་འགྲུས་དང་འདུན་པའི་རྒྱུ་ཡོན་ཏན་མཐོང་བའི་དད་པ་དང་་་་
རྩོལ་བའི་འབྲས་བུ་ཤིན་སྦྱངས་ཉིད་དུའོ་ཞེས་པའོ། །དེ་ཡང་སེམས་
དམིགས་པ་ལ་གཏོད་པའི་སྔོན་དུ་ཇི་ལྟར་བྱ་བ་འདི་ལ་ཐོག་མར་ལེ་ལོ་་་་་་
འགོག་དགོས་ཤིང་། དེ་ཡང་ལེ་ལོ་རྩ་བ་ནས་ལྡོག་ཅིང་བརྩོན་འགྲུས་ཡོངས་
སུ་རྫོགས་པ་ལ་ཤིན་སྦྱངས་འཐོབ་དགོས། དེ་ལ་དེའི་རྒྱུར་རྩོལ་བའམ་
བརྩོན་འགྲུས་དགོས། དེ་ལ་ཏིང་ངེ་འཛིན་ལ་དོན་གཉེར་གྱི་འདུན་པ་
དགོས། དེ་ལ་དེའི་ཡོན་ཏན་མཐོང་བའི་དད་པ་དགོས་པས་དང་པོར་
འདུན་པའི་རྒྱུ་ཏིང་ངེ་འཛིན་གྱི་ཡོན་ཏན་བསམ་པའི་དད་པ་བསྒོམ། དེ་
ནས་རྩོལ་བའི་གནས་ཏིང་ངེ་འཛིན་ལ་དོན་གཉེར་གྱི་འདུན་པ་སྦྱངས། དེ་
ནས་འདུན་པ་དེ་ལ་གནས་པའི་བརྩོན་འགྲུས་རྩོམ། དེ་ལ་བརྟེན་ནས་རྩོལ་
52



བའི་འབྲས་བུ་ཤིན་སྦྱངས་སྐྱེ་བ་ཡིན་ནོ། །མངོན་ཤེས་དང་རྫུ་འཕྲུལ་སྒྲུབ་
པ་ལ་ཡང་ཞི་གནས་གྲུབ་དགོས་ཏེ། ལམ་སྒྲོན་ལས། ཞི་གནས་གྲུབ་པ་མ་
ཡིན་པར། །མངོན་ཤེས་གྲུབ་པར་མི་འགྱུར་རོ། །ཞེས་གསུངས་པ་ལྟར་ཡིན་
ལ། སྐབས་འདིར་ཞི་གནས་སྒྲུབ་པའི་གཙོ་བོ་མངོན་ཤེས་དང་རྫུ་འཕྲུལ་
སྒྲུབ་པའི་ཆེད་མ་ཡིན་ཏེ། དེ་དག་ནི་འཁོར་བ་ལས་འགྲོལ་བྱེད་མ་ཡིན་པས་
འཁོར་བ་དང་འཁོར་བའི་རྩ་བ་གང་ལ་ཡང་གནོད་མ་ཐུབ་ན་རྫུ་འཕྲུལ་གྱི་
ནམ་མཁར་འགྲོ་བ་སོགས་བྱས་ཀྱང་རྩེད་མོ་རྩེས་པ་དང་འདྲ། སྐབས་
འདིར་ཞི་གནས་སྒྲུབ་པའི་གཙོ་བོ་འཁོར་བ་ལས་གྲོལ་བའི་ཐབས་སྟོང་ཉིད་
ལ་དཔྱད་སྒོམ་གྱི་གྲོགས་སུ་སྒྲུབ་དགོས་པ་ཡིན། དེ་ཡང་དཔེར་ན། གང་
ལ་ཐོས་བསམ་གྱིས་སྒྲོ་འདོགས་གཅོད་པའི་དཔྱད་སྒོམ་སྟ་རེ་ལྟ་བུ་ལ་འཇོག་
སྒོམ་ཞི་གནས་དེ་དེ་ལ་ངར་ལྡུད་བྱེད་ལྟ་བུ་ཡིན་གསུངས། ནང་ནས་སྐུལ་ན་
སྒོ་གསུམ་དེ་ལ་རང་དབང་མེད་པར་འཇུག་པ་དཔེར་ན། ད་ལྟའི་ཆར་ང་
ཚོར་ས་ཞིང་སྒེར་དུ་བགོས་ན་བསམ་པ་ནང་ནས་སྐུལ་ཏེ་རང་བསྡད་མེད་་་་
པར་ཉིན་གྱི་སྟེང་ལ་མཚན་བཞག་ནས་སྡིག་རུས་བྱེད་པ་ལྟ་བུ་ཡིན་གསུངས།
མདོར་ན་ཏིང་ངེ་འཛིན་གྱི་ཡོན་ཏན་ལ་བསམ་ནས་དད་པ་བསྐྱེད། དེ་ལ་
བརྟེན་ནས་འདུན་པ་དྲངས། འདུན་པས་བརྩོན་པར་བྱས། བརྩོན་པས་
ཤིན་སྦྱངས་བསྐྱེད་པ་ལ་འབད་པར་བྱའོ།།
གཉིས་པ་དམིགས་པ་ལ་གཏོད་པའི་དུས་སུ་ཇི་ལྟར་བྱ་བ་་་་་་
གཉིས། སེམས་གང་ལ་འཇོག་པའི་གཞི་དམིགས་པ་ངོས་གཟུང་བ་དང་། དེ་



ལ་སེམས་ཇི་ལྟར་གཏོད་པའི་ཚུལ་ལོ། །དང་པོ་ལ་གཉིས། དམིགས་པ་སྤྱིའི་
རྣམ་པར་བཞག་པ་དང༌། སྐབས་སུ་བབ་པའི་དམིགས་པ་ངོས་གཟུང་
བའོ། །དང་པོ་ལ་གསུམ། དམིགས་པ་དངོས་བསྟན་པ་དང་། གང་ཟག་གང་
གིས་གང་ལ་དམིགས་པར་བྱ་བ་བསྟན་པ་དང་། དམིགས་པའི་རྣམ་གྲངས་
བསྟན་པའོ། །དང་པོ་ལ་མདོར་བསྟན་པ་ནི་བཅོམ་ལྡན་སོགས་ཏེ། རྣལ་
འབྱོར་པའི་དམིགས་པ་བཞི་ནི། ཁྱབ་པའི་དམིགས་པ་དང་། སྤྱད་པ་རྣམ་
པར་སྦྱོང་བའི་དམིགས་པ་དང་། མཁས་པའི་དམིགས་པ་དང་། ཉོན་
མོངས་པ་རྣམ་པར་སྦྱོང་བའི་དམིགས་པའོ། །དེ་ལྟར་ཞི་ལྷག་གི་དམིགས་པ་
ལ། བཞི་ཡོད་པའི་དང་པོ་ཁྱབ་པའི་དམིགས་པ་ལའང་བཞི་ཡོད་པའི་རྣམ་
པར་རྟོག་པ་ཡོད་མེད་ནི། ཞི་གནས་ཀྱི་ཚེ་སོ་སོར་རྟོག་པའི་ཤེས་རབ་ཀྱིས་
དཔྱོད་པ་མི་བྱེད་པས་དེའི་དམིགས་པ་ལ་རྣམ་པར་རྟོག་པ་མེད་པ་དང་་་་་་
ལྷག་མཐོང་གི་ཚེ་སོ་སོར་རྟོག་པའི་ཤེས་རབ་ཀྱིས་དཔྱོད་པ་ཡོད་པས་རྣམ་་་
པར་རྟོག་པ་དང་བཅས་པ་ཞེས་གསུངས་ཀྱི་སྤྱིར་གཞི་གྲུབ་ན་ཞི་ལྷག་གི་་་་་
དམིགས་པ་ཡིན་པས་ཁྱབ་པས་དེ་གཉིས་ཀའང་ཡིན་པས་ཁྱབ་བོ། །
གཟུགས་བརྙན་ནི། དམིགས་པ་རང་མཚན་པ་དེ་དངོས་མིན་པར་དེའི་རྣམ་
པ་བློ་ལ་སྣང་བའོ། །(སྤྱད་པ་རྣམ་པར་ཞེས་པ་ལ་བཀྲིས་འཁྱིལ་པར་གཉིས་ན་དཔྱད་པ་རྣམ་
པར་ཞེས་དང་། རྣམ་པར་སྦྱོང་བའི་དམིགས་པ་ཞེས་ལ་སྦྱོང་བར་ཞེས་པ་མ་དག་གམ་དཔྱོད）
དམིགས་བྱེད་ཀྱི་སྒོ་ནས་བཞག་པ་ནི་དམིགས་བྱེད་སོགས་དང་། དམིགས་
ཡུལ་གྱི་སྒོ་ནས་བཞག་པ་ནི་དམིགས་བྱ་སོགས་ལྟར་དང་། འབྲས་བུའི་སྒོ་
4



ར་
ནས་བཞག་པ་ནི་འབྲས་བུའི་སྒོ་ནས་སོགས་ལྟར་རོ། །( དམིགས་པའི་ཡིད་ལ་བྱེད་
པ་ཞེས་པར་འབྲས་ཧོར་མི་ཚན་པར་མར་དམིགས་པ་ཡིད་ལ་བྱེད་པ་ཞེས་པ་པར་སྐྱོན་ནོ) ཡང
（ འདིར་ཤས་ཆེར་སྤྱད་པ་རྣམ་པར་ཞེས་པ་ཤས་ཆེར་སྤྱོད་པ་ཞེས་འཆོས)ཁྱབ་པའི་དམིགས་
པ་ལ་རྣམ་རྟོག་དང་རྣམ་རྟོག་མེད་པའི་གཟུགས་བརྙན་གཉིས། དངོས་པོའི་
མཐའ་དང་ཡོངས་སུ་གྲུབ་པ་དང་བཞིའོ། །སྤྱད་པ་རྣམ་སྦྱོང་གི་དམིགས་
པ་ལ་འདོད་ཆགས་ཀྱི་གཉེན་པོར་མི་སྡུག་པ། ཞེ་སྡང་གི་གཉེན་པོར་བྱམས་
པ། གཏི་མུག་གི་གཉེན་པོར་རྟེན་འབྲེལ། ང་རྒྱལ་གྱི་གཉེན་པོར་ཁམས་ཀྱི་
རབ་དབྱེ། རྣམ་རྟོག་ཤས་ཆེ་བའི་གཉེན་པོར་དབུགས་འབྱུང་རྔུབ་སྒོམ་པ་
དང་ལྔ། མཁས་པའི་དམིགས་པ་ལ་ཁམས་སྐྱེ་མཆེད། རྟེན་འབྲེལ། གནས་
དང་གནས་མ་ཡིན་པ་དང་། ཉོན་མོངས་རྣམ་སྦྱོང་གི་མིགས་པ་ལ་འཇིག་
རྟེན་པའི་ལམ་ལྟར་ཞི་རགས་ཀྱི་ཆ་དང་འཇིག་རྟེན་ལས་འདས་པའི་ལམ་་་་
ལྟར་བདེན་བཞིའི་མི་རྟག་སོགས་བཅུ་དྲུག་ལ་དམིགས་པ་གཉིས་ཡོད་དོ། །
ཞི་གནས་ཀྱི་དམིགས་པ་འདི་ཅུང་ཟད་དཀའ་བ་ཡིན་པས་ན་སྔོན་ཆད་ལྕང་
སྐྱ་རོལ་བའི་རྡོ་རྗེའི་གཅུང་ཆུ་བཟང་ཐུབ་བསྟན་དབང་ཕྱུག་ཚང་དབུས་སུ་
སློབ་གཉེར་ལ་ཕེབས་ནས་ཕྱིར་ང་ཚོ་པེ་ཅིང་འདིའི་གོང་མའི་ཕོ་བྲང་དུ་་་་་་
ཕེབས་ནས། གོང་མ་ཆན་ལུང་དང་ཁོང་རྣམ་པ་གསུམ་མལ་ཁྲི་གཅིག་གི་
སྟེང་དུ་བཞུགས་ནས་དེར་གོང་མས་ཆུ་བཟང་ཚང་ལ་བཀའ་འདྲི་བྱས་ནས།
ཁྱོད་ཀྱིས་དབུས་སུ་སློབ་གཉེར་ཡག་པོ་བྱས་སམ་གསུངས་པར་དེ་བྱས་ཞུས།
འོ་ན་ཞི་གནས་ཀྱི་དམིགས་པ་བཞི་གང་དག་ཡིན། དེ་དག་གསལ་བོར་ཤོད་



གསུངས་པར་ལན་ཞུས་པ་རྣམས་ལྕང་སྐྱ་རིན་པོ་ཆེས་སྐད་བསྒྱུར་ནས་ཞུས་
པས་གོང་མ་ཐུགས་དགྱེས་པ་མཛད་ཟེར། དེ་ལ་ངའི་བླ་མ་རིན་པོ(རྗེ་
འཇིགས་མེད་པཎྜི་ཏ་འཇིགས་མེད་དམ་ཆོས་རྒྱ་མཚོ་ཚང) ཆེས་དེ་ལ་ལྕང་
སྐྱ་ཚང་གིས་སྐད་ཇི་འདྲ་བསྒྱུར་མེད་ཀི་ཨང་། གོང་མ་ཐུགས་མི་དགྱེས་པ་
ག་ལ་སྲིད་གསུངས། དེར་བལྟས་ན་གོང་མ་ཆན་ལུང་ཡང་གཞུང་འདི་ཚོ་ལ་
མཁས་ཚོད་རེད་ཡ་གསུངས། མི་སྡུག་པའི་རྣམ་པ་བློ་ལ་ཤར་ཞེས་པའི་
སྐབས་གཙོ་བོ་བུད་མེད་ཀྱི་ལུས་ལ་མི་སྡུག་པ་སྒོམ་པ་ལ་ངོས་འཛིན་དགོས་
ཤིང་ང་ཚོ་ཕལ་བ་ལ་གཉེན་པོ་ཆེད་དུ་བསྟེན་པ་ལས་ཡུལ་ངན་སྤངས་ཏེ་་་་
མིག་གིས་མི་ལྟ་བ་དང་རྣ་བས་མི་ཉན་པ་གལ་ཆེ། མི་སྡུག་པ་སྒོམ་ལུགས་མི་
གཙང་བའི་རྫས་སོ་དྲུག་གིས་གང་བའི་རང་བཞིན་ཅན་དུ་བསྒོམ་ན་ཆགས་
པ་ལྡོག་ལ་དེ་ཡང་རྫས་སོ་དྲུག་ནི། སྐྲ་དང་སྤུ་དང་སེན་མོ་སོ། །གློག་པ་དྲི་མ་
པགས་པ་ཤ །རུས་པ་ཆུ་རྒྱུས་རྩ་མཁལ་སྙིང་། །མཆིན་པ་གློ་བ་རྒྱུ་མ་དང༌། །
གཉེ་མ་ཕོ་བ་ལོང་ག་མཚེར། །ཕྱི་ས་མཆི་མ་རྡུལ་མཆིལ་མ། །སྣབས་ཞག་ཆུ་
སེར་རྐང་དང་ཚིལ། །མཁྲིས་བ་པད་ཀན་རྣག་དང་ཁྲག །ཀླ་དྲི་གླད་རྒྱས་
གཅིན་དང་བཅས། །སོ་དྲུག་ནང་གི་མི་སྡུག་པ། །རྣམ་པར་སྡོས་དང་རྣམ་
པར་བརྣགས། ། འབུས་གཞིགས་བམ་དང་ཟོས་དང་དམར། །རྣམ་པར་
འཐོར་དང་རུས་གོང་དང༌། །ཀེང་རུས་རུས་པའི་ཀེང་རུས་དང༌། །བ ཤོང་
གཅི་མཆི་མ་སྣབས་དང་ཁྲག །རྣག་རྣམས་ཀྱིས་ནི་གོས་པ་དང་། མཆན་
ཁུངས་ལྡན་ལྗིན་དེ་མཐུན་དག །ཕྱི་རོལ་གྱི་ནི་མི་སྡུག་པའོ། །ཞེས་པ་ལྟར་
66



-
-
-
ནང་གི་མི་གཙང་བ་སོ་དྲུག་དང་ཕྱིའི་མི་གཙང་བ་བཅོ་བརྒྱད་དེ་བསྡོམས་་་
པས་ང་བཞི་ཡོད་དོ། །ཞེ་སྡང་གི་གཉེན་པོར་བྱམས་པ་བསྒོམ་པ་ནི། མཛའ་
བོ་སོགས་ཏེ། བྱམས་པ་སྒོམ་ཚུལ་ལ་ངོ་བོར་བསྐྱེད་ནས་སྒོམ་དགོས་ལ་དེ་
ཡང་དཔེར་ན། ལྕགས་གོང་དམར་འབར་བ་ལྟ་བུ་ལ་མཚོན་ན་ལྕགས་ཀྱི་
གོང་བུ་དེ་དམར་འབར་བར་སོང་བ་ནི་དམར་འབར་བ་དང་ལྕགས་གོང་སོ་
སོར་མེད་པར་སོང་བ་ལྟ་བུའི་སྟེང་ནས་གོ་དགོས་གསུངས། གཏི་མུག་གི་
གཉེན་པོར་རྟེན་འབྲེལ་བསྒོམ་པ་ནི། རྟེན་འབྲེལ་སོགས་ཏེ། དུས་གསུམ་དུ་
འབྱུང་བའི་རྟེན་འབྲེལ་གྱི་ཆོས་ཙམ་ལ་བརྟེན་ནས་འབྲས་བུ་འབྱུང་བ་ལས་
ཕྱི་རོལ་བས་བཤད་པ་ལྟར་སྤྱི་གཙོ་བོ་དང་དབང་ཕྱུག་སོགས་ལས་བྱེད་པ་
པོ་དང་འབྲས་བུ་མྱོང་བ་པོ་མེད་པའི་དོན་ལ་སེམས་སྒོམ་པའོ། །ང་རྒྱལ་གྱི་
གཉེན་པོར་ཁམས་ཀྱི་རབ་དབྱེ་བསྒོམ་པ་ནི། ཁམས་ཀྱི་སོགས་ཏེ། དེ་ཡང་
རང་གི་ལུས་སྟེང་དུ་གནས་པའི་ཤ་རུས་སོགས་ས་དང་རྣག་ཁྲག་སོགས་ཆུ།
དྲོད་སོགས་མེ། དབུགས་སོགས་རླུང་གི་ཁམས་སུ་བསམ་པའོ། །རྣམ་རྟོག་གི་
གཉེན་པོར་ནི་བུགས་འབྱུང་རྔུབ་བསྒོམ་པ་ནི། དབུགས་སོགས་ཏེ། མཛོད་
གནས་དྲུག་པར་དབུགས་རྔུབ་དབུགས་འབྱུང་དྲན་པ་ནི་སོགས་རྩ་འགྲེལ་་་
ལྟར་རོ། །ཕུང་བོ་ལ་མཁས་པ་ནི། མཁས་པའི་སོགས་ཏེ། ཕུང་བོ་ལྔ་ལས་མ་
གཏོགས་པའི་བདག་དང་བདག་གི་བ་མེད་པར་ཤེས་པའོ། །ཁམས་ལ་མཁས་
པ་ནི། ཁམས་ནི་སོགས་ཏེ། ཁམས་བཅོ་བརྒྱད་ཀྱི་རྒྱུའི་རྐྱེན་ལ་མཁས་པའོ། །
སྐྱེ་མཆེད་ལ་མཁས་པ་ནི། སྐྱེ་མཆེད་སོགས་ཏེ། ཕྱི་ནང་གི་སྐྱེ་མཆེད་བཅུ་



གཉིས་ལ་མཁས་པའོ། །རྟེན་འབྲེལ་ལ་མཁས་པ་ནི། རྟེན་འབྲེལ་སོགས་ཏེ།
རྟེན་འབྲེལ་ལུགས་འབྱུང་ལྡོག་བཅུ་གཉིས་མི་རྟག་པ་དང་སྡུག་བསྔལ་བ་་་་
དང་བདག་མེད་པར་ཤེས་པའོ། །གནས་དང་གནས་མ་ཡིན་པ་ལ་མཁས་པ་
ནི་གནས་དང་སོགས་ཏེ། དགེ་སྡུག་གི་འབྲས་བུ་བདེ་སྡུག་ཏུ་མ་ཆོལ་བར་
འབྱུང་བའི་རྒྱུ་འབྲས་ཀྱི་རྣམ་བཞག་ལ་མཁས་པའོ། །བཞི་བ་ཉོན་མོངས་
རྣམ་སྦྱོང་གི་དམིགས་པ་ལ་གཉིས་ལས་ཉམས་སྨོད་པར་བྱེད་པའི་དམིགས་
པ་ནི་ཉོན་མོངས་སོགས་ཏེ། （ཉམས་སྨོད་པར་བྱེད་པ་ཞེས་པ་ལ་བཀྲས་འཁྱིལ་བཞི་
སྦྲགས་པར་མར་སྨད་པར་བྱེད་ཅེས་འབྱུང་)ས་བོན་སྤོང་བའི་དམིགས་པ་ནི་གཉིས་
པའི་སོགས་ཏེ། ཉོན་མོངས་རྣམ་པར་སྦྱོང་བའི་ཆ་ནས་བཞག་པའི་རྣལ་
འབྱོར་བས་སྒྲོ་འདོགས་གཅད་པར་བྱ་བའི་གཞི་དེ་ཉོན་མོངས་རྣམ་སྦྱོང་གི་
དམིགས་པའི་མཚན་ཉིད། སྒོམ་རིམ་བར་བའི་དེ་བཞིན་ཉིད་ལ། གཞོལ་བ་
དང་འབབ་པ་དང་བབ་པའོ་ཞེས་པའི་དོན་ནི། རིམ་བཞིན་དེ་བཞིན་ཉིད་
ལ་ཕྱོགས་པ་དང་ཞུགས་པ་དང་། ཕྱིན་ཟིན་པའི་དོན་ཏེ། དེ་ཡང་མི་རྟག་
པ་དང་སྡུག་བསྔལ་སོགས་བསྟན་པ་ནི་མཐར་དེ་བཞིན་ཉིད་ལ་འཁྲིད་པའི་
ཐབས་ཡིན་པས་ན་དེ་བཞིན་ཉིད་ལ་གཞོལ་བ་སྟེ་ཕྱོགས་པར་བྱེད་པ་དང༌།
བདག་མེད་རགས་པ་བསྟན་པ་ནི་དེ་ལ་འབབ་པ་སྟེ་ཞུགས་པར་བྱེད་པ་་་་
དང༌། བདག་མེད་ཕྲ་མོ་བསྟན་པ་ནི་དེ་ལ་བབ་པ་སྟེ་སླེབས་ཟིན་པའོ། །ཡང་
གཞོལ་འབབ་བབ་གསུམ་ནི། སྦྱོར་དངོས་མཇུག་གསུམ་ལ་སྦྱར་བ་དང་།
ཆུང་འབྲིང་ཆེན་པོའི་རྣམ་པས་དོན་དེ་ལ་ཕྱོགས་པ་ལའང་བཤད་དོ། །
58



ཆོས་མངོན་པའི་མན་ངག་གོ་ཞེས་པ་མངོན་པ་མཛོད་ཀྱི་མན་ངག་ཡིན་ཞེས་
པའོ། །གསུམ་པ་དམིགས་པའི་ཚུལ་ངོས་བཟུང་བ་ནི། གང་དག་རྡེའུ་སོགས་
ཏེ། དེ་ཡང་དམིགས་རྟེན་ནི་ཆོས་གང་ལ་དམིགས་ཀྱང་འགྲུབ་པ་ཡིན་ལ།
ཕྱི་རོལ་བས་རྡེའུ་དང་ཤིང་བུ་སོགས་ལ་དམིགས་པ་དང་། བོན་པོ་ཚོས་ཨ་
ཡིག་ལ་དམིགས་ཏེ་ཞི་གནས་སྒྲུབ་པ་རྣམས་ཀྱང་ཡིད་ཀྱི་ཡུལ་དུ་བྱས་ནས་་་
སྒྲུབ་པ་ལས་མིག་གིས་བལྟས་ཏེ་སྒྲུབ་པ་མིན། ཞི་གནས་ཡིད་ཤེས་ལ་སྒྲུབ་པ་
ལས་མིག་ལ་སྒྲུབ་པ་ག་ལ་ཡིན། དེ་དག་ལ་རྒྱལ་དབང་ལྔ་བས་བཀའ་བཀྱོན་
གནང་། སྔོན་རྒྱ་གར་ནས་གཅིག་གིས་སེམས་གནས་ཀྱི་དམིགས་རྟེན་གཞན་
ལ་མ་གྲུབ་པར་བ་ལང་གི་རྭ་ལ་དམིགས་རྟེན་བྱས་པས་གྲུབ་པ་བྱུང་། ང་ཚོ་
རྗེ་དགེ་ལྡན་པའི་ལུགས་ལྟར་ན། སངས་རྒྱས་ཀྱི་སྐུ་ལ་དམིགས་ན་ཚོགས་
གསོག་སྒྲིབ་སྦྱོང་གི་ཞིང་ལ་དམིགས་པས་ཁྱད་ཆེ་ཞིང་། གསང་སྔགས་
ཀྱི་ལྷའི་རྣལ་འབྱོར་སྒོམ་པ་ལ་ཁྱད་ཆེ་བ་དང་སངས་རྒྱས་རྗེས་སུ་དྲན་པའི་
ཕན་ཡོན་ཆེ་བས་སྙན་བརྒྱུད་ཀྱི་མན་ངག་ཏུ་རང་གི་སྤྱི་བོར་བླ་མ་སྒོམ།
དེ་ལས་མར་མེ་གཅིག་ལས་གཉིས་ཆད་ཀྱི་ཚུལ་དུ་བླ་མ་ཤཱཀྱ་ཐུབ་པ་མཐེབ་
སོར་ཙམ་ཞིག་ཆད་དེ་སྨིན་མཚམས་སུའམ་ལྟེ་བའི་ཐད་གང་རུང་དུ་་་་་་
བཞུགས་པ་ལ་དམིགས་པའམ་ཡང་ན་རང་ཤཱཀྱ་ཐུབ་པ་དང་བདེ་གསང་་་་་་
འཇིགས་གསུམ་གང་རུང་དུ་གྱུར་པ་ལ་དམིགས་པ་དང་། ཡང་གང་ཟག་
འགའ་ཞིག་ལ་དམིགས་རྟེན་གཟུགས་ཅན་ལས་གཟུགས་མེད་འཆར་བ་དེ་་་
འབྱུང་བས། དེ་འདྲ་དག་གིས་ནི་རྗེའི་ལམ་རིམ་ཆུང་བའི་དགོངས་པ་པཎ་



ཆེན་བློ་བཟང་ཆོས་རྒྱན་གྱིས་སྲོལ་ཕྱེས་པ་དགའ་ལྡན་ཕྱག་རྒྱ་ཆེན་པོའི་ཁྲིད་
ཡིག་ལས་སེམས་ལ་དམིགས་པའི་ཞི་གནས་སྒྲུབ་ཚུལ་གསུངས་པ་ལྟར་བྱ་་་་
ཆོག་ཅིང་། ཡང་བསྐྱེད་རིམ་དང་སྦྲགས་ནས་ལྷ་སྐུ་དང་རྫོགས་རིམ་དང་
སྦྲགས་ནས་ཨ་ཤད་ལ་དམིགས་ནས་ཀྱང་སྒྲུབ་ཏུ་རུང་ངོ༌། །གཞན་ཡང་
འདིར་བཤད་པའི་ཁྱབ་པ་དང་མཁས་པ། སྤྱད་པ། ཉོན་མོངས་རྣམ་སྦྱོང་
གི་དམིགས་པ་རྣམས་སུ་ཡོད་པ་ལས། ལག་ལེན་ལ་རང་ཉིད་གང་འཆར་
བདེ་བ་གཅིག་ལ་བྱས་ཏེ་མ་གྲུབ་བར་དུ་དམིགས་པ་ཁ་མ་སྤོས་པར་བསྒོམ་
དགོས་པ་ལས་མདོ་ལས་གསུངས་པའི་དམིགས་པ་བཞི་བོ་ཚང་མ་སྒོམ་་་་་་་
དགོས་པ་མིན་པས། རང་གི་སེམས་ལ་གང་འཕྲོད་པ་གཅིག་ལ་སེམས་
བཞག་དགོས། དེའང་རྒྱལ་སྲས་ཞི་བ་ལྷས། དམིགས་པ་གཅིག་ལ་བརྟན་
ཚུལ་དུ། །ཡིད་ཀྱི་བསམ་པ་བརྟན་པར་བྱ། །དམིགས་པ་མང་བོ་བརྒྱུད་པ་
ལས། །ཡིད་ནི་ཉོན་མོངས་འཁྲུག་པར་འགྱུར། །གསུངས་པ་ལྟར་དམིགས་པ་
གཅིག་ལ་འཇོག་པ་ལས་དམིགས་པ་སྤོས་ན་མི་འགྲུབ་སྟེ། དཔེར་ན། གཙུབ་
ཤིང་གཙུབ་པའི་ཚེ་ཤིང་སྤོས་ན་མེ་མི་འབར་བ་དང་འདྲ། དེར་མ་ཟད་
ཞི་གནས་སྒོམ་པའི་ཚེ་གཉིད་དང་ཟས་དང་བཤང་གཅི་འདོར་སྐབས་ཙམ་
མ་གཏོགས་གཞན་གཙུབ་ཤིང་བར་མ་ཆད་དུ་གཙུབ་པ་ལྟར་ལོའམ་ཟླ་བ་་་་
དྲུག་སོགས་ཅི་ཙམ་བསྒྲུབས་པ་དེའི་རིང་རྒྱུན་མི་གཅོད་པར་བྱ་དགོས་ཀྱི།།
གཅིག་ལ་སུན་ནས་གཅིག་ཤོས་ལ་དམིགས་རྟེན་སྤོ་བ་ལྟ་བུ་དང༌། ཞག་རེ་
གཉིས་ལ་ངལ་བསོ་བ་སོགས་བྱས་ན་མི་འགྲུབ། དེས་ན་གདམས་ངག་སྟེ་
60



དམིགས་རྟེན་རྒྱལ་བའི་བྲིས་འབུར་གྱི་ལྷ་སྐུ་ལྟ་བུ་དེའི་མཚན་མ་ཡིད་ལ་་་་་
བཟུང་ནས་ཡིད་ཡུལ་དུ་འཆར་བ་དེ་ལ་གོམས་སུ་གཞུག་པའམ། བླ་མས་ངོ་
སྤྲད་པ་ལྟར་དམིགས་རྟེན་གྱི་རྣམ་པ་ཡིད་ངོར་འཆར་དུ་བཅུག་སྟེ། དེའི་ཚེ་
དམིགས་པའི་དོན་སྤྱི་རགས་པ་ཆ་ཕྱེད་ཙམ་འཆར་ཐུབ་པ་བྱུང་ན་དམིགས་
རྟེན་རྙེད་པ་ཡིན། དེ་དྲན་ཡུལ་ནས་མ་ཤོར་བ་བྱས་ཏེ་སྒོམ་པར་བྱེད་དགོས་
སོ། །ཏིང་ངེ་འཛིན་གྱི་དམིགས་པའི་རྣམ་པར་བཞག་པ་མི་ཤེས་པ་ཡིན་
པར་གསལ་ཞེས་པ་ལ་ཞི་གནས་འགྲུབ་པ་ཙམ་གྱི་ཆེད་དུ་དེའི་དམིགས་རྟེན་
བཙལ་ན་དེའི་དམིགས་པའི་རྣམ་བཞག་མི་ཤེས་པ་སྟེ་གོང་དུ་ཞུས་པ་ལྟར་
ལྷ་སྐུ་སོགས་ལ་དམིགས་ན་ཞི་གནས་འགྲུབ་པ་ཙམ་དུ་མ་ཟད་དགོས་པ་་་་་
གཞན་ཡང་ཡོད། དེ་ལ་རྒྱལ་དབང་ལྔ་བས་འཇམ་དཔལ་ཞལ་ལུང་དུ་ཟུར་
རྡོ་གཅིག་གིས་རྩིག་ངོས་གཉིས་ཀྱི་གོ་ཆོད་པ་ལྟར་སངས་རྒྱས་ཀྱི་སྐུ་གཟུགས་
དམིགས་རྟེན་དུ་གསུངས། དེ་ཡང་ང་ཚོས་ལུས་ཕུང་སྦྱོང་བརྡར་ལ་ཡང་
ཕྱག་འཚལ་བ་དང་སྐོར་བ་བྱེད་པ་ལྟ་བུ་ཡང་ཚོགས་གསོག་པ་དང་ལུས་་་་་
ཕུང་བདེ་ཐང་གཉིས་ཀྱི་གོ་ཆོད། དེ་ལྟར་མ་ཡིན་པར་ལུས་ཀྱི་སྦྱོང་བརྡར་ལ་
རྒྱ་མི་འགའ་རེས་ལྕགས་རྡོ་ལག་མཐིལ་དུ་བསྐོར་བ་ལྟ་བུ་གཉིས་གོ་གཅིག་་་
ཆོད་དུ་མི་འགྲོ་བ་ལྟ་བུའི་སྟེང་ནས་གོ་དགོས། བཞི་བ་དེ་ལ་ལོག་རྟོག་
བསལ་བ་ནི་ཁ་ཅིག་སོགས་ཏེ། དོན་ནི། ཧཱ་ཤང་གི་ཕྱོགས་ཁ་ཅིག་དམིགས་
པའི་གཏད་སོ་བྱས་ནས་དེ་ལ་སེམས་བཟུང་ན་མཚན་འཛིན་དུ་འགྲོ་བས་དེ་
ལྟ་བུའི་དམིགས་པ་ལ་མི་གཏོད་པར་རྟེན་མེད་དུ་འཇོག་པ་སྟོང་ཉིད་སྒོམ་
སL
61



པ་ཡིན་ཟེར། དེ་མི་འཐད་པར་ཐལ། དེ་སྟོང་ཉིད་སྒོམ་ཚུལ་གཏན་ནས་མ་
གོ་བའི་རྣམ་འགྱུར་ཡིན་པའི་ཕྱིར། དེར་ཐལ། དེའི་ཚེ་ཤེས་པ་མེད་ན་སྟོང་
ཉིད་སྒོམ་པའི་ཏིང་ངེ་འཛིན་མེད་པར་འགྱུར་བ་གང་ཞིག དེའི་ཚེ་ཤེས་པ་
ཡོད་ན་ཅི་ཞིག་ཤེས་པའི་ཤེས་བྱ་འདོད་དགོས་པའི་ཕྱིར་དང་། ཤེས་བྱ་ཡོད་
ན་ཤེས་བྱ་དེ་བློ་དེའི་དམིགས་པ་ཡིན་པའི་ཕྱིར་རོ། །དེ་ལྟར་ན་ཏིང་ངེ་
འཛིན་དེ་ཡང་མཚན་འཛིན་དུ་འདོད་དགོས་པར་འགྱུར་ལ། སྟོང་ཉིད་ཀྱི་
སྒོམ་དུ་འགྲོ་མི་འགྲོ་ཡིན་ལུགས་ཀྱི་ལྟ་བ་སྒོམ་མི་སྒོམ་ལས། ཅིར་ཡང་རྟོག་
མི་རྟོག་གི་སྒོ་ནས་འཇོག་པ་མ་ཡིན་པའི་ཕྱིར། དམིགས་ཡུལ་མེད་པར་
འདོད་པ་དེས་ཀྱང་སོགས་ཀྱི་དོན་ནི། དམིགས་པ་ཡུལ་མེད་དུ་འདོད་
མཁན་གྱིས་ཀྱང་དམིགས་པ་མེད་པར་འདོད་པ་རང་མྱོང་དང་འགལ་ཏེ།
དམིགས་པ་སེམས་ཙམ་ལ་དམིགས་ནས་རྣམ་པ་གང་དུ་ཡང་མི་འཕྲོ་བར་་་་་
འཛིན་པ་ལ་བྱ་དགོས་པའི་ཕྱིར། དེར་ཐལ། རང་སེམས་ཡུལ་ལ་མི་འཕྲོ་
བར་འདོད་ནས་སེམས་འཛིན་དགོས་པའི་ཕྱིར་རོ། །ལྔ་བ་སེམས་འཇོག་པའི་
དམིགས་རྟེན་ལ་མཁས་དགོས་པར་བསྟན་པ་ནི་དེས་ན་སོགས་ཏེ། དེ་ནས་
ཏིང་ངེ་འཛིན་གྱི་དམིགས་པ་གཞུང་ཆེན་མོ་ལས་བཤད་པའི་དགོས་པ་ཤེས་
པར་བྱས་ནས་སེམས་འཇོག་པའི་དམིགས་རྟེན་ལ་མཁས་པར་བྱ་བ་དང་་་་
སྔར་ཕྱོགས་སྔས་དྲངས་པའི་ལུང་གཉིས་ཀྱི་དོན་དམིགས་པ་བྱེ་བྲག་པ་ཞིག་
ངོས་གཟུང་དུ་མི་དགོས་པ་ལས་དམིགས་པ་འདུག་ཚད་ལ་བྱ་བའི་དོན་མིན་
ནོ། །དེས་ན་གཞུང་ཆེ་བ་རྣམས་ལས་ཞི་གནས་ཀྱི་དམིགས་པ་བཞི་སོགས་
62



གསུངས་པ་དགོས་པ་ཁྱད་པར་དང་བཅས་པའི་ཞི་གནས་ཀྱི་དམིགས་པ་་་་
ཡིན་པ་ལས། སྤྱིར་རྡེའུ་ཤིང་ལ་བརྟེན་ནས་ཀྱང་ཞི་གནས་སྐྱེ་བའི་མཐའ་མ་
བཀག་པ་དང་། ཉོན་མོངས་རྣམ་སྦྱོང་གི་དམིགས་པ་གཉིས་ཞི་གནས་
སྒྲུབ་པའི་སྟེང་ནས་བསྒོམ་དགོས་པས་དམིགས་པ་བཞི་པོའི་གང་རུང་ལ་ཞི་
གནས་གསར་སྒྲུབ་ཀྱི་དམིགས་པས་མ་ཁྱབ་པར་ཤེས་དགོས་སོ། །གཉིས་པ་
གང་ཟག་གང་གིས་གང་ལ་དམིགས་པར་བྱ་བ་བསྟན་པ་ལ་གསུམ་ལས་དང་
པོ་སྤྱད་པ་རྣམ་སྦྱོང་ནི་འདོད་ཆགས་སོགས་ཏེ། ནམ་གྲུས་ཞུས་པ་ཉན་སར་
དྲངས་པ་ལས་ཞེས་པ་ནམ་གྲུས་ཞུས་པའི་མདོ་བོད་དུ་འགྱུར་མེད་ཀྱང་ཉན་
སར་དྲངས་ཡོད་པས་ན་རྗེས་འདི་ལྟར་ལུང་འདྲེན་མཛད་པ་ལ་ཡང་ཞིབ་ཆ་
ཡོད། རྣམ་པར་རྟོག་པ་སྤྱད་པ་ནི་ཚུལ་མིན་ཡིད་བྱེད་མི་དྲན་དགུ་དྲན་གྱི་
རྟོག་པ་འོག་འགྱུའི་མིང་ངོ་། །འདོད་ཆགས་དང་ཞེ་སྡང་དང་གཏི་མུག་དང་
ང་རྒྱལ་དང་རྣམ་པར་རྟོག་པ་ཆ་མཉམ་པ་དང་ཤུགས་ཆུང་བ་ནི་སྐྱེ་བ་སྔ་་་་
མར་གང་ལ་གོམས་ཤུགས་ཆེ་ཆུང་དང་ཆ་མཉམ་པའི་བྱེད་པ་རྒྱུ་མཐུན་གྱི་་་
འབྲས་བུ་ཡིན། དེ་བས་ཡབ་རྗེ་སྐལ་ལྡན་རྒྱ་མཚོས། ཚེ་སྔོན་ནི་འདོད་
ཆགས་ཞེ་སྡང་དང་། །གཏི་མུག་དང་ང་རྒྱལ་རྣམ་རྟོག་རྣམས། །ཤས་ཆེར་ནི་
སྤྱོད་པའི་སྐྱེས་བུ་ནི། །རིམ་བཞིན་དུ་མི་སྡུག་བྱམས་པ་དང་། །རྟེན་འབྲེལ་
དང་ཁམས་ཀྱི་རབ་དབྱེ་དང་། །རླུང་ལ་ནི་དམིགས་རྟེན་བྱས་ནས་བསྒོམ་
ཞེས་གསུངས་པ་ལྟར་བསྒོམ་དགོས་སོ། །དེ་ལ་ཆགས་སོགས་ལྔ་ཀུན་ཏུ་
བསྟེན་པ་ནི་ཆགས་སོགས་ལྔ་སྐྱེད་པའི་ཡུལ་རྒྱུན་དུ་ཉེ་བར་བསྟེན་པ་དང་་་་



གོམས་པར་བྱས་པ་ན། ཡང་ཡང་ཡིད་ལ་བྱེད་པ་དང༌། ལན་མང་བྱས་པ་ནི་
ཆགས་སྤྱོད་ལན་མང་བོར་བྱས་པའོ། །བུལ་བར་སྐྱེ་བ་ནི་དལ་བུར་སྐྱེ་བའོ། །
རིགས་པ་ནི་རིམ་བཞིན། ཆགས་སོགས་ལ་ཤས་ཆེར་སྤྱད་པའི་གང་ཟག་
ཆོས་ཅན། ཁྱོད་ཀྱིས་ཞི་གནས་སྒྲུབ་པ་ལ་མི་སྡུག་པ་སོགས་ངེས་ཅན་དུ་བྱས་
ནས་བསྒོམ་དགོས་ཏེ། དམིགས་པ་དེའི་སྒོ་ནས་ཉོན་མོངས་ཀྱི་རྩེ་མ་བཅིལ་
བར་ཏིང་ངེ་འཛིན་བསྐྱེད་དུ་མི་སྟེར་བའི་ཕྱིར། དེར་ཐལ། དམིགས་པ་དེ་
དག་ལ་སྦྱངས་ནའང་ཏིང་ངེ་འཛིན་ལྔ་འགྲུབ་པ་ལ་ད་དུང་ཡུན་རིང་ཐོགས་
པར་བཤད་ན་དེ་མ་བསྒྲུབས་པར་ལྟ་ཅི་སྨོས་པའི་ཕྱིར། དཔེར་ན་འབར་
འབུར་ཆེ་བ་རྣམས་མ་བསྙམས་པར་ས་གཞི་ཁོད་སྙོམས་མི་འབྱུང་བ་བཞིན་
ནོ། །ཡང་ཆགས་སོགས་ལ་ཆ་མཉམ་དུ་སྤྱད་པ་དང་ཉོན་མོངས་ཆུང་བའི་
གང་ཟག་ཆོས་ཅན། ཁྱོད་ཀྱིས་ཞི་གནས་སྒྲུབ་པ་ལ་དམིགས་པ་ངེས་ཅན་དུ་
མི་དགོས་ཏེ། ཁྱོད་ཀྱིས་སྔར་བཤད་པའི་དམིགས་པ་དེ་དག་ལས་གང་
དགའ་བར་འགྱུར་པ་ཞིག་ལ་སེམས་བཟུང་བས་ཆོག་པའི་ཕྱིར་ཏེ། ཆོས་
ཅན་དེའི་ཕྱིར། དཔེར་ན་རླུང་དང་བྲལ་བའི་ཆུ་དྭངས་པར་གནས་པ་ལ་
རླུང་ཞི་བར་བྱེད་མི་དགོས་པ་བཞིན་ནོ། །གཉིས་པ་མཁས་པའི་དམིགས་པ་
ནི་མཁས་པའི་སོགས་ཏེ། ནམ་གྲུས་ཞུས་པ་ལྟར་འདུ་བྱེད་ཀྱི་རང་མཚན་ལ་
རྨོངས་པ་ཤས་ཆེ་བས་ནི་ཕུང་བོ་དང་ཁམས་དང་སྐྱེ་མཆེད་དང་རྟེན་འབྲེལ་
དང་གནས་དང་གནས་མ་ཡིན་པ་ལ་མཁས་དགོས་པར་བྱ་དགོས་སོ། །
རིགས་པ་ནི། རྨོངས་པ་ཤས་ཆེ་བའི་གང་ཟག་ཆོས་ཅན། ཁྱོད་ཀྱིས་ཞི་



གནས་སྒྲུབ་པ་ལ་མཁས་པའི་དམིགས་པར་བསླབ་དགོས་ཏེ། མཁས་པའི་
དམིགས་པ་ལྔས་གཙོ་བོར་རྨོངས་པ་ཟློག་པར་བྱེད་པའི་ཕྱིར། དཔེར་ན།
མུན་པ་འཐིབས་པའི་རི་མོ་མཐོང་བ་ལ་སྒྲོན་མེ་དགོས་པ་བཞིན་ནོ། །གསུམ་
པ། ཉོན་མོངས་རྣམ་སྦྱོང་གི་དམིགས་པ་ལ་གང་ཟག་གང་གིས་སེམས་
གཏོད་པར་བསྟན་པ་ནི་ཉོན་མོངས་པ་སོགས་ཏེ། རིགས་པ་ནི་ཉོན་མོངས་
ཀྱི་རྩེ་གཞིལ་བར་འདོད་པའི་གང་ཟག་ཆོས་ཅན། ཁྱོད་ཀྱིས་ཞི་རགས་ལ་
དམིགས་དགོས་ཏེ། ཁྱོད་ཉོན་མོངས་ཀྱི་རྩེ་གཞིལ་བ་ཙམ་དོན་དུ་གཉེར་
བའི་གང་ཟག་ཡིན་པའི་ཕྱིར། ཡང་ཉོན་མོངས་ས་བོན་དང་བཅས་པ་སྤོང་
བར་འདོད་པའི་གང་ཟག་ཆོས་ཅན། ཁྱོད་ཀྱིས་བདེན་པ་ལ་དམིགས་
དགོས་ཏེ། བདེན་པ་མ་རྟོགས་པར་ཉོན་མོངས་སྤོང་བ་མེད་པའི་ཕྱིར།
དཔེར་ན། མེ་ཆེན་པོ་འབར་བ་ལ་ཆུ་ཆུང་ངུས་མགོ་གནོན་ཐུབ་པ་དང་མེ་
ཆེན་འབར་བ་རྩ་བ་ནས་ཞི་བ་ལ་ཆར་ཆེན་པོ་འབབ་དགོས་པ་བཞིན་ནོ།།
གསུམ་པ། དམིགས་པའི་རྣམ་གྲངས་བསྟན་པ་ནི། ཏིང་ངེ་
འཛིན་གྱི་སྤྱོད་ཡུལ་གྱི་ཡུལ་ཞེས་པའི་གྱི་ནི། གཞི་མཐུན་བསྡུས་པའི་ཚིག་
ཡིན་གྱི་སྤྱོད་ཡུལ་ཡུལ་ཅན་དུ་སྟོན་པ་མིན་ནོ། །དེ་ཡང་ཏིང་ངེ་འཛིན་གྱི་
གཟུགས་བརྙན་ནས་ནང་དུ་རྣམ་པར་རྟོག་པའི་སྣང་བརྙན་བར་བརྒྱད་པོ་
ཏིང་ངེ་འཛིན་གྱི་དམིགས་པའི་གཟུགས་བརྙན་ནམ་ཏིང་ངེ་འཛིན་གྱི་་་་་་
དམིགས་པའི་རྣམ་པ་བློ་ལ་སྣང་བའི་མིང་གི་རྣམ་གྲངས་ཡིན་གྱི། ཏིང་ངེ་
འཛིན་གྱི་དམིགས་པའི་མིང་གི་རྣམ་གྲངས་མིན་ནོ། །གཉིས་པ་སྐབས་སུ་
་ 65



བབ་པའི་དམིགས་པ་ངོས་གཟུང་བ་ལ། བཞི་ལས། གང་ཟག་བྱེ་བྲག་པ་
ལ་བལྟོས་ཏེ་དམིགས་པ་སོ་སོར་བྱེད་དགོས་པར་བསྟན་པ་ནི་འོ་ན་སོགས་ཏེ།
ཁྱད་པར་དུ་རྣམ་རྟོག་ཤས་ཆེ་བས་ནི་ངེས་པར་རླུང་བསྒོམ་པར་བྱ་ཞེས་པ་
ནི་དངོས་བསྟན་ལ་དབུགས་འབྱུང་རྔུབ་ལ་སེམས་བཞག་ནས། བསྒོམས་
པས་སེམས་ཀྱིས་དྲན་མི་དགོས་པ་དྲན་པའི་རྟོག་པ་འོག་འགྱུའི་རིགས་ཆམ་
ལ་དབབ་ནུས་པ་དེ་རྟེན་འབྲེལ་གྱི་ཆོས་ཉིད་ཡིན་ནོ། ། གང་ཟག་ཡིན་ན་ནི་
སྔར་བཤད་པ་ལྟར་དམིགས་པ་སྔར་བཤད་པ་རྣམས་ཀྱི་ཞེས་པ་ལ་འབྲས་སྤུངས་ཧོར་མི་ཚན་གྱི་་་་
པར་མར་སྔར་བཤད་པ་ལྟར་དམིགས་པ་རྣམས་ཀྱིས་ཞེས“ སྔར་བཤད་པ”ཞེས་པ་ཆད་འདུག）
སངས་རྒྱས་ཀྱི་སྐུ་ལ་དམིགས་པའི་ཁུངས་ནི་གཞན་ཡང་སོགས་ཏེ། ད་
ལྟར་གྱི་སངས་རྒྱས་མངོན་སུམ་དུ་བཞུགས་པའི་ཏིང་ངེ་འཛིན་དང་ཏིང་ངེ་
འཛིན་གྱི་རྒྱལ་པོའི་རྗེས་སུ་འབྲངས་ནས་ཞེས་པ་ལ། མདོ་གཉིས་ལས་ཇི་
ལྟར་གསུང་ཚུལ་ནི། དང་པོ་ལས། ཕྲག་དོག་མེད་ཅིང་འདོད་ཆགས་སྤངས་
བྱས་ལ། །རབ་ཏུ་སྡམས་ཤིང་ཁྲོ་བ་སྤངས་བྱས་ཏེ། །རྒྱལ་བའི་སྐུ་ལ་དམིགས་
པ་དག་བྱས་ནས། །ཏིང་ངེ་འཛིན་འདི་ལ་ནི་འཇུག་པར་བྱ། །ཞེས་དང་། ཕྱི་
མ་ལས། གསེར་གྱི་ཁ་དོག་ལྟ་བུའི་སྐུ་ལུས་ཀྱིས་སོགས་ལྟར་གསུངས། སློབ་
དཔོན་བྱང་ཆུབ་བཟང་པོས་ཀྱང་། ཞེས་པ་ལ། སློབ་དཔོན་དེས་ལམ་སྒྲོན་
འགྲེལ་བར་གསུངས་པ་ཡིན། རིགས་པ་ནི། ཞི་གནས་སྒྲུབ་པའི་གང་ཟག་
ཆོས་ཅན། ཁྱོད་ཀྱིས་དམིགས་པ་གཞན་ལ་དམིགས་པ་ལས་སངས་རྒྱས་ཀྱི་
སྐུ་གཟུགས་ལ་དམིགས་པ་དགོས་པ་ཆེ་སྟེ། སངས་རྒྱས་ཀྱི་སྐུ་གཟུགས་ལ་
66



དམིགས་ན་བསོད་ནམས་འབྱུང་། ཚོགས་ཀྱི་ཞིང་ལ་ཁྱད་ཆེ། འཆི་ཚེ་སངས་
རྒྱས་དྲན། གསང་སྔགས་ཀྱི་ལྷ་སྒོམ་པ་ལས་ཁྱད་པར་ཆེ་བའི་ཕྱིར། དཔེར་
ན། ཟུར་གྱི་རྡོ་བཟང་པོ་གཅིག་གིས། རྩིག་རྡོ་གཉིས་ཀྱི་གོ་ཆོད་པ་བཞིན་
ནོ། །ང་ཚོ་ཐ་མལ་བ་ལ་འཆི་ཚེ་སངས་རྒྱས་རྗེས་སུ་དྲན་པ་འདི་འཆི་ཁ་འཕོ་
བའི་གདམས་ངག་གི་མཆོག་ཡིན་གསུངས། སངས་རྒྱས་ཀྱི་སྐུ་གཟུགས་ལ་
སེམས་འཛིན་པའི་དགོས་པ་ནི། དེ་ལ་སངས་རྒྱས་སོགས་ཏེ། གོང་དུ་ཞུས་
པ་དེ་ཡིན། ཏིང་ངེ་འཛིན་གྱི་དམིགས་རྟེན་ལ་དེ་བཞིན་གཤེགས་པའི་སྐུ་
འཚོལ་བ་ནི། གཉིས་གོ་གཅིག་གིས་ཆོད་པའི་ཐབས་མཁས་ཡིན་གསུངས།
དེ་བཞིན་གཤེགས་པའི་སྐུ་ཇི་འདྲ་བ་ལ་དམིགས་རྟེན་བྱེད་པ་ནི། དེ་བཞིན་
སོགས་ཏེ། གསེར་མདོག་བསོད་ནམས་བརྒྱ་བའི་མཚན་མངའ་ཞེས་པ་དང་།
གསེར་གྱི་ཁ་དོག་ལྟ་བུའི་སྐུ་ལུས་ཀྱིས་སོགས་ལྟར་བསྒོམ་དགོས། དམིགས་
རྟེན་འཚོལ་ཚུལ་ནི་སྔོན་དུ་སོགས་ཏེ། སྟོན་པའི་སྐུ་གཟུགས་ལ་བལྟས་ནས་
མཚན་མ་བཟུང་སྟེ་གོམས་པ་དང་། ཡང་མ་བལྟས་པར་བླ་མ་འདི་དང་། དེ་
ལྟར་སྒོམས་སོགས་ལྟར་ལེགས་པར་བརྡ་སྤྲད་པ་ལ་བརྟེན་ནས་སྒོམ་པ་དང་།
དེ་ཡང་མ་ཐ་གསོན་པའི་རྣམ་ཅན་སྒོམ་དགོས་གསུངས། འཁྲུལ་སྤོང་ནི་ཁ་
ཅིག་སོགས་ཏེ། ཧར་སྒོམ་བྱེད་པ་ནི་མིག་གིས་ཧར་རེ་ལྟ་བའམ་ཅེར་རེ་
བལྟས་ཏེ་བསྒོམ་པའོ། །དཔེ་འགའ་ཤས་ན་ཧད་ཅེས་བྲིས་པའང་ཡོད།
ཡེ་ཤེས་སྡེས་བཀག་ཅེས་པ་ཀ་ཅོག་ཞང་གསུམ་གྱི་ནང་ཚན་ཞང་ཡེ་ཤེས་སྡེ་
ཡིན་ལ། དེས་བཀག་པ་ཤིན་ཏུ་ལེགས་ཀྱང་འདིར་ཞལ་ཤེས་སུ་གྲུབ་ཆེན་



སྐལ་ལྡན་རྒྱ་མཚོའི་སེམས་ཁྲིད་དུ། ཏིང་ངེ་འཛིན་མིག་གིས་བལྟས་ནས་
སྒོམ་པ་བཀག་ཀྱང་། ང་ཚོ་ཐོག་མར་སེམས་རྒོད་པ་རྣམས་ཀྱིས་ཐོག་མར་
སྟོན་པ་དང་། ཐུགས་རྗེ་ཆེན་པོ་ལྟ་བུའི་བྲིས་བླུགས་ཀྱི་སྐུ་རེར་མིག་གིས་
བལྟས་ནས་གོམས་ན་ཞིང་གི་མཐུས་སེམས་རྒོད་པའི་དབལ་བཅིག་ནས་་་་་
སེམས་ཅུང་ཟད་ནང་དུ་ཁུགས་པ་ཞིག་འོངས། དེ་དུས་སེམས་ལ་བརྟན་
པ་ཕྲན་བུ་ཞིག་འོངས་ན། དམིགས་རྟེན་དེ་ཡིད་ཤེས་ཀྱི་ཡུལ་དུ་གོམས་
པར་བྱས་ན་བཟང་གསུངས་འདུག སྤྱིར་ན་སྙན་བརྒྱུད་ཞལ་ཤེས་ཀྱི་སྐོར་
སློབ་བཤད་ལས་ཚོགས་བཤད་ལ་མི་གནང་ཞིང༌། དགེ་ལྡན་སྙན་བརྒྱུད་
ཆེན་མོ་ཞེས་ཡོངས་སུ་གྲགས་པ་དེ་ཡིན་ལ། དེ་ལས་གྲུབ་དབང་སྐལ་
ལྡན་རྒྱ་མཚོས་ཟུར་དུ་བཀོལ་བ་ཡང་མང་ལ་དེར་མ་ཟད་རྒྱ་རོང་དགེ་བཤེས་
ཚུལ་ཁྲིམས་ཉི་མའི་ཁྲིད་ཡིག་ཁ་ཆེམས་རླུང་སྐུར་ན་ཡང་མང་པོ་བཞུགས་་་་
གསུངས། (གཉིས་ཀྱང་དང་པོ་རགས་པ་ལ་ཞེས་པར་ཞོལ་པར་གསར་བཀྲིས་འཁྱིལ་པར་་་་་
གཉིས་རྣམས་སུ་དང་པོར་རགས་པ་ཞེས་འབྱུང)དམིགས་པ་འཕོས་ཀྱིན་ཞེས་པ་་་་་་
དམིགས་པ་བརྗེས་སྤོར་ཞེས་པའི་དོན་ཡིན། ཏིང་ངེ་འཛིན་འདོད་འདྲ་ཞིག་
ཅེས་པ་དེ་ལ་མྱོང་བ་རྙེད་པ་ཞིག་ཅེས་པའི་དོན་ནོ། །གཅིག་དག་ལ་ཞེས་པ་
ངེས་བཟུང་གི་ཚིག་སྟེ་ཁ་སྐད་དུ་གཅིག་དག་དག་ཅེས་པའི་དོན། དེ་ཡང་
དང་པོར་སྐུའི་ཆ་རགས་རིམ་ནས་བསྒོམས་ཏེ་ཕྲ་བ་ལ་དམིགས་དགོས་པར་
གསུངས་སོ། །དེ་ཡང་རགས་པ་འཆར་སླ་བའི་དབང་གིས་ཡིན་ནོ། །བཞི་བ་
དམིགས་རྟེན་བཙལ་ནས་རྙེད་པའི་ཚད་བཤད་པ་ལ། གཉིས་ལས། དང་པོ་
68



དམིགས་རྟེན་རྙེད་པའི་ཚད་དངོས་ནི། དེ་ལྟར་ཐོག་མར་སོགས་ཏེ་དབུ་ཕྱག་
སྐུའི་ཁོག་ཞབས་ཀྱི་ཆ་གཅིག་ལས་འགའ་གསལ་བཏབ་ནས་མཐར་སྐུ་སྤྱིའི་
ཡན་ལག་རགས་པ་རྣམས་ཆ་ཕྱེད་ཙམ་ཞིག་འཆར་ན་འོད་དང་བཅས་པ་་་་
གསལ་པོ་མ་བྱུང་ཡང་དམིགས་རྟེན་རྙེད་པ་ཡིན་ནོ། །དམིགས་པ་རགས་པ་
ནས་ཕྲ་བར་བྱས་ཏེ་གཟུགས་ཡུངས་འབྲུ་ལྟ་བུའི་ནང་དུ་ཡི་དམ་ལྷའི་དཀྱིལ་
འཁོར་ཆ་ཚང་བ་སྒྲུབ་ནུས་ན་བསྐྱེད་རིམ་གྲུབ་པ་ཡིན། མྱོང་བ་མ་རྙེད་
པར་དམིགས་པ་མང་པོར་སྤོས་ན་ཅང་མི་འགྲུབ་པ་དཔེར་ན། དེང་སང་གི་
སློབ་གྲྭ་ཚོ་ན་དུས་ཚོད་གཅིག་ལ་རྩིས་རིག་དེའི་རྗེས་རྒྱ་ཡིག དེ་ནས་ཆབ་
སྲིད་དང་ལོ་རྒྱུས་དང་ས་རྒྱུས་སོགས་གང་མང་ཞིག་ལ་སློབ་པར་བྱེད་ཅིང་་་་
ཕྱིས་སུ་ན་གཅིག་ཀྱང་དཔྱིས་ཕྱིན་པ་མི་འདུག་པའི་ཚོད་ལྟ་བུ་རེད། དེ་
བཞིན་དཔེ་ཆ་ཞིག་ལ་ལྟ་ན་ཡང་གཅིག་མ་ཤེས་པར་གཅིག་སོགས་བརྗེས་ན།
དཔེ་མང་ཀློག་པ་ཤེས་རབ་འཆལ་བའི་རྒྱུ་གསུངས་པ་ལྟར་དང་པོར་གཅིག་
གི་སྟེང་ནས་ངེས་པ་རྙེད་པ་དེ་གལ་ཆེ། གཉིས་པ་འཕྲོས་དོན་ནི་དམིགས་
རྟེན་སོགས་ཏེ། ལྷའི་རྣལ་འབྱོར་སྒྲུབ་པའི་སྐབས་ཡིན་ན་སོགས་ལ་གཙོ་
བོར་རང་ཉིད་ལྷར་བསྐྱེད་ཀྱི་བདག་བསྐྱེད་ལ་གོ་དགོས། མདོར་ན། སྦྱོར་
བའི་ཆོས་དྲུག་སྔོན་དུ་བཏང་ནས། སྤྱོད་པ་སྤྱི་བསླབ་བར་ལ་ཉམས་མགུར་
ལྟ་བུའི་སྟེང་ནས་ཤར་སྒོམ་ཚུན་ཆད་བྱས་ཏེ་ཞི་གནས་ཀྱི་ཚོགས་ཚང་བར་་་་་
བྱས་པའི་སྟེང་ནས་ལུས་རྣམ་སྣང་གི་ཆོས་བརྒྱད་ལྡན་དུ་བྱས་ནས་སྤྱི་བོའི་་་
ཐུབ་དབང་གི་ཐུགས་ཀ་ནས་འོད་ཟེར་མདུན་དུ་སྤྲོས་པའི་སྣེ་མོར་ཞལ་རང་



ལ་ཚུར་གཟིགས་པ། སྤྱི་བོའི་ཐུབ་དབང་གི་ཐུགས་ཀ་ནས་རང་འདྲ་རྒྱ་སྲན་
ཙམ་སྤྲོས་པ་རང་གི་ལྟེ་ཐད་དུ་བཞུགས་པའམ། སྤྱི་བོའི་ཐུབ་དབང་ལས་
རང་འདྲ་གཉིས་པ་ཆད་ནས་རང་ལ་ཐིམ་པས་རང་ཐུབ་དབང་དུ་གསལ་བ་
ལ་དམིགས་པ་སོགས་སྙན་བརྒྱུད་ཀྱི་ཞལ་ཤེས་ཀྱི་ཚུལ་ཅི་རིགས་དང་། ཁྱད་
པར་དུ་དགེ་ལྡན་སྙན་བརྒྱུད་ཆེན་པོའི་མན་ངག་དང་མཐུན་པར་རང་་་་་་
སེམས་དམིགས་རྟེན་དུ་བྱས་ནས་བསྐྱང་ལ། དེ་ཡང་དམིགས་རྟེན་རྙེད་
པའི་ཚད་བཤད་མ་ཐག་པ་ལྟར་དམིགས་རྟེན་རྙེད་རྙེད་ཀྱི་བར་ལ་ཐུན་་་་་
གཉིས་ནས་དྲུག་སོགས་སུ་འབད་པར་བྱ་དགོས་སོ། །
བ གཉིས་པ་དེ་ལ་སེམས་ཇི་ལྟར་གཏོད་པའི་ཚུལ་ལ་གསུམ། སྐྱོན་
མེད་པའི་ལུགས་བཞག་པ་དང༌། སྐྱོན་དང་བཅས་པའི་ལུགས་བསལ་བ་
དང༌། ཐུན་གྱི་ཚད་བསྟན་པའོ། །དང་པོ་ལ་གཉིས་ལས་བསྒྲུབ་བྱའི་ཏིང་ངེ་
འཛིན་ངོས་བཟུང་བ་ནི་འདིར་སོགས་ཏེ། སེམས་དམིགས་པ་ལ་གཏོད་པའི་
ཚུལ་འདི་ལ་རང་ལུགས་ནི། འདིར་བསྒྲུབ་པར་བྱ་བའི་ཏིང་ངེ་འཛིན་སྐྱོན་
མེད་ནི་ཡུལ་ཅན་གསལ་ཆའི་ངར་དང་ལྡན་པ་དང༌། དམིགས་པ་ལ་རྩེ་
གཅིག་ཏུ་གནས་པའི་ཁྱད་པར་གཉིས་ལྡན་ཡིན་གྱི། དེའི་སྟེང་དུ་བདེ་བ་མི་
སྣོན་པ་ནི། བསམ་གཏན་དང་པོའི་ཉེར་བསྡོགས་ཀྱི་ཏིང་ངེ་འཛིན་དང་
མཚུངས་ལྡན་དུ་མི་འབྱུང་བ་དང༌། ཁྱད་པར་ལམ་གྱི་སེམས་རྟེན་མཆོག་ཏུ་
གྱུར་པ་བསམ་གཏན་བཞི་བའི་ཏིང་ངེ་འཛིན་ལ་དེ་མེད་པའི་ཕྱིར་བྱས་པ་
ལ་ཁོ་ན་རེ། འོ་ན་གསལ་ཆའི་ངར་ཆེ་བ་ཡང་འདྲེན་མི་རིགས་ཏེ། ་ དེ་
70
* = -•
， -
--
，
-
： མནབྷ
ཁ
，
- - ，
，
， ， ，-- ， -
，
，，，
-.…
.……， -，
，



གཟུགས་མེད་ཀྱི་ཏིང་ངེ་འཛིན་འགའ་ཞིག་ལ་མེད་པའི་ཕྱིར། ཟེར་ན་མི་
མཚུངས་ཏེ། འདིར་བྱང་སེམས་ཀྱིས་སྟོང་ཉིད་རྟོགས་པའི་ལྷག་མཐོང་ལམ་
སྒྲུབ་པའི་སེམས་རྟེན་གྱི་ཏིང་ངེ་འཛིན་ཞིག་འཆད་པ་ཡིན་ལ། གཟུགས་
མེད་ནི་ཤས་ཆེར་ལམ་སྒོམ་པའི་སེམས་རྟེན་དུ་མི་རུང་ཞིང་ཁྱད་པར་་་་་་་་
གཟུགས་མེད་སྤངས་པའི་བསམ་གཏན་དང་ཞེས་ཤས་ཆེར་བྱང་སེམས་ཀྱིས་
གཟུགས་མེད་ལམ་གྱི་སེམས་རྟེན་དུ་བྱེད་པ་སྤངས་ཤིང་བསལ་ནས་བསམ་
གཏན་ལ་བྱེད་པའི་ཕྱིར། ་ གསལ་ཆ་དང་གསལ་ཆའི་ངར་ལ་ཁྱད་པར་
འབྱེད་དགོས་ཤིང་ངར་ནི་རྣོ་ངར་གྱི་ཤེད་ཤུགས་སོ། །གནས་ཆ་ནི་སེམས་
དམིགས་པ་དེ་ལ་གནས་པ་བརྟན་པའི་ཆ། དཔེར་ན། ཤིང་ཐོག་ཏུ་འཛེར་
མས་མནན་པ་ལྟ་བུ་ཞིག་དགོས། སྐྱོན་མེད་པའི་ཏིང་ངེ་འཛིན་སྐྱོང་བ་ལ་
མཁས་དགོས་པར་བསྟན་པ་ནི། དེ་ལྟ་བུའི་སོགས་ཏེ། རྩེ་གཅིག་པའི་
མི་རྟོག་པ་ནི་དམིགས་པ་རྩེ་གཅིག་པ་དེ་ལས་གཞན་དུ་རྟོག་དཔྱོད་མི་བྱེད་
པའོ། །( གང་ཡིན་པ་དེ་ལ་གཡེང་ཞེས་པ་མ་དག དེ་ལས་ཟེར་དགོས་གསུངས)ཉེ་བར་
གཏོད་པ་ནི་ཤིན་ཏུ་གཏོད་པའི་དོན་ནོ། །རིགས་པ་ནི། ཏིང་ངེ་འཛིན་དོན་
དུ་གཉེར་བའི་བློ་ལྡན་གྱི་གང་ཟག་ཆོས་ཅན། ཏིང་ངེ་འཛིན་སྐྱོང་ལུགས་
རྣམ་དག་ལ་མཁས་དགོས་ཏེ། བྱིང་རྒོད་བྲལ་བའི་ཏིང་ངེ་འཛིན་སྐྱོན་མེད་
སྐྱོང་བ་ལ་མ་མཁས་ན་ཞི་ལྷག་གང་ཡང་མི་འགྲུབ་པའི་ཕྱིར། དེ་ཡང་
དེ་བཞིན་གཤེགས་པའི་སྐུ་ལྟ་བུ་ལ་དམིགས་ན་དང་པོར་དེ་ལ་དམིགས་སྙམ་
པའི་བློ་དང་དུས་ཚོད་འདིའི་བར་དུ་དམིགས་སྙམ་པ་དང་། སྔོན་ཆད་
པམ་དག
71



སྤོས་མེར་སྒྲོན་ནས་ལྟ་བ་ལྟར་སྔོན་དུ་བློའི་འཕེན་པ་བཏང་ནས་གསར་དུ་་་
དམིགས་པ་གཞན་གང་ལ་ཡང་མི་དཔྱོད་པར་དེ་བཞིན་གཤེགས་པའི་སྐུ་ལ་
བཏགས་པའི་བློ་དེའི་གཟུགས་མ་ཡལ་བར་དེའི་རྒྱུན་སྐྱོང་བ་དེ་དྲན་པ་་་་་་
བསྟེན་ཚུལ་གྱི་གནད་དམ་པ་ཡིན་ལ་ཟུར་དུ་བློ་དེ་བྱིང་རྒོད་ཀྱི་དབང་དུ་་་་
འགྲོ་མི་འགྲོ་ལ་བྱ་ར་བྱེད་པའི་ཤེས་བཞིན་བསྟེན་པ་ནི་ཤེས་བཞིན་བསྟེན་་་་
ཚུལ་གྱི་གནད་དམ་པ་ཡིན། ལྟ་རྟོག་བྱེད་པའི་བྱ་ར་ཤེས་བཞིན་མེད་ན།
དཔེར་ན། ལྟ་རྟོག་པ་མེད་ན། སྤྱི་ཚོགས་བདེ་འཇགས་ལྟར་སྣང་ཡང་དགྲ་
ཡོད་མེད་མི་ཤེས་པ་ལྟ་བུ་ཡིན། ཚོགས་སུ་འཚོགས་ན་དགེ་སྐུལ་གྱིས་ལྟ་རྟོག་
བྱེད་པ་ལྟར་ཡིན། དཔེར་ན། ལམ་དོག་ས་ཞིག་ཏུ་བྱིས་པ་ཞིག་ཁྲིད་ནས་
འགྲོ་བ་ལ། ལམ་ལ་ལྟ་བའི་ཞོར་ལ་བར་བར་དུ་བྱིས་པ་ལམ་ནས་གཡས་
གཡོན་དུ་ལྟུང་གི་ཡོད་མེད་ལ་རྟོག་དགོས་པ་ལྟར་ཡིན་གསུངས། རིགས་པ་
ནི། སེམས་དམིགས་པ་ལ་རྩེ་གཅིག་ཏུ་གནས་པའི་ཏིང་ངེ་འཛིན་ཆོས་ཅན།
ཁྱོད་སྐྱེད་པ་ལ་དྲན་ཤེས་གཉིས་དགོས་ཏེ། དྲན་པས་དམིགས་པ་ལས་
གཡེང་བར་མི་བྱེད་པ་གང་ཞིག ཤེས་བཞིན་གྱིས་གཡེང་མ་གཡེང་སོགས་
ལ་རྟོག་པར་བྱེད་པའི་ཕྱིར། སྔར་འདྲིས་པའི་དམིགས་ཡུལ་ལ་རང་
སྟོབས་ཀྱིས་བརྗེད་པ་མེད་པའི་སེམས་བྱུང་དེ་དྲན་པའི་མཚན་ཉིད་དང༌།
དམིགས་ཡུལ་སྒོ་གསུམ་གྱི་བྱ་བ་ལ་དམིགས་ནས་དེ་ལ་བྱ་ར་བྱེད་པའི་རྣམ་
པ་ཅན་གྱི་བག་མེད་ལས་ལྡོག་པར་བྱེད་པའི་སེམས་བྱུང་དེ་ཤེས་བཞིན་གྱི་་་
མཚན་ཉིད་དོ། །ཏིང་ངེ་འཛིན་སྒྲུབ་བྱེད་ཀྱི་གཙོ་བོའི་སྐྱོང་ཚུལ་བསྟན་པ་ནི་
7?
་
་
༧
， *
༧ ཁ
*
ཁ༧༧ ༧ a+ *s # ༧ མཐཏིt ## * 4 《*༔ བན ཎ
#* = ཀ ཛཀ,"
**
*, =
= 4ཙས
༧
དཀརྫ rr4
-
• ན ༠༠༠ ཙཟ
+++
++ a+s ཝ * •
•
ཟ =
ས ས
ཀ ཨསམས་
*
= ", "ཀཀ ཁ
ཀ
-- +-- - --g•
•
-༤ བྱ པར - *
ཁ, ༤.
༧ * 4 ༤ཟབ བ ༡༧ a++
++ -
。
。。。 རྨས
་ ཁསས་



དྲན་པ་སོགས་ཏེ། དམིགས་པ་སྟོར་བ་ནི་དམིགས་པ་བོར་བའི་དོན། ཚོར་
གྱིས་བཟུང་བ་ནི་ཟུག་པ་ལྟར་བཟུང་བའོ། །ཁྱད་པར་གསུམ་ལྡན་གྱི་དྲན་པ་
ངོས་བཟུང་བ་ནི། །དྲན་པ་སོགས་ཏེ། དེ་ཡང་ཐུར་རེ་དྲན་ནས་ཞེས་པ་བློའི་
ཤུགས་མ་ཉམས་པར་རྒྱུན་ཆགས་སུ་དྲན་པའོ། །( སེམས་ཀྱི་བརྗེད་པ་མེད་པ་ཞེས་པ་
སྔ་ཕྱིར་མ་དག་སྟེ་སེམས་ཀྱིས་ཡིན་དགོས）བསྟེན་ཚུལ་ནི་ལག་ཏུ་ལེན་ཚུལ་གྱི་མིང་
ངོ༌། །དེས་ན་ཏིང་ངེ་འཛིན་སྒྲུབ་པ་ལ་དྲན་པ་སྐྱོང་ཚུལ་གལ་ཆེ་ཞིང་ཏིང་
འཛིན་སྒྲུབ་བྱེད་ཀྱི་གཙོ་བོ་དྲན་པའི་སྐྱོང་ཚུལ་ཡིན་པའི་ཕྱིར་ཏེ། དྲན་པ་ལ་
བརྟེན་ནས་ཏིང་ངེ་འཛིན་འགྲུབ། དྲན་པ་དམིགས་པ་ལ་སེམས་རྒྱུན་ལྡན་
དུ་འདོགས་བྱེད་ཡིན། ཧད་དེ་འཇོག་པ་ལ་དྲན་པ་སྟོབས་ལྡན་མི་འབྱུང༌།
དྲན་པའི་སྐྱོང་ཚུལ་མེད་པ་ན་ཏིང་ངེ་འཛིན་སྐྱོན་ཅན་ཁོ་ནར་འགྱུར་བའི་་་་
ཕྱིར་རོ། །གླང་བོ་འདུལ་བའི་དཔེས་བསྟན་པ་ནི་དེ་ལྟར་སེམས་སོགས་ཏེ།
མི་བསྲུན་པའི་གླང་པོ་ནི་གླང་བོ་ཆེ་རྒོད་པོའི་མིང་ངོ་། །ལྕགས་ཀྱུ་རྣོན་པོས་
འདེབས་ཚུལ་ནི་གླང་བོ་ཆེའི་རྣ་འབྱོག་ལ་འདེབས་པ་འདྲ། ཁད་ཀྱིས་ཁད་
ཀྱིས་ནི་རིམ་གྱིས་རིམ་གྱིས་ཞེས་པའི་དོན་ནོ། །དབུ་མ་སྙིང་བོའི་དོན་ནི།
ཐོག་མར་འདོད་པའི་སེམས་མ་ཞི་ཞིང་མ་དུལ་བའི་ཡིད་ཀྱི་གླང་བོ་དགེ་་་་
བའི་བྱ་བ་ལ་ཇི་ལྟར་འདོད་འདོད་དུ་འཇུག་ཏུ་མི་སྟེར་བ་ལམ་ལོག་པར་་་་་
འགྲོ་བ་འདི་འདུལ་བ་ལ་དམིགས་པའི་རྟེན་ཀ་བ་འདྲ་བ་བརྟན་པོ་་་་་་་
འདོགས་བྱེད་དྲན་པའི་ཐག་པ་རྒྱུན་ལྡན་གྱིས་ངེས་པར་བཅིངས་ནས་ཤེས་
བཞིན་གྱི་བྱ་རས། བྱིང་རྒོད་འབྱུང་མི་འབྱུང་ལེགས་པར་བརྟགས་ནས་མྱུར་



དུ་རིག་པའི་ཤེས་རབ་ལྕགས་ཀྱུས་རིམ་གྱིས་དབང་དུ་བྱ་ཞེས་པའོ། །དེ་ལ་
རྩོད་པ་སྤང་བ་ནི་ལུང་སྔ་མ་སོགས་ཏེ། སྒོམ་གྱི་གཙོ་བོ་ནི་དྲན་པ་ཡིན་ཅིང༌།
དེ་ཡང་ངེས་པའི་རྣམ་པ་ཅན་གྱི་འཛི་སྟངས་ཅན་ཡིན་པས། ཏིང་
ངེ་འཛིན་སྐྱོང་བ་ན་ངེས་ཤེས་ཀྱི་འཛིན་སྟངས་དམ་པོ་མེད་ན་སེམས་དྭངས་
པའི་གསལ་ཆ་འོང་ཡང་། ངེས་ཤེས་ཀྱི་ངར་ཐོན་པའི་བློ་ཤུགས་ཅན་མི་འོང་
བས་དྲན་པ་སྟོབས་ཅན་མི་སྐྱེ་ཞིང་། བྱིང་བ་ཕྲ་མོའང་མི་ཁེགས་པས་སེམས་
ཅིར་ཡང་མི་རྟོག་པར་བཞག་པས་ཞི་གནས་གྲུབ་པའི་ལུགས་ལའང༌། བྱིང་
རྒོད་སེལ་ཤེས་ན་ཞི་གནས་ཙམ་འགྲུབ་ཀྱང་། དེ་ལའང་དྲན་ཤེས་ཀྱི་བསྟེན་
ཚུལ་ངེས་པར་གལ་ཆེའོ། །དེ་ཡང་སྔོན་ཆད་བོད་ན་རྨུགས་པ་དང་བྱིང་བ།
རྒོད་པ་དང་འཕྲོ་བ་གཅིག་ཏུ་འཁྲུལ་ནས་བྱིང་བ་ཕྲ་མོ་སྒོམ་དུ་འདོད་པ་་་་་
སོགས་ལོག་རྟོག་མང་པོ་བྱུང་བས་ལོག་རྟོག་དེ་དག་འགོག་པ་གཙོ་བོའི་་་་་་
དབང་དུ་བྱས་ནས་འདི་ལྟར་དགག་བཞག་གི་སྤྲོས་པ་རྒྱ་ཆེར་བྱས་ཡོད།
བྱིང་བ་དེ་ཡང་སེམས་ཀྱི་དཔངས་ཅུང་ཟད་དམའ་བར་སོང་ན་བྱིང་བ་་་་་་
རགས་པ་དང་ཧ་ཅང་ལྷོད་ན་ནི་བྱིང་བ་ཕྲ་མོ་འབྱུང་ངོ༌།།
ནས་སྐྱོན་དང་བཅས་པའི་ལུགས་བསལ་བ་ལ་བསལ་བྱའི་ལོག་རྟོག་
ངོས་བཟུང་བ་ནི། བསལ་བྱའི་སོགས་ཏེ། གློད་པ་རབ་ལ་སྒོམ་པ་རབ་ཅེས་
པ་དེ་མཉམ་མེད་དྭགས་པོ་ལྷ་རྗེས་ཀྱང་གསུངས་ལ། དེ་ཁོང་ནས་སེམས་
གནས་དགུ་བ་ལ་དགོངས་ནས་གསུངས་ཤིང་དེའི་ངང་ནས་འགྲོ་འཆག་་་་་
ཉལ་འདུག་གི་སྤྱོད་ལམ་གང་བརྩམས་ཀྱང་ཆོག་པ་དེ་ལ་འཁྲུལ་བ་མེད་ཀྱང་



གློད་དྲགས་པའི་བྱིང་བ་ཕྲ་མོ་ལ་སྒོམ་དུ་འཁྲུལ་བ་མང་དུ་བྱུང་ངོ༌། །དེ་བས་
གུང་ཐང་རིན་པོ་ཆེས། །མན་ངག་བརྡ་བའི་ཆིག་ཐང་དེ། །ཕན་འགའ་སྲིད་
ཀྱང་གོལ་བ་མང་། །གསུངས་པ་རེད། དེ་ཡང་བཀའ་བརྒྱུད་པ་དང་ས་སྐྱ་
པའི་རྩ་བའི་སློབ་དཔོན་དག་ལ་འཁྲུལ་བ་མི་མངའ་ཡང་རྗེས་འབྲངས་མང་
དག་ཅིག་ལ་བྱིང་བ་སྒོམ་དུ་འཁྲུལ་བ་མང་དུ་སྣང་ཞིང་། དེ་དག་མ་ནོར་
བར་ངོས་བཟུང་བ་ནི་རྗེ་བླ་མའི་ཁྱད་ཆོས་ཡིན་གསུངས། སྐབས་སྔ་ཕྱི་འདི་
དག་ནི་མྱོང་བ་ཡོད་པ་ཞིག་གིས་མྱོང་ཁྲིད་དུ་བཤད་རྒྱུ་ཞིག་ཡིན་པ་ལས་ང་
ཚོ་ཚིག་རིས་ཙམ་གྱི་རྗེས་སུ་སོང་ནས་ལད་ཟློས་བྱེད་པ་ཙམ་དུ་སྣང་ཞེས་་་་་
ཁེངས་བསྐྱུངས་མཛད། གློད་རབ་ལ་སྒོམ་རབ་ཏུ་བཟུང་བས། བྱིང་བ་དང་
སྒོམ་མ་ཕྱེད་པར་བསྟན་པ་ནི། འདི་ནི་སོགས་ཏེ། དེ་ཡང་། དོ་ཧ་ལས་
འཇུར་བུས་བཅིངས་པའི་སེམས་ཉིད་ནི། །གློད་ལ་གྲོལ་བར་ཐེ་ཚོམ་མེད་
ཅེས་དང་། མ་ཅིག་ལབ་ཀྱི་སྒྲོལ་མས། ཧྲིལ་གྱིས་བསྒྲིམས་ལ་ལྷོད་ཀྱིས་གློད། །
དེ་ན་ལྟ་བའི་གནད་ཅིག་ཡོད་ཅེས་དང་། གཞན་ཡང་གྲུབ་ཆེན་དག་གིས།
ལྷོད་ཀྱིས་གློད་ལ་ཅེར་གྱིས་ལྟོས། །ཞེས་དང་། གློད་ནས་རང་སེམས་དག་
པར་ལྟོས། །སོགས་ལ་བལྟས་ནས་ཚིག་རིས་ཙམ་དུ་འཁྲུལ་བ་ཡིན་ཞིང་། དེ་
ཡང་གློད་རབ་ལ་སྒོམ་རབ་ཏུ་འདོད་པ་དེ་ཆོས་ཅན། བྱིང་བ་སྐྱེས་པ་དང་
སྒོམ་སྐྱེས་པ་གཉིས་མ་ཕྱེད་པ་ཡིན་ཏེ། ཏིང་ངེ་འཛིན་སྐྱོན་མེད་ལ་གསལ་བ་
དང་མི་རྟོག་པ་གཉིས་ལྡན་དགོས་པར་བཤད་ཟིན་པའི་ཕྱིར་རོ། །དེ་ལ་
སེམས་ཉོག་པོར་སོང་བའི་འཐིབས་པ་ཡོད་ན་བྱིང་བ་ཡིན་ཡང་། དེ་ལ་དེ་



མེད་པར་སེམས་དྭངས་པའི་གསལ་ཆ་ཡོད་པའི་ཕྱིར་ཟེར་ན། དེ་ནི་རྨུགས་
པ་དང་བྱིང་བ་གཉིས་མ་ཕྱེད་པ་ཡིན་ཏེ། རྨུགས་པ་ལ་སེམས་ཉོག་པོར་སོང་
བའི་འཐིབས་པ་དགོས་པ་ལས་བྱིང་བ་ལ་དེ་མི་དགོས་པའི་ཕྱིར། བྱིང་རྒོད་
དང་བྲལ་བའི་ཏིང་ངེ་འཛིན་སྐྱེ་དཀའ་བར་བསྟན་པ་ནི་དེས་ན་སོགས་ཏེ།
གྲིམ་དྲགས་པ་དང་ལྷོད་དྲགས་པ་ཞེས་པའི་དྲགས་ནི་མང་ཐལ་ཆེས་པའི་་་་
དོན་ཡིན། སློབ་དཔོན་ཙནྡྲ་གཽ་མིས་ཞེས་པ་བཤགས་བསྟོད་ཀྱི་ལུང་ཡིན་ལ།
དེ་ཡང་བརྩོན་པ་བསྟེན་ན་སྟེ་སེམས་བསྒྲིམས་དྲགས་ན་རྒོད་པ་འབྱུང་བར་
འགྱུར་ཞིང་། དེ་སྤངས་ན་ནི་ཞུམ་པ་སྐྱེ་བར་འགྱུར་བས་བསྒྲིམས་ལྷོད་རན་
པའི་མཚམས་ཟིན་དཀའ་བས། འདི་ཡི་བྱིང་རྒོད་ཀྱིས་མི་མཉམ་པ་མེད་པའི་
རིགས་པར་རམ་འཚམ་པར་མཉམ་པར་འཇུག་པའི་ཏིང་ངེ་འཛིན་ནི་རྙེད་
པར་དཀའ་ན་ཞེས་པའི་དོན་ནོ། །བྱིང་རྒོད་དང་བྲལ་ནས་ཆ་མཉམ་པར་
ཞེས་པ་ལ་གྲིམ་ལྷོད་རན་པ། དཔེར་ན། རྟ་ལ་བཞོན་ཏེ་འགྲོ་བ་ལ་སྲབ་
ལྕགས་ཧ་ཅང་འཐེན་པ་དང་ཧ་ཅང་ལྷོད་མི་ཉན་པར་དམ་ལྷོད་རན་པར་་་་
བྱེད་དགོས་པ་དང་། ཁལ་འགེལ་བ་ལ་དོ་བོ་ལྕི་ཡང་ཆ་མཉམ་པ་དགོས་པ་
བཞིན་ཡིན། དེ་ཡང་བྱིང་བ་ཕྲ་མོའི་དབང་གིས་མངོན་ཤེས་དང་ཆ་འདྲ་བ་
ཞིག་འབྱུང་གི་ཡོད་པ་ལ་བསམས་ནས་བྱིང་བ་ཕྲ་མོ་སྒོམ་དུ་འཁྲུལ་ལོ། །
འཛིན་སྟངས་ཀྱི་གྲིམ་ཆ་དགོས་ཚུལ་ནི་ཤིན་ཏུ་གློད་སོགས་ཏེ། ཏིང་ངེ་
འཛིན་སྒྲུབ་པ་ལ་འཛིན་སྟངས་ཀྱི་གྲིམ་ཆ་དགོས་ཏེ། འཛིན་སྟངས་ཀྱི་གྲིམ་
ཆ་མེད་ན་བྱིང་བའི་དབང་དུ་འགྱུར་བའི་ཕྱིར། དཔེར་ན། ཤིང་གཅོད་པ་



ལ་ལག་པ་བརྟན་པ་གཅིག་པུས་མི་ཆོག་པར་སྟ་རེ་རྣོ་དགོས་པ་བཞིན་ནོ། །
དེ་ཡང་ཏིང་ངེ་འཛིན་དེ་ལ་སེམས་དྭངས་པའི་གསལ་ཆ་དང་ཡུལ་གསལ་བ་
ཙམ་ཡོད་པ་དང༌། ཡུལ་ཅན་ནམ་བློའི་འཛིན་སྟངས་གསལ་བ་དོན་མི་
གཅིག་སྟེ། སྔ་མ་ཡོད་ཀྱང་བྱིང་བ་གཅོད་མི་ནུས་ལ། ཕྱི་མ་ལ་ནི་སྒོམ་རིམ་
དང་པོ་ལས་ཀྱང་། བྱིང་བ་བསལ་ལ་དམིགས་པ་དེ་ཉིད་དམ་དུ་བཟུང་ངོ་
ཞེས་དང་། སྒོམ་རིམ་བར་བ་ལས་ཀྱང་། དེ་ནས་བྱིང་བ་ཞི་བར་བྱས་ནས་
ཅི་ནས་ཀྱང་དམིགས་པ་དེ་ཉིད་སེམས་ཀྱིས་ཤིན་ཏུ་གསལ་བར་མཐོང་བར་
འགྱུར་བ་དེ་ལྟར་བྱའོ་ཞེ་ན། དམིགས་པ་དེ་ཉིད་དམ་དུ་བཟུང་ཞེས་དང་།
སེམས་ཀྱིས་གསལ་བར་མཐོང་བར་འགྱུར་བ་ཞེས་པའི་ནུས་པས་བློ་ཡི་་་་་་
འཛིན་སྟངས་ཤིན་ཏུ་དམ་པའི་གསལ་ཆའི་ངར་རམ་བློ་ཤུགས་ཅན་དེ་ཡོད་
ན་དྲན་པའི་བསྟེན་ལུགས་རྣམ་དག་ཡིན་ཅིང་བྱིང་བ་ཡང་འགོག་པ་ཡིན་
ནོ། །དེ་ལྟར་སེམས་ཀྱི་དམིགས་པ་ཐུར་རེ་དྲན་པའི་དྲན་པ་དེ་ཉིད་ལ་གནས་
པའི་ངང་ནས་བློ་ཉིད་ཤུགས་ཆུང་དུ་མ་སོང་ཙམ་ནས་བར་བར་དུ་བྱིང་་་་་་
རྒོད་བྱུང་མ་བྱུང་དང་འབྱུང་བའི་གྲབས་བྱེད་མི་བྱེད་ཤེས་ནུས་པའི་ཤེས་་་
བཞིན་གྱིས་བྱ་ར་བྱེད་པ་དང་། སྐབས་སྐབས་སུ་རྩ་བའི་དམིགས་པ་དེ་ཉིད་
ཀྱང་དྲན་ཙམ་དྲན་ཙམ་བྱེད་པ་གཉིས་ཀའང་དྲན་པའི་སྐྱོང་ཚུལ་ཡིན་ཏེ།
བྱིང་རྒོད་བྱུང་བ་ན་བརྗེད་ངེས་སྐྱེས་ཏེ། དམིགས་པ་བརྗེད་ནས་བྱིང་རྒོད་
སྐྱེ་བ་ཞིག་དང་། ཡང་དམིགས་པའི་དྲན་པ་མ་བརྗེད་པའི་ངང་ནས་བྱིང་
རྒོད་སྐྱེ་བ་གཉིས་འབྱུང་བའི་སྔ་མ་ནི་དྲན་པ་སྟོར་ནས་ཡུན་རིང་བོར། བྱིང་



་
རྒོད་བྱུང་བའང་ངོས་མ་ཟིན་པས་ཤིན་ཏུ་ལྷོད་པ་ཡིན་པས་སྔར་བཤད་པའི་
སྐྱོང་ཚུལ་ཕྱི་མས་འདིའི་གཉེན་པོ་བྱེད་ཅིང་སྐྱོང་ཚུལ་སྔ་མས་ནི། དམིགས་
པ་མ་བརྗེད་པའི་ངོས་ནས་བྱིང་རྒོད་སྐྱེ་བ་འགོག་ཅིང་ཤེས་བཞིན་སྟོབས་་་་་
ཆེན་གྱི་རྒྱུར་དགོས་སོ། །གློད་རབ་བྱས་པས་སྐྱོན་མང་པོ་འབྱུང་ཚུལ་ནི་
དྲན་པའི་སོགས་ཏེ། བསྒོམས་པས་བརྗེད་ངེས་ཆེར་འགྲོ་བ་དང༌། ཤེས་རབ་
རྟུལ་དུ་འགྲོ་བ་སོགས་ཀྱི་སྐྱོན་མང་པོ་བཀག་ནས་དྲན་པ་བསྟེན་པ་གལ་་་་་
ཆེའོ། །ཁ་ཤས་ཤིག་སྐྱེ་བ་སྔ་མ་དང་ད་ལྟར་ཞི་གནས་སམ་ཞི་གནས་དང་
ཆ་འདྲ་བ་འདི་འདྲ་བསྟེན་དྲགས་ནས་དེའི་བག་ཆགས་ཀྱིས་ད་ལྟར་སེམས་
ཕྱོགས་གཅིག་ཏུ་ཧྲིག་ནས་འདུག་པའང་ཡོད་པས་དེ་ལ་བཟང་ངན་གྱི་་་་་
གཉིས་ཡོད་གསུངས། སེམས་དམིགས་པ་ལ་བཏགས་པའི་ཚེ་བྱ་ར་བྱེད་པའི་
རྟོག་པ་བསྐྱེད་མི་རུང་བའི་དོགས་པ་བསལ་བ་ནི་དེ་ལྟར་སྔར་སོགས་ཏེ། བྱ་
ར་བྱེད་པ་ནི་སོ་ལྟ་བྱེད་པའི་དོན། བྱིང་རྒོད་གང་དུ་སོང་ལྟ་བ་ཙམ་བྱེད་པ་
ནི་དེ་ལ་ལྟ་ཙམ་ལྟ་ཙམ་བྱེད་པའོ། །དེ་ཡང་དྲན་པས་སེམས་དམིགས་པ་
ལ་བཏགས་པའི་ཚེ་དམིགས་པ་ལེགས་པར་འཛིན་མི་འཛིན་རྟོག་པའི་བྱ་ར་
བྱེད་པས་བསྐྱེད་རུང་ངམ་སྙམ་ན། རུང་བར་མ་ཟད་བྱེད་དགོས་པ་སྒོམ་
རིམ་དང་དྲན་པའི་སྐྱོང་ཚུལ་ཉན་ས་དང་། དབུས་མཐའི་འགྲེལ་བ་ལས་
བཤད་དོ། །ཐ་ཚིག་ནི་ཐ་སྙད་ཀྱི་ཚིག་སྟེ་མིང་ངོ༌། །ཚིར་རེ་བཟུང་བ་ནི་
ཚིར་གྱིས་བཟུང་བ་སྟེ་ཟུག་པ་ལྟར་བཟུང་བའོ། །



གསུམ་པ་ཐུན་གྱི་ཚད་བསྟན་པ་ལ་བཞི་ལས་ཐུན་ཚད་དངོས་
ནི། འོ་ན་སོགས་ཏེ། ཐུན་ཆུང་ལ་གྲངས་མང་བར་བྱ་བ་གོང་གི་སྐྱེས་བུ་ཆུང་
ངུའི་སྐབས་སུ་ཞུས་པ་དང་འདྲ་ལ། དེའི་རྒྱུ་མཚན་བསྟན་པ་ནི། དེའི་རྒྱུ་
སོགས་ཏེ་དོན་ནི་དེའི་རྒྱུ་མཚན་ལ་བོད་ཁ་ཅིག ཐུན་ཆུང་བ་སྒོམ་ལ་བྲོད་པ་
སྐྱེ་བའི་ཕྱིར་ཡིན་ཟེར་བ་དང་། གཞན་དག་བྱིང་རྒོད་ཀྱི་དབང་དུ་མི་འགྲོ་
བའི་ཕྱིར་ཡིན་ཟེར་རོ། །རྙིང་མ་ནི་རྗེས་མ་དང་བྲོད་པ་ནི་དགའ་བའི་དོན་
ནོ། །འཕྲོས་དོན་ནི། ཉན་ས་སོགས་ཏེ། ཉན་ས་སོགས་ན་ཐུན་ཚད་ནི་མི་
གསལ་ཡང་། སྒོམ་རིམ་ཐ་མ་ལས་གསལ་བར་གསུངས་ཏེ། བྱིང་རྒོད་དང་
བྲལ་བའི་སྐྱོང་ཚུལ་དེ་ལྟ་བུའི་རིམ་པ་འདིས་ཉིན་ཞག་གཅིག་ལ་ཆ་དྲུག་་་་་
ཅུར་ཕྱེ་བའི་ཆུ་ཚོད་གཅིག་གམ་མེལ་ཚེའམ་བྱ་ར་བྱེད་པའམ་སོ་བཙུགས་་་་
པའི་དོན་ཡིན་ཅིང་། དེ་ནུས་མི་ནུས་ཀྱང་ཤེས་བཞིན་གྱིས་བྱིང་རྒོད་སྔར་
བྱུང་མ་བྱུང་དང་ད་དུང་འབྱུང་མི་འབྱུང་སོ་བཙུགས་ནས་བལྟས་པ་ན་ད་་་་
དུང་ཡུན་འདི་ཙམ་ཞིག་ལ་བྱིང་རྒོད་མི་འབྱུང་བར་ངེས་སྙམ་པའི་གདེངས་
ཐོབ་པ་ན་མེལ་ཚེ་ནུས་པའི་དོན་ཡིན་པས་དེ་ཚུན་ལ་ཐུན་འཇོག་མི་དགོས་
པ་དང་། བྱིང་རྒོད་སྔར་བྱུང་བའམ་ད་དུང་ཡང་འབྱུང་བར་དོགས་པ་ན་
དེའི་ཉམས་དང་བསྟུན་ནས་ཐུན་འཇོག་དགོས་ཞེས་པ་སྟེ། ཁང་སྟེང་ནས་
ཇག་པ་སོགས་ཡོད་མེད་རྒྱང་སོ་བཙུགས་པ་ན་མེད་པར་ངེས་ན་ཟོན་ལྷོད་་་་
ཆོག་གི ཡོད་མེད་མ་ངེས་པའམ་ཡོད་པར་དོགས་ན་ཟོན་ལྷོད་མི་ཆོག་པ་ལྟ་



བུའོ། །ཞེས་གསུངས་ཤིང་མེལ་ཚེ་ཇི་སྲིད་བར་ནུས་པ་དེ་སྲིད་དུ་ཐུན་ཕྱེད་
དམ་ཐུན་གཅིག་གམ་ཇི་སྲིད་ནུས་པ་དེ་སྲིད་དུ་མཉམ་པར་བཞག་ལ་འཇུག་
པར་བྱའོ་ཞེས་གསུངས་པ་ལྟར་རོ། །དེ་ཡང་ཆུ་ཚོད་ནི་ཉིན་ཞག་གཅིག་ལ་
ཆ་དྲུག་ཅུར་ཕྱེ་བའི་ཆ་གཅིག་སྟེ། དེ་ཡང་རྒྱ་གར་སོགས་ན་དུས་ཚོད་བརྟག་
པའི་ཕྱིར། ཟངས་སྲང་བཅུ་གཉིས་ལས་སྣོད་དཔངས་སུ་སོར་བཞི་དང་།
རྒྱར་སོར་བརྒྱད་ཡོད་པ་ཞིག་བཟོས་ནས་ཞབས་བུག་པ་ཆུང་ངུ་བཏོད་དེ་ཆུ་
སྣོད་དུ་བཞག་པས་ཆུས་ཁེངས་ཤིང་སླར་ཟགས་ཚར་བའི་ཡུན་རེ་ལ་ཆུ་ཚོད་
གཅིག་ཅེས་བཏགས་པའོ། །ཐུན་ཚད་ནི། སྔ་དྲོ་ཉིན་གུང་ཕྱི་དྲོ་སྟེ་ཉིན་མོའི་
ཐུན་གསུམ་དང་། སྲོད། ནམ་གུང་། ཐོ་རེངས་ཏེ་མཚན་མོའི་ཐུན་གསུམ་
བཅས་ཉིན་ཞག་གཅིག་ལ་ཐུན་དྲུག་ཏུ་བཤད་དོ། །ཡང་ཉིན་ཞག་གཅིག་ལ་
སྔ་དྲོ་དང་། ཕྱི་དྲོ། ནམ་སྟོད་དང༌། ནམ་སྨད་དེ་ཆ་བཞིར་ཕྱེ་བའི་ཆ་གཅིག་
ནི་མེལ་ཚེ་དང་། མེལ་ཚེ་བྱེད་ནི་ཐུན་ཚོད་དེ་ཉིན་ཞག་གཅིག་ལ་ཐུན་ཚོད་
བརྒྱད་དུ་བཤད་པའང་ཡོད་དོ། །ལས་དང་པོ་པ་ཕལ་ཆེ་བ་ལ་ཐུན་རིངས་
ཞེས་པ་ཏིང་ངེ་འཛིན་ལ་གསར་སྦྱོང་བྱེད་པ་ཕལ་ཆེ་བ་ཐུན་ཚད་རིངས་་་་་
དྲགས་ན་ཞེས་པའོ། །མདོར་ན་ལམ་རིམ་འདིར་བཤད་པ་ལྟར། རང་གི་
བློའི་ནུས་པ་དང་བསྟུན་དགོས་པས“ཇི་སྲིད་ནུས་པ་དེ་སྲིད་དུ”ཞེས་པ་ལྟར་
ཡིན། དེའི་ཡན་ལག་ནི་གཞན་ཡང་སོགས་ཏེ། ཁམས་ཀྱི་བར་ཆད་བསལ་བ་
ནི་ཡོངས་གྲགས་སུ་ཁམས་བསང་བྱེད་པ་ཞེས་པའི་དོན་ནོ། །གསུམ་པ་
དམིགས་པ་ལ་གཏད་པའི་འོག་ཏུ་ཇི་ལྟར་བྱ་བ་ལ་གཉིས། བྱིང་རྒོད་བྱུང་



བའི་དུས་སུ་ཇི་ལྟར་བྱ་བ་དང༌། བྱིང་རྒོད་དང་བྲལ་བའི་དུས་སུ་ཇི་ལྟར་བྱ་
བའོ། །དང་པོ་ལ་གཉིས། བྱིང་རྒོད་ངོས་མི་ཟིན་པའི་གཉེན་པོ་བསྟེན་པ་
དང་། ངོས་ཟིན་ཀྱང་དེ་སྤོང་བའི་ཕྱིར་དུ་མི་རྩོལ་བའི་གཉེན་པོ་བསྟེན་
པའོ། །དང་པོ་ལ་གཉིས། བྱིང་རྒོད་ཀྱི་མཚན་ཉིད་གཏན་ལ་དབབ་པ་དང་།
སྒོམ་པའི་དུས་སུ་དེ་རྟོགས་པའི་ཤེས་བཞིན་སྐྱེད་པའི་ཐབས་སོ། །དང་པོ་ལ་
རྒོད་པ་ངོས་གཟུང་བ་དངོས་ནི། རྒོད་པ་སོགས་ཏེ། མངོན་པ་ཀུན་བཏུས་
ཀྱི་ལུང་དེའི་དོན་ནི། རྒོད་པ་གང་ཞེ་ན་སྡུག་པའི་མཚན་མ་སྟེ་ཡུལ་ཡིད་དུ་
འོངས་པའི་རྗེས་སུ་འཇུག་པའི་འདོད་ཆགས་ཀྱི་ཆར་གཏོགས་པའི་སེམས་
མ་ཞི་བ་སྟེ་ཉོན་མོངས་པ་སྟེ་ཞི་གནས་ལ་བར་དུ་གཅོད་པའམ་གེགས་བྱེད་
པའི་ལས་ཅན་ནོ་ཞེས་པའོ། །ངོ་བོ་ནི། ཡུལ་ཡིད་དུ་འོང་བ་ལ་སྲེད་པའི་
རྣམ་པས་ཕྱིར་འཕྲོ་བའི་སེམས་བྱུང་ངོ༌། །དབྱེ་ན། ངོ་བོའི་སྒོ་ནས་ཆེ་འབྲིང་
ཆུང་གསུམ་དང༌། ཡུལ་གྱི་སྒོ་ནས་རང་ཡིན་གྱི་ཡུལ་ཡིད་དུ་འོང་བ་གཟུགས་
མཛེས་པ་སོགས་ལྔ་ལ་འཕྲོ་བའི་རྒོད་པ་ལྔ་ཡོད་དོ། །འཕྲོ་རྒོད་གཉིས་ཀྱི་
ཁྱད་པར་བཤད་པ་ནི། འོ་ན་སོགས་ཏེ། དོན་ནི། རྒོད་པ་ནི་འདོད་ཆགས་
ཀྱི་ཆ་ཤས་ཤིག་ཡིན་པས། དེ་ལ་འདོད་ཆགས་ཀྱིས་ཁྱབ་པས་ཉོན་མོངས་
གཞན་གྱི་སྒོ་ནས་གཡེང་བ་ནི་རྒོད་པ་མིན་གྱི། ཉེ་ཉོན་ཉི་ཤུའི་ནང་ཚན་གྱི་
སེམས་བྱུང་རྣམ་གཡེང་ཡིན་ནོ། །དགེ་བའི་དམིགས་པ་ལ་འཕྲོ་བ་ནི། དགེ་
བའི་སེམས་དང་སེམས་བྱུང་ཅི་རིགས་སུ་འགྲོ་བས་འཕྲོ་བ་ཐམས་ཅད་རྒོད་
པ་མིན་ནོ་ཞེས་པའོ། །དེས་ན་རྒོད་པ་ལ་འདོད་ཆགས་དང་འཕྲོ་བས་ཁྱབ་



ཀྱང་འཕྲོ་བ་ལ་རྒོད་པས་མ་ཁྱབ་བོ། །རྒོད་པ་ལ་མི་དགེ་བ་དང་ལུང་མ་
བསྟན་གང་རུང་གིས་ཁྱབ་ལ། འཕྲོ་བ་ལ་དགེ་སོགས་གསུམ་ག་ཡོད་དོ། །
བྱིང་རྨུགས་ཀྱི་ཁྱད་པར་ནི། བྱིང་བ་སོགས་ཏེ། བྱིང་བ་དང་སྐབས་འདིའི་
ཞུམ་པ་ཞེས་པ་དོན་གཅིག་ཅིང་། གཉིད་རྨུགས་སོགས་ཀྱིས་ནོན་པ་ལས་སྐྱེ་
བར་གསུངས་སོ། །དེ་ཡང་སེམས་ཀྱིས་དམིགས་པའི་འཛིན་སྟངས་ལྷོད་
ནས་དམིགས་པ་ཤིན་ཏུ་གསལ་བར་མི་འཛིན་པའམ་དམ་པར་མི་འཛིན་པ་
གསལ་ཆའི་ངར་རམ་བློ་ཤུགས་ཅན་མེད་པ་ཞིག་ཡིན་པས། དྭངས་ཆ་དང་
ཡུལ་གསལ་བ་ཙམ་ཡོད་ཀྱང་སེམས་ཀྱིས་དམིགས་པ་གསལ་བར་མཐོང་་་་་་
བའམ་དམིགས་པའི་འཛིན་སྟངས་གསལ་བར་མེད་ན་བྱིང་བར་འགྲོ་སྟེ།
སྒོམ་རིམ་ལས། གང་གི་ཚེ་ཞེས་པ་ནས་སེམས་ཀྱིས་དམིགས་པ་གསལ་བར་
མི་མ ཐོང་བ་དེའི་ཚེ་བྱིང་བར་གྱུར་པར་རིག་པར་བྱའོ་ཞེས་གསུངས་སོ། །དེ་
ཡང་དམུས་ལོང་ལྟ་བུའམ་ཞེས་སོགས་ཀྱིས་བྱིང་བ་དེ་སེམས་ཉོག་ཉོག་པོར་
སོང་བའི་ཐིབས་པོ་ལ་ངོས་བཟུང་བ་མ་ཡིན་ཏེ། དེ་ནི་རྨུགས་པ་ཡིན་གྱི་
བྱིང་བ་མ་ཡིན་པའི་ཕྱིར་ཏེ། སེམས་ཀྱིས་དམིགས་པ་གསལ་བར་མི་མཐོང་
བ་ཞེས་གསུངས་པའི་ཕྱིར། གངས་རིའི་ཁྲོད་ཀྱི་བསམ་གཏན་པའམ་སྒོམ་པ་
བ་ཕལ་མོ་ཆེས། བྱིང་རྨུགས་གཉིས་ལ་ཁྱད་པར་མེད་དེ། ཡུལ་གཞན་ལ་
འཕྲོ་བ་མེད་པར་གནས་ཤིང་། གསལ་དྭངས་མེད་པའི་སེམས་རྨུགས་པ་ནི་
བྱིང་བ་ཡིན་ཟེར། དེ་མི་འཐད་དེ། བྱིང་རྨུགས་གཉིས་ཀྱི་རྒྱུ་མི་འདྲ། ངོ་བོ་
མི་འདྲ། བྱེད་ལས་ཀྱང་མི་འདྲ་བའི་ཕྱིར། དང་པོ་དེར་ཐལ། རྨུགས་པ་བྱིང་
2



བའི་རྒྱུར་གསུངས་པའི་ཕྱིར། གཉིས་པ་དེར་ཐལ། རྨུགས་པ་འདི་གཏི་མུག་
གི་ཆར་གཏོགས་པ་དང༌། ཉེ་ཉོན་ཐམས་ཅད་ཀྱི་གྲོགས་ཡིན་པ་གང་ཞིག
བྱིང་བ་ཆགས་སྡང་སོགས་དང་མི་འགྲོགས་པའི་དགེ་བ་དང་ལུང་མ་བསྟན་
ཅི་རིགས་ཡིན་པའི་ཕྱིར། དེས་འདོད་ཆགས་ལས་གཞན་པའི་ཉོན་མོངས་
ཀྱིས་སེམས་གཞན་དུ་གཡེང་བ་རྣམས་བྱིང་བ་ཤས་ཆེ་བ་ཡིན་པར་མ་ཟད།
མི་སྡུག་པ་སྒོམ་པའི་ཚེ་དེའི་འཛིན་སྟངས་ཤོར་ནས་བྱམས་པའི་བློ་སྐྱེས་པ་་་
སོགས་ཀྱང་བྱིང་བར་བཞེད་པས་བྱིང་བ་ལ་དགེ་བའང་ཡོད་དོ། །དྲིས་ལན་
བློ་བཟང་བཞད་པའི་སྒྲ་དབྱངས་ལས། ཏིང་འཛིན་གཡོ་མེད་བསྐྱངས་པའི་
ཚེ། །ཅུང་ཟད་དམིགས་པའི་ངར་ཤོར་ན། །བྱིང་བ་ཕྲ་མོས་ཟིན་པ་ཡིན། །
ཞེས་པ་ལྟར་ངོ་བོ་ནི། ཡུལ་དགེ་བའི་དམིགས་པ་ལ་སེམས་ཀྱི་གསལ་ངར་
ཞུམ་པའི་སེམས་བྱུང་ནང་གི་གཡེང་བའོ། །དེ་ལ་ཕྲ་རགས་འབྲིང་གསུམ་
ཡོད་དེ། དྭངས་ཆ་ཡོད་ཀྱང་དམིགས་པའི་ངར་ཅུང་ཟད་ཤོར་བ་ནི་བྱིང་བ་
ཕྲ་མོ་དང་། ངར་མེད་དྭངས་ཆ་ཙམ་ཡོད་པ་ནི་བྱིང་བ་འབྲིང་དང༌། ངར་
དང་དྭངས་ཆ་གཉིས་ཀ་མེད་པ་ནི་བྱིང་བ་རགས་པར་བཤད་དོ། །དེ་ཡང་
སེམས་དམིགས་པ་ལ་རྩེ་གཅིག་ཏུ་བཞག་པའི་སྐབས་གྲིམ་ཆ་མེད་པར་སྤྲོ་་་་
སིང་ངེ་བའི་ཉམས་བྱུང་ན་རྒོད་པའི་མགོ་ཚུགས་པ་དང་དེའི་ཚེ་གྲིམ་ཆ་་་་་
མེད་པར་ལྷོད་དེ་བའི་ཉམས་བྱུང་ན་བྱིང་བའི་མགོ་ཚུགས་པ་ཡིན་པས། དེ་
གཉིས་གང་བྱུང་མ་ཐག་ཤེས་བཞིན་གྱིས་ངོས་ཟིན་པར་བྱེད་དགོས། བྱིང་
བ་ལ་ཞུམ་པར་བསྒྱུར་བ་མང་ཡང་། ཡིད་ཤི་བའི་ཞུམ་པ་དང་མི་གཅིག་སྟེ།
23



དེ་ནི་ཡི་ཆད་པ་སྟེ་སྲོ་ཤི་བའང་ཟེར་རོ། །ཡུལ་དགེ་མི་དགེ་ཅི་རིགས་ལ་
དམིགས་ནས་ངེས་མི་ནུས་སོ། །ཞེས་སེམས་ཀྱི་སྲོ་ཤིའམ་ཆག་པ་སྟེ་སྤྲོ་སེམས་
ལོག་པའོ། །རྨུགས་པའི་ངོ་བོ་ནི། དེས་ན་སོགས་ཏེ། རྨུགས་པའི་ངོ་བོ་
ནི་ཡུལ་ལ་རང་སྟོབས་ཀྱིས་ལུས་སེམས་ལས་སུ་མི་རུང་བར་ཁམས་ཉོག་པོར་
བྱེད་པའི་སེམས་བྱུང་ངོ༌། །སེམས་འཐིབས་འཐིབས་པོར་བྱེད་པས་ན་
རྨུགས་པའོ། །བྱིང་བ་ལ་དགེ་སོགས་གསུམ་ག་ཡོད་ལ། རྨུགས་པ་ལ་དགེ་བ་
མེད་པར་གསུངས་སོ། །རྒོད་པ་དང་རྨུགས་པ་སོགས་ངོས་འཛིན་སླ་ལ་བྱིང་
བ་གཞུང་ཁུངས་མ་རྣམས་ལས་གསལ་བར་གསུངས་པ་མི་སྣང་བས་ངོས་་་་་
ཟིན་དཀའ་ཡང་ངོས་ཟིན་དགོས་རྒྱུ་གལ་ཆེ་སྟེ། སྔོན་ཆད་ཀྱང་འདི་ངོས་མ་
ཟིན་པར་འཁྲུལ་བ་བྱུང་བ་མང་གསུངས། བྱིང་བའི་རྒྱུ་ལ་སེམས་ཀྱི་འཛིན་
སྟངས་ལྷོད་ནས་སེམས་འཕང་དམའ་རུ་སོང་བ་དང་། གཉིད་རྨུགས་
སོགས་ཀྱི་རྒྱུས་སེམས་ལ་མུན་པ་བབ་པ་ལྟ་བུའི་ཡུལ་མི་གསལ་བ་དང་།
སེམས་ནང་དུ་དམིགས་པ་ལ་བསྡུས་དྲགས་པ་རྣམས་སུ་ཡོད་པ་ལས་སངས་
རྒྱས་ཀྱི་སྐུ་གཟུགས་ལ་དད་པ་དང་དལ་འབྱོར་གྱི་ཡོན་ཏན་སོགས་བསམས་
ནས་སེམས་གཟེངས་བསྟོད་པའམ་ཤེས་པ་བསྒྲིམས་པ་ནི་དང་པོའི་གཉེན་
པོ་དང་། དམིགས་པ་རྒྱ་བསྐྱེད་ནས་སོ་སོར་རྟོག་པའི་ཤེས་རབ་ཀྱིས་དཔྱོད་
པ་སོགས་ནི་གསུམ་པའི་གཉེན་པོ་ཡིན་ནོ། །སྣང་བའི་འོད་ཀྱི་མཚན་མ་ཡང་
ཡང་སྒོམ་པ་ནི་མིའི་རིགས་འགའ་ཞིག་ལ་སྒོམ་པ་ན། མུན་པ་བབ་པ་ལྟ་
བུའི་མི་གསལ་བ་འོང་བ་ལ་སྣང་བའམ་འོད་ཀྱི་མཚན་མ་བསྒོམ་པ་ཤིན་ཏུ་
84



གལ་ཆེ་ཞིང་། ་ དེ་ལྟར་མིན་ཀྱང་དེ་ཡང་ཡང་བསྒོམ་པ་ན་དམིགས་པ་
ཐམས་ཅད་ལ་གསལ་བའི་ཁྱད་ཆེའོ།།
ས”“ གཉིས་པ་སྒོམ་པའི་དུས་སུ་བྱིང་རྒོད་རྟོགས་པའི་ཤེས་བཞིན་་་་་
སྐྱེད་པའི་ཐབས་ལ་གཉིས་ལས། དང་པོ་ཤེས་བཞིན་གལ་ཆེ་ཚུལ་ནི། བྱིང་
རྒོད་སོགས་ཏེ། (བསྒོམས་པའི་ཚེ་ན་ཞེས་པའི་སྔོན་འཇུག་དང་ཡང་འཇུག་ལེན་དགོས་
གསུངས)གྲབས་བྱེད་པ་ནི་གྲ་སྒྲིག་བྱེད་པ་སྟེ་ཉེན་རྟོག་པས་རྐུན་མས་བརྐུས་
མ་ཟིན་ཀྱང་རྐུ་བའི་གྲབས་བྱས་ཏེ་མིག་གིས་རིག་རིག་ཏུ་ལྟ་བའི་སྐབས་་་ ་
ནས་དེ་ལ་མཉམ་པར་བཞག་ཏེ་རྟོག་དགོས་པ་བཞིན་དུ་སྒོམ་པའི་ཚེའང་་་་་
སེམས་བྱིང་བའི་དབང་དུ་སོང་བ་དང་འགྲོ་བའི་གྲབས་བྱེད་པ་དང་རྒོད་་་་་
པའི་དབང་དུ་སོང་བ་དང་འགྲོ་བའི་གྲབས་བྱེད་པ་ནས་ཤེས་བཞིན་གྱིས་་་་་
ངོས་མ་ཟིན་ན་བྱིང་རྒོད་མེད་པའི་སྒོམ་སྐྱོན་མེད་བྱུང་ངོ་ཞེས་ཐག་གཅོད་
མི་རུང་སྟེ། བྱིང་རྒོད་བྱུང་ཡང་ངེས་མི་ནུས་པའི་ཕྱིར་དང་། ཤེས་བཞིན་
སྟོབས་ལྡན་མ་སྐྱེས་པའི་ཕྱིར་ཞེས་པའོ། །དེས་ན་སྒོམ་རིམ་ཕྱི་མ་གཉིས་ལས་
གསུངས་པ་ལྟར་ཞི་གནས་སྒྲུབ་པའི་ཚེ་ཤེས་བཞིན་གལ་ཆེ་སྟེ། དེ་མེད་པར་
བྱིང་རྒོད་སྟོབས་ལྡན་དུ་སོང་ན་ཞི་གནས་འགྲུབ་པ་མི་སྲིད་པའི་ཕྱིར་རོ། །
སྒོམ་ལོ་བྱས་ཀྱང་ཞེས་པ་ནས་དུས་འདའ་བ་ཡིན་ནོ་ཞེས་པ་སྒོམ་ལོག་ཏུ་་་་
སོང་བ་ཡིན་ཞེས་པའོ། །ཤེས་བཞིན་གྱི་རྒྱུར་བསྟན་པའི་སྐྱོང་ལུགས་ནི། འོ་
ན་སོགས་ཏེ། དྲན་པའི་སྐྱོང་ལུགས་ཉིད་ཤེས་བཞིན་གྱི་རྒྱུ་ཡང་ཡིན་ལ་



སེམས་འཕྲོ་མི་འཕྲོ་བྱ་ར་རྒྱུན་ལྡན་དུ་བྱེད་པ་ནི། ཤེས་བཞིན་གྱི་ཐུན་མོང་
མིན་པའི་རྒྱུ་ཡིན་ནོ། །ཤེས་བཞིན་གྱི་རྒྱུར་དྲན་པའི་སྐྱོང་ལུགས་དང་། དེའི་
རྒྱུར་ཤེས་བཞིན་གྱི་སྐྱོང་ལུགས་གལ་ཆེ་བར་བསྟན་པའོ། །ཕྱི་མ་ནི། རྒྱུ་
གཅིག་སོགས་ཏེ། བྱ་ར་ཐུ་རེ་བྱས་པ་ནི། བྱ་ར་རྒྱུན་མི་ཆད་དུ་བྱས་པའོ། །
རྒྱུ་ཐམ་ཐོམ་གྱི་སོགས་ནི། ཏིང་ངེ་འཛིན་སྒྲུབ་པའི་རྒྱུ་མི་གསལ་ན་འབྲས་བུ་
ཡང་འཆལ་འཆོལ་ཞིག་ལས་མི་འོང་སྟེ་འབྲས་བུ་རྒྱུའི་རྗེས་སུ་འགྲོ་བའི་ཕྱིར་
ཞེས་པའོ། །ཤེས་བཞིན་གྱི་ངོ་བོ་ནི། སྤྱོད་འཇུག་གི་ལུས་དང་སེམས་ཀྱི་
གནས་སྐབས་ལ་ཞེས་པ་འདི་ཧ་ཅང་ལུང་གསལ་བོ་ཞིག་ཡིན། དེ་བས་ཤེས་
བཞིན་སྐྱོང་ལུགས་ཐུན་མོང་མ་ཡིན་པ་ཤེས་བཞིན་གྱི་རྒྱུར་གལ་ཆེ་སྟེ། དེ་
ལ་དྲན་པ་བསྟེན་པའི་ངང་ནས་དེ་ལས་གཞན་དུ་འཕྲོ་མི་འཕྲོ་ལ་བྱ་ར་ཐུ་རེ་
བྱས་ནས་སེམས་འཛིན་དགོས་པའི་ཕྱིར། གསུམ་པ་ཤེས་བཞིན་བསྐྱེད་པ་
གཞུང་ཁུངས་དང་བསྟུན་དགོས་པར་བསྟན་པ་ནི། དེས་ན་སོགས་ཏེ།
འཕགས་པ་དཔའ་བོས། ཕར་ཕྱིན་བསྡུས་པ་ལས། ཤེས་རབ་མེད་ན་བརྩོན་
འགྲུས་གཅིག་པུ་བྱས་པས་ས་ཆོད་ཆེན་པོ་མི་འོངས་པས་ངལ་བའི་མཐའ་་་་
ཙམ་དུ་ཟད་ལ། བརྩོན་འགྲུས་དེ་ལ་ཤེས་རབ་ཀྱི་གྲོགས་ཀྱིས་བསྐྱངས་ན་
སྟེ། ཕན་བཏགས་ན་དོན་ཆེན་པོ་འགྲུབ་ཅེས་པ་ལྟར་རོ། །འོ་ན་ཡོན་
ཏན་མ་ལུས་བརྩོན་འགྲུས་རྗེས་འགྲོ་ཞིང་ཞེས་གསུངས་པ་མ་ཡིན་ནམ་ཞེ་ན།
འགལ་བ་མེད་དེ། དེས་ན་གཞུང་ཁུངས་ཐུབ་ཆེན་མོ་སྒོམ་རིམ་གསུམ་དང་།
ཉན་ས་ལྟ་བུ་ལ་བསྟུན་ཏེ་དང་པོར་ཐོས་བསམ་མཐའ་ཆོད་པའི་སྒོ་ནས་་་་་་
86



སབ་སིབ་མ་ཡིན་པར་ཤིན་ཏུ་ཞིབ་པའི་རྣམ་དཔྱོད་ཀྱིས་དཔྱད་ནས་ཉམས་
ལེན་གྱིས་གཏན་ལ་དབབ་པར་བྱ་དགོས་ཀྱི་སྙིང་རུས་ཙམ་གྱིས་མི་ཆོག་གོ །
གཉིས་པ་ངོས་ཟིན་ཀྱང་དེ་སྤང་བའི་ཕྱིར་དུ་མི་རྩོལ་བའི་གཉེན་པོ་བསྟེན་
པ་ལ་གཉིས་ལས། མཚམས་སྦྱར་བ་ནི། སྔར་བཤད་པ་སོགས་ཏེ།
བློ་ལང་དུ་སོང་བ་ནི། བློ་ངན་གོམས་སུ་སོང་བའོ། །དོན་ནི། བྱིང་
རྒོད་བྱུང་བ་སྤང་བ་ལ་འདུ་མི་བྱེད་པའི་གཉེན་པོར་འདུ་བྱེད་པའམ་རྩོལ་
བ་ཞེས་བཏགས་པའི་སེམས་པ་བསྒོམ་པར་བྱ་སྟེ། བྱིང་རྒོད་བྱུང་མ་ཐག་
ནས་འགོག་པའི་རྩོལ་བ་མ་བསྟེན་ན་ཏིང་ངེ་འཛིན་བསྒྲུབ་པ་ལ་ཤིན་ཏུ་་་་་
སྐྱོན་ཆེ་བའི་ཕྱིར་ཏེ། བློ་ལང་དུ་སོང་ན་བྱིང་རྒོད་དང་བྲལ་བའི་ཏིང་ངེ་
འཛིན་སྐྱེས་པ་ཤིན་ཏུ་དཀའ་བའི་ཕྱིར་རོ། །དངོས་ལ་གཉིས། སེམས་པ་
ངོས་བཟུང་ཞིང་བྱིང་རྒོད་འགོག་པའི་ཚུལ་དང་། གང་ལ་བརྟེན་ནས་བྱིང་
རྒོད་སྐྱེ་བའི་རྒྱུ་ངོས་གཟུང་བའོ། །སེམས་པ་ངོས་གཟུང་བ་ནི། ཀུན་ལས་
སོགས་ཏེ། སྐབས་འདིར་སེམས་པ་དང་འདུ་བྱེད་དོན་གཅིག་གོ །བྱིང་རྒོད་
ཅི་རིགས་བྱུང་བ་ན་དེ་སྤོང་བ་ལ་རང་སྟོབས་ཀྱིས་བརྩོན་པའི་སེམས་བྱུང་
དེ་སྐབས་འདིའི་འདུ་བྱེད་པའམ་རྩོལ་བའི་མཚན་ཉིད་དོ། །བྱིང་བ་སེལ་
བྱེད་དགའ་བའི་དངོས་པོ་དང་མཚན་མ་ཡིད་ལ་བྱ་བ་ནི། འོ་ན་སོགས་ཏེ།
བྱིང་ཅེས་པའི་ཐ་སྙད་འདིའི་དོན་ནི། འདམ་དུ་བྱིང་བ་དང་སྡུག་བསྔལ་དུ་
བྱིང་ཟེར་བ་ལྟ་བུའི་སྟེང་ནས་གོ་དགོས་ཤིང༌། འདི་ལ་སེམས་བྱིང་བ་ནི་
ཧ་ཅང་ནང་དུ་བསྡུས་དྲགས་ནས་དམིགས་པའི་འཛིན་སྟངས་ཤོར་བ་ཡིན་



པས་ན། དེ་སེལ་བའི་ཕྱིར་དགའ་བའི་དངོས་པོ་སངས་རྒྱས་ཀྱི་སྐུ་མཛེས་
པ་ལྟ་བུ་ཡིད་ལ་བྱ་ཞིང་། ཡང་ན་ཁ་ཤར་ཕྱོགས་སུ་འཁོར་ནས་ཉི་མར་ལྟ་
བ་དང་མར་མེ་ལ་ལྟ་བ་སོགས་ཀྱི་ཐབས་བསྟེན་ནས་འཛིན་སྟངས་བསྟོད་་་་
པའམ་དམིགས་པ་རྒྱ་བསྐྱེད་དེ་སྤྲོས་པ་ནས་བྱིང་བ་ལྡོག་པར་བྱེད་དོ། །
དཔྱད་སྒོམ་གྱིས་དཔྱད་བྱའི་ཡུལ་ལ་དཔྱད་ནས་སྤྲོ་བ་ནི། སོ་སོར་སོགས་ཏེ།
ཕར་ཕྱིན་བསྡུས་པའི་དོན་ནི། ལྷག་མཐོང་བརྩོན་པ་སྟེ། ཤེས་རབ་ཀྱིས་
དཔྱད་པའི་སྟོབས་ཀྱི་མཐུས་ཞུམ་པ་སྟེ་བྱིང་བར་གྱུར་ན་སེམས་ཀྱི་གཟེངས་
ཀྱང་བསྟོད་ཅེས་པའོ། །དེ་ཡང་ཕར་ཕྱིན་བསྡུས་པ་དང་། དབུ་མ་སྙིང་
བོ། བསླབ་བཏུས་སོགས་ལས་གསུངས་པ་ལྟར་དམིགས་པའི་འཛིན་སྟངས་
བསྟོད་པ་དང་དམིགས་པ་རྒྱ་བསྐྱེད་པས་བྱིང་བ་ལྡོག་ཅིང་དེ་ལ་ཡང་དཀོན་
མཆོག་གསུམ་གྱི་ཡོན་ཏན་དང་། བྱང་སེམས་ཀྱི་ཕན་ཡོན་དལ་འབྱོར་
སོགས་བསམ་དགོས། དེ་ཡང་སོ་སོར་རྟོག་པའི་དཔྱད་སྒོམ་གྱིས་མྱོང་བ་
ཐོན་པ་དགོས་སོ། །གཉིད་ཡུར་བ་ནི། གཉིད་འཐུག་པོ་མ་ཡིན་པར་གཉིད་
ལྕོགས་རྒྱག་པའོ། །རིགས་པ་ནི། བྱིང་བ་ཆོས་ཅན། ཁྱོད་ལྡོག་པའི་ཐབས་
ཡོད་དེ། དམིགས་པ་ལ་འཛིན་སྟངས་བསྟོད་པ་དང་དམིགས་པ་རྒྱ་བསྐྱེད་
པས་ལྡོག་པའི་ཕྱིར། དེར་ཐལ། བྱིང་བ་བྱུང་ན་འཛིན་སྟངས་དམའ་རུ་འགྲོ་
བ་དང་སེམས་ཧ་ཅང་ནང་དུ་སྡུད་པའི་ཕྱིར། ཁལ་ཕྱོགས་གཅིག་གིས་
དྲངས་ནས་ལྕི་བར་སོང་ན། ཕྱོགས་དེ་བསྟོད་ན་ཁལ་བདེ་བར་འགྱུར་བ་
བཞིན་ནོ། །བྱིང་བ་སེལ་བྱེད་ཀྱི་ཐབས་གཞན་བསྟེན་པ་ནི། གང་ལ་སོགས་



ཏེ། དོན་ནི། བྱིང་བའི་རྒྱུ་རླུགས་པ་དང་གཉིད་དང་དེ་གཉིས་འདྲེན་པའི་
རྒྱུ་སྟེ་དེ་གསུམ་གྱི་གཉེན་པོ་གང་བསྟེན་ཀྱང་བྱིང་བ་མི་འབྱུང་བ་དང་སྤྱོད་
ལམ་འཆག་པ་དང་། སྣང་བའི་མཚན་མ་གོམས་པ། རྗེས་དྲན་དྲུག་ལྡན་
པ། རྨུགས་གཉིད་ཀྱི་ཉེས་དམིགས་སྟོན་པའི་ཆོས་རྣམས་ཁ་ཏོན་དུ་བྱ་བ།
ཕྱོགས་དང་གཟའ་སྐར་ལ་ལྟ་བ། གདོང་ཆུས་འཁྲུད་པ་སོགས་བྱ་དགོས་
སོ། །བྱིང་བ་སྲབ་འཐུག་ལ་སེལ་ཚུལ་ཡང་མི་འདྲ་བར་བསྟན་པ་ནི། དེ་ཡང་
སོགས་ཏེ། བྱིང་བ་སྲབ་ན་འཛིན་སྟངས་སྒྲིམ་པ་དང་། འཐུག་ན་སྒོམ་འཕྲོ་
བཤོལ་ནས་གཉེན་པོ་བསྟེན་པའོ། །སེམས་ལ་མུན་པ་བབ་པ་ལྟ་བུའི་གཉེན་
པོར་འོད་ཀྱི་སྣང་བ་ཡང་ཡང་བསྒོམ་དགོས་པར་བསྟན་པ་ནི། སེམས་གང་
སོགས་ཏེ། སྣང་བའི་མཚན་མ་སྒོམ་པ་འདི་ཏིང་ངེ་འཛིན་གྱི་དུས་ཁོ་ནར་མ་
ཟད་པས་གཞན་དུ་ཡང་བྱའོ་ཞེས་པ་ལ་འཇམ་པའི་དབྱངས་ཀྱི་སྒོ་ནས་ཤེས་
རབ་སྒྲུབ་པ་དང་། བསྐྱེད་རིམ་སྒྲུབ་པ་ལ་ཡང་སྣང་བའི་མཚན་མ་བསྒོམ་
དགོས་གསུངས། རྒོད་པ་ཤས་ཆེ་ན་ཡིད་འབྱུང་བའི་དངོས་པོ་ཡིད་ལ་བྱ་བ་
ནི། རྒོད་པ་སོགས་ཏེ། ཡིད་འབྱུང་བའི་དངོས་པོ་ནི། སྐྱོ་བ་སྐྱེ་བའི་དངོས་
པོའོ། །(རྒོད་པ་དང་རྩིས་པ་ལ་ཞེས་པར་དགའ་ལྡན་པར་རྙིང་དང་འབྲས་ཧོར་མི་ཚན་པར་
མར་བརྩེས་པ་ཞེས་དང་བཀྲིས་ལྷུན་དང་སྐུ་འབུམ་པར་མར་གཙེས་པ་ཞེས་འབྱུང་པ་མ་དག)
གློད་ཅེས་པ་ནི་ལྷོད་ཀྱི་ཟླས་དྲངས་པའི་བྱེད་འབྲེལ་ལས་ཚིག་སྟེ། སྐ་རགས་
ལྷོད་དང་གློད་ལྟ་བུའོ་གསུངས། རྒོད་པ་ཤས་ཆེ་ན་ཡིད་ནང་དུ་སྡུད་པའི་རྒྱུ་
ཡིད་འབྱུང་བའི་དངོས་པོ་ཡིད་ལ་བྱ་སྟེ། རྒོད་པ་ནི་ཆགས་པའི་སྒོ་ནས་ཡུལ་



ཡིད་དུ་འོང་བ་ལ་སེམས་འཕྲོ་བར་བྱེད་པའི་ཕྱིར་རོ། །དཔེ་ནི་ཁལ་
གྱི་ཕྱོགས་གཅིག་ཡང་དྲགས་ན་ཡང་བའི་ཕྱོགས་ལ་ཁ་སྣོན་རྒྱག་དགོས་པ་་་་
བཞིན་ནོ། །རྒོད་པ་ཤས་ཆུང་ན་དམིགས་པ་ལ་གདགས་པར་བྱ་བ་ནི། རྒོད་
པ་སོགས་ཏེ། （མདོ་སེམས་ཞེས་པའི་ལས་དང་སེམས་གཉིས་ཀྱི་བར་དུ་ཤད་ཅིག་བཞག་ན་
འགྲིག་གསུངས）དོན་ནི་རྒོད་པ་ཤས་མི་ཆེ་ན། དམིགས་པ་ལ་དྲན་པས་བཀུག་
ནས་བཏགས་པས་ཆོག་སྟེ། དེ་ལྟར་བྱས་ན་ཆགས་པའི་སྒོ་ནས་ཡུལ་ཡིད་དུ་
འོང་བ་ལ་སེམས་རྒྱུག་པར་མི་བྱེད་པའི་ཕྱིར་རོ། །དཔེར་ན་ཁལ་ཅུང་ཟད་
ལྕི་ཡང་ཤོར་བ་ལ་འདེགས་འཐེན་ལྟ་བུས་གོ་ཆོད་པ་བཞིན་ནོ། །བྱིང་རྒོད་
གཉིས་སེལ་བྱེད་བསྡུས་ཏེ་བསྟན་པ་ནི། སྤྱི་ཙམ་སོགས་ཏེ། སེམས་རྒོད་
ན་དམིགས་པ་ལ་རབ་ཏུ་འཇོག་པ་དང་སེམས་བྱིང་ན་དགའ་བའི་ཡུལ་ལ་་་
སེམས་རབ་ཏུ་འཛིན་པ་དགོས་སོ། །གང་ལ་བརྟེན་ནས་བྱིང་རྒོད་སྐྱེ་བའི་རྒྱུ་
ངོས་བཟུང་བ་ལ་གཉིས། དངོས་དང་དེ་སེལ་ཚུལ་ལོ། །དང་པོ་ལ་གཉིས་
ལས། བྱིང་བའི་རྒྱུ་ནི། སའི་དངོས་སོགས་ཏེ། དོན་ནི། བྱིང་བ་དང་རྒོད་
པའི་མཚན་མའམ་རྒྱུ་གང་ཞེ་ན། དབང་བོའི་སྒོ་མ་བསྲུངས་པ་དང་། ཁ་
ཟས་ཀྱི་ཚོད་མ་ཟིན་པ་དང་། ནམ་གྱི་ཆ་སྟོད་དང་ཆ་སྨད་ལ་མི་ཉལ་བའི་
སྦྱོར་བ་ལ་མི་བརྩོན་པ་དང༌། ཤེས་བཞིན་མ་ཡིན་པར་གནས་པའི་བར་བཞི་
ནི། གཉིས་ཀའི་ཐུན་མོང་གི་རྒྱུ་དང༌། དེ་ནས་བྱིང་བའི་རྒྱུ་ལ་གཏི་མུག་སྤྱོད་
པ་དང་གཉིད་ཆེ་བ་དང་ཐབས་མི་ཤེས་པ་གསུམ་དང༌། དེ་ནས་ཡང་བྱིང་
བའི་རྒྱུར་ལེ་ལོ་དང་ལྡན་པའི་འདུན་པ་དང་། དེ་དང་ལྡན་པའི་བརྩོན་
90



འགྲུས་དང་དེ་དང་ལྡན་པའི་སེམས་དང་དེ་དང་ལྡན་པའི་དཔྱོད་པ་དང་། །
ཡང་བྱིང་བའི་རྒྱུར་ཞི་གནས་ལ་གོམས་པ་དང་སོགས་ལྟར་དང་། ལེ་ལོ་དང་
ལྡན་པའི་འདུན་པ་སོགས་ཀྱི་དོན་ནི། ལེ་ལོ་མཚན་ཉིད་པ་མིན་པས་སེམས་
དམིགས་པ་ལ་འཛིན་སྟངས་ལྷོད་པ་ལ་ལེ་ལོ་ཞེས་བཤད་དོ། །དབང་པོའི་སྒོ་
མ་བསྲུངས་པ་ནི། དབང་བོ་དྲུག་ཆགས་སྡང་གི་ཡུལ་དུ་གང་འདོད་དུ་
བཏང་བ་དང༌། ཁ་ཟས་ཀྱི་ཚོད་མ་ཟིན་པ་ཞེས་པའི་སྐབས་དགེ་སློང་ལ་ཕྱི་
དྲོའི་ཁ་ཟས་བཀག་པ་ཡང་གཙོ་བོ་སྒོམ་མི་ཡོང་བ་དང་ཟས་ཞུ་སྟོབས་མེད་
པ་ལ་བསམས་ནས་ཡིན། རྒོད་པའི་རྒྱུ་ནི། ཡང་དེ་སོགས་ཏེ། རབ་ཏུ་འཛིན་
པ་ནི་དམིགས་པའི་འཛིན་སྟངས་དམ་དྲངས་པའོ། །བྱིང་རྒོད་འགོག་པ་ལ་
དབང་བོའི་སྒོ་སྡོམ་པ་སོགས་བཞི་གལ་ཆེ་ཚུལ་ནི། དེ་ལྟར་ན་སོགས་ཏེ།
དོན་ནི། དབང་བོའི་སྒོ་སྡོམ་པ་སོགས་བྱིང་རྒོད་གཉིས་ཀ་འགོག་དགོས་
ཤིང་། བྱིང་རྒོད་ཀྱི་རྒྱུ་རྣམས་ཤེས་པར་བྱས་ནས་དེ་དག་ཕྲ་མོ་ནས་འགོག་
དགོས་ཞེས་པའོ། །མངོན་པར་འདུ་མི་བྱེད་པ་ཏིང་ངེ་འཛིན་གྱི་སྐྱོན་དུ་
བསྟན་པ་ནི། དེས་ན་སོགས་ཏེ། ལུ་གུ་རྒྱུད་ནི་ཐག་པ་རིང་བོ་གཅིག་འཕྲོར་
གཅིག་གི་མདུད་པ་བརྒྱབ་ནས་ལུ་གུ་རྣམས་རིམ་པར་སྤེལ་ཏེ་བཏགས་པ་ལ་
ལུ་གུ་རྒྱུད་ཟེར་བ་ལྟར། རྣམ་རྟོག་འཕྲོ་འཐུད་དེ་བྱུང་བ་ལ་ལུ་གུ་རྒྱུད་ཅེས་
བཏགས་པའོ། །(རྣམས་བསླུ་བ་ཡིན་ཏེ་ཞེས་པའི་བསླུའི་སྔོན་འཇུག་ལེན་དགོས་གསུངས)
དེས་ན་རྒོད་པ་དང་རྣམ་གཡེང་སོགས་ཕྲ་མོ་ཡལ་བར་འདོར་བ་དང་།
ཤུགས་ཞན་པ་དང་རྒྱུན་ཐུང་བ་སྤོང་བ་ལ་མི་བརྩོན་པ་ནི། ཏིང་ངེ་འཛིན་
91 །



སྒྲུབ་ཚུལ་མ་ཤེས་པའོ། །གནས་ཆ་བཙལ་བ་དང་གསལ་ཆའི་ངར་གདོན་པ་
རེས་མོས་སུ་བྱ་དགོས་ཚུལ་ནི། དེ་ལྟར་སོགས་ཏེ། འཕྲོ་རྒོད་ལས་སེམས་
བླན་ཏེ་ཞེས་པ་སེམས་འཕྲོ་རྒོད་ཀྱི་དབང་དུ་གྱུར་པ་ལས་ཁ་བསྒྱུར་ཏེ་ཞེས་
པའོ། །དེ་གཉིས་རེས་མོས་སུ་བྱས་ནི་གསལ་ཆ་དང་གནས་ཆའི་ཤུགས་
དོ་མཉམ་པ་རྒྱ་མ་ཚད་པ་ལ་རྒྱ་གྲངས་དང་དངོས་པོའི་ལྕི་ཡང་དོ་མཉམ་པ་
དགོས་པ་བཞིན་དུ། བྱིང་རྒོད་འགོག་པ་ལའང་ཐོག་མར་རྒོད་པ་འགོག་
པ་དང་གནས་ཆ་ཅུང་ཟད་རྙེད་ནས་བྱིང་ཟོན་བྱ་བ་དང་རིགས་པ་ཤུགས་་་
བཏོན་ནས་བྱིང་ཟོན་བྱས་པས་རྒོད་པ་ཕྲ་བ་བྱུང་ན་དེ་གཅོད་པ་དང་། དེ་
ལོག་ནས་གནས་ཆ་ཆེར་སོང་ན་ཡང་བྱིང་བ་གཅོད་པ་ལ་འབད་དགོས་ཞེས་
པའོ། །དུས་ཚོད་ཀྱི་ཁོམ་སྐབས་མེད་པ་མ་གཏོགས་ས་བཅད་ཟུར་དུ་བྲིས་པ་
སོགས་དང་བསྡུར་ནས་གཟིགས་ན་དོན་གྱི་སྤྱི་ཁོག་འཆུན་པ་ལ་ཕན་ཆེ་ཡང་
དུས་ཁོམ་མེད་པས་རྣམ་པ་ཚོས་དལ་བར་ཞིབ་གཟིགས་གནོང་གསུངས། །
གཉིས་པ་བྱིང་རྒོད་དང་བྲལ་བའི་དུས་སུ་ཇི་ལྟར་བྱ་བ་ལ་གཉིས། དངོས་
དང་། ཏིང་ངེ་འཛིན་སྐྱོན་མེད་བསྐྱེད་པའི་ཚུལ་གྱི་དོན་བསྡུ་བའོ། །དང་པོ་
ལ་གསུམ་ལས། འདུ་བྱེད་པའི་གཉེན་པོར་བཏང་སྙོམས་བསྒོམ་དགོས་པ་ནི།
སྔར་བཤད་སོགས་ཏེ། འདིའི་བཏང་སྙོམས་ནི་འདུ་བྱེད་བཏང་སྙོམས་ཏེ།
དེ་ཡང་བྱིང་རྒོད་དང་བྲལ་བ་ཙམ་དུ་མ་ཟད། དེའི་དབལ་ཚོགས་པ་ནས་
ཡོད་དོ། །སེམས་མཉམ་པ་ཉིད་དུ་འཇུག་པ་ནི། བྱིང་རྒོད་གང་གི་དབང་
དུའང་མ་སོང་བ་སྲང་མདའི་མཐོ་དམའ་ལྟར་དགོས། རིགས་པ་ནི། ཞི་
92



གནས་གྲུབ་པའི་གང་ཟག་ཆོས་ཅན། བྱིང་རྒོད་དང་བྲལ་བའི་དུས་སུ་འདུ་
བྱེད་པའི་གཉེན་པོར་བཏང་སྙོམས་བསྒོམ་དགོས་ཏེ། བྱིང་རྒོད་དང་བྲལ་
ནས་སེམས་མཉམ་པར་འཇུག་པའི་ཚེ་འདུ་བྱེད་པའི་རྩོལ་བ་ཏིང་ངེ་འཛིན་
གྱི་སྐྱོན་ཡིན་པའི་ཕྱིར། དཔེར་ན། རྟར་བཞོན་ཏེ་འགྲོ་བ་ལ་སྲབ་སྐྱོགས་
འཐེན་ལྷོད་རན་དགོས་པ་བཞིན་ནོ། །འདུ་བྱེད་སྐྱོན་དུ་འགྱུར་ལུགས་ནི།
འོ་ན་སོགས་ཏེ། ཟོན་བྱེད་པ་ནི་མཉམ་འཇོག་དང་དོགས་ཟོན་བྱེད་པའོ། །
དབལ་ཆོགས་པ་ནི། རྩེ་བཅག་པའམ་ངར་བཅག་པ། རྩེ་བཅིལ་པའང་ཟེར།
དབལ་གྱི་སྐད་དོད་ཀི་ཏུ་ཞེས་པ་རྩེ་མོ་དང་། སྤྱི་བོ་དང་ཏོག་དང་ངར་
སོགས་མང་པོ་ལ་འཇུག་གོ །དམིགས་པ་དེ་ཉིད་ལ་བཞག་ནས་ཤེས་བཞིན་
གྱིས་གསར་དུ་དཔྱོད་པ་དང་དྲན་པ་གསར་དུ་བསྟེན་པའི་བརྩོན་འགྲུས་ཀྱི་
འདུ་བྱེད་མི་བསྟེན་པ་དགོས་སོ། །རྣལ་དུ་འབབ་པ་ནི། ཏིང་ངེ་འཛིན་དེ་
དམིགས་པ་ལ་རྩེ་གཅིག་ཏུ་འཇུག་པའོ། །རིགས་པ་ནི། འདུ་བྱེད་དམ་རྩོལ་
བ་ཆོས་ཅན། བྱིང་རྒོད་དང་བྲལ་བའི་དུས་སུ་ཁྱོད་བསྟེན་པ་ཉེས་པ་ཡིན་ཏེ།
བྱིང་རྒོད་དང་བྲལ་བའི་དུས་སུ་ཁྱོད་ཡོད་ན་སེམས་དམིགས་པ་ལས་གཡེང་
བར་འགྱུར་བའི་ཕྱིར། དཔེར་ན། དགེ་ཕྲུག་སྡར་མ་ལ་དཔེ་ཆ་བློར་ཡོང་
བའི་སྐབས་སུ་བཅུམ་ན་སྐྱོན་དུ་འགྱུར་བ་བཞིན་ནོ། །མཉམ་པ་ཉིད་སོགས་
ལྔ་ནི། བྱིང་རྒོད་བྲལ་བའི་མཉམ་པ་ཉིད། དམིགས་པ་ལ་གནས་པས་རྣལ་
དུ་འབབ་པ། རྩོལ་པ་ཧ་ཅང་ཆེར་བྱེད་མི་དགོས་པས་རང་གི་ངང་གིས་
འཇུག་པ། བདེ་ཉམས་ཟིན་པས་སེམས་ཉམས་བདེ་བ། སེམས་བཀོལ་ཏུ་



རུང་བས་ལས་སུ་རུང་བའོ། །འདུ་བྱེད་བཏང་སྙོམས་ཀྱི་ངོ་བོ་ནི། རང་
སྟོབས་ཀྱིས་ཡུལ་ལ་བྱིང་རྒོད་དང་བྲལ་བར་འཇུག་པའི་སེམས་བྱུང་དེ་དེའི་
ངོ་བོ་ཡིན་ཅིང་། དབྱེ་ན། མཉམ་པ་ཉིད་དང༌། སེམས་རྣལ་དུ་གནས་པ།
ལྷུན་གྱིས་གྲུབ་པའི་བཏང་སྙོམས་གསུམ་ཡོད་དོ། །གཉིས་པ་ཏིང་ངེ་འཛིན་
སྐྱོན་མེད་བསྐྱེད་པའི་ཚུལ་གྱི་དོན་བསྡུ་བ་ལ་གཉིས་ལས། ཚུལ་དེ་དབུས་
མཐའ་དང་མཐུན་པའི་གདམས་པ་མཆོག་ཡིན་ཚུལ་ནི།
༥༢༧ དེ་ལྟར་ཏིང་ངེ་འཛིན་སོགས་ཏེ། དབུས་མཐའི་དོན་ནི། ཡང་
དག་པའི་བརྩོན་འགྲུས་བརྩམས་པ་དེར་གནས་པ་དེ་ལས་སེམས་ལས་སུ་་་་་
རུང་བ་ཞི་ལྷག་ཟུང་འབྲེལ་གྱི་ཏིང་ངེ་འཛིན་དུ་གྱུར་པའི་རྫུ་འཕྲུལ་གྱི་རྐང་
བ་དེ་འབྱུང་ལ། དེ་ཉིད་ལས་སྤྱན་དང་མངོན་ཤེས་སོགས་ཡོན་ཏན་གྱི་དོན་
རྣམས་ཐམས་ཅད་འབྱོར་བར་འགྱུར་རོ། །རྫུ་འཕྲུལ་གྱི་རྐང་བ་དེ་གང་ལས་
བྱུང་ན་ཉེས་པ་ལྔ་སྤོང་འདུ་བྱེད་བརྒྱད་བསྟེན་པའི་རྒྱུ་ལས་བྱུང་བའོ། །ཞེས་
པ་ལྔ་ནི། ཏིང་ངེ་འཛིན་སྒོམ་པའི་སྔོན་དུ་ལེ་ལོ་དང་། སྒོམ་པའི་དུས་སུ་ནི།
གདམས་ངག་གི་དོན་རྣམས་བརྗེད་པ་དང་། སྒོམ་པའི་དུས་སུ་ནི་བྱིང་བ་
དང་རྒོད་པ་གཉིས་གཅིག་ཏུ་བརྩི་བ་དང༌། བྱིང་རྒོད་བྱུང་བའི་ཚེ་གཉེན་པོ་
འདུ་མི་བྱེད་པ་དང༌། བྱིང་རྒོད་མེད་པའི་ཏིང་ངེ་འཛིན་སྐྱོན་མེད་ཡོད་པའི་
ཚེ་འདུ་བྱེད་པ་དེ་འདི་དག་ཉེས་པ་ལྔར་འདོད་དོ། །རྩོལ་བའི་གནས་ཏིང་
ངེ་འཛིན་དོན་དུ་གཉེར་བའི་འདུན་པ་དང༌། དེ་ལ་གནས་པའི་བརྩོན་
94



བར་
པར་ང
འགྲུས་དང་འདུན་པའི་རྒྱུ་དད་པ་དང་འབྲས་བུ་ཤིན་སྦྱངས་ཉིད་དུའོ། །
གདམས་ངག་བརྗེད་པའི་གཉེན་པོ་དམིགས་པ་བརྗེད་པར་མ་གྱུར་པ་དང་།
བྱིང་བ་དང་རྒོད་པ་རྟོགས་པའི་དྲན་ཤེས་དང་། བྱིང་རྒོད་བྱུང་བའི་ཚེ་དེ་
སྤོང་བའི་གཉེན་པོ་མངོན་པར་འདུ་བྱེད་པའི་སེམས་བྱུང་དང༌། བྱིང་རྒོད་
ཞི་ཚེ་རྣལ་དུ་འཇོག་པ་འདུ་བྱེད་བཏང་སྙོམས་སོ་ཞེས་པའོ། །( རྣལ་དུ་འཇོག་
པའོ་ཞེས་པར་དགའ་འབྲས་ལྷུན་རྩེ་པར་མ་གསུམ་དང་བཀྲིས་འཁྱིལ་པར་གཉིས་རྣམས་སུ་རྣལ་དུ་
འཇུག་པའོ་ཞེས་འབྱུང)ཡང་། (ཉེས་པ་ལྔ་སྤོང་བའི་ཕྱིར་དུ་ཞེས་པ་སྤང་ཞེས་དང༌། མཉམ་
པར་བཞག་པ་མེད་པའི་ཕྱིར་ཞེས་པར་བཞག་ས་ཞེས་འཆོས)བྱིང་བ་ཕྲ་མོ་སྒོམ་དུ་འཁྲུལ་
བ་དག་གིས་ཅི་བྱེད་མ་ཤེས་པར་བསྟན་བཅོས་བརྩམས་པ་སོགས་མཐོང་་་་་
ནས་ལམ་སྒྲོན་འགྲེལ་བ་དང་ཤ་ར་པ་སོགས་ལམ་རིམ་པའི་བླ་མ་གོང་མ་་་་་
རྣམས་ཀྱིས་ཀྱང་རགས་རིམ་རེ་བཤད་ན་ཡང་། རྗེ་རིན་པོ་ཆེས་འདིར་རྒྱས་
པར་གཏན་ལ་ཕབ་ནས་ཉི་མ་ཤར་བ་ལྟར་གསལ་བར་མཛད་པ་ཡིན་ནོ། །
འདི་དག་གི་སྐོར་ལ་སྐྱབས་རྗེ་ཕ་བོང་ཁ་བས། ཏིང་ངེ་འཛིན་གྱི་དམིགས་
རྟེན་རྙེད་པ་དེ་དྲན་ཡུལ་ནས་ཤོར་བ་དེ་ལ་ཉེས་པ་གཉིས་པ་གདམས་ངག་
བརྗེད་པ་ཟེར། དེའི་གཉེན་པོ་འདུ་བྱེད་བརྒྱད་ལས་ལྔ་བ་དྲན་པ་སྟེ།
ལག་པས་ཕྲེང་བ་བཟུང་བ་ལྟར་དྲན་པ་ཤུགས་ཆེན་པོས་དམིགས་རྟེན་ཐུ་རེ་
བཟུང་དགོས་ལ། གང་ཟག་སོ་སོའི་དྲན་པ་བརྟན་མི་བརྟན་གྱིས་ཀྱང་ཞི་
གན ས་འགྲུབ་དཀའ་སླའི་ཁྱད་ཡོད། དྲན་པ་ཡང་ཀུན་བཏུས་ལས། དྲན་པ་
གང་ཞེ་ན། འདྲིས་པའི་དངོས་པོ་ལ་སེམས་ཀྱིས་བརྗེད་པ་མེད་པའི་ལས་
95



ཅན་ནོ་ཞེས་གསུངས་པ་ལྟར། ཡུལ་གྱི་ཁྱད་པར་དམིགས་རྟེན་སྔར་མཐོང་
མྱོང་བའི་རྣམ་པ་ཡིད་ངོར་གོམས་ཤིང་འདྲིས་པའི་དངོས་པོ་ལ་དམིགས་པ།
འཛིན་སྟངས་ཀྱི་ཁྱད་པར་དམིགས་རྟེན་གྱི་རྣམ་པ་མ་བརྗེད་པར་ཐུ་རེ་་་་་
འཆར་བ་སྟེ། དཔེར་ན། ལྟོགས་ཚེ་ཟས་ལྷང་ངེར་དྲན་པ་བཞིན་དང་། བྱེད་
ལས་ཀྱི་ཁྱད་པར་ནི། དམིགས་པ་དེ་ལས་གཞན་དུ་སེམས་མི་འཕྲོ་བར་བྱེད་
པ་སྟེ། ཁྱད་ཆོས་གསུམ་ལྡན་ཞིག་དགོས། དེས་ན་ཡིད་ངོར་རྒྱལ་བའི་སྐུ་ལྟ་
བུ་མདུན་དུ་གསལ་འདེབས་བྱས་པ་དེ་ནི་དམིགས་པ་ཡིན། དེ་ལ་མི་གཡེང་
བར་འཛིན་སྟངས་དམ་སྤྲིང་ངེ་བས་འཛིན་ཅིང་། དམིགས་པ་དེ་ཁོ་ན་
འཆར་བར་བྱེད་པ་དགོས། དངོས་གཞིའི་ཚེ་དམིགས་རྟེན་དྲན་པས་ཟིན་པ་
ན། ཉེས་པ་གསུམ་པ་བྱིང་རྒོད་གཉིས་འབྱུང་ལ། དེ་ཡང་བྱིང་རྨུགས་རྒོད་
པ་རྣམས་མ་ཕྱེད་ན་དགྲ་མི་ཤ་བོ་ངོས་མ་ཟིན་པ་ལྟར་སྐྱོན་ཆེ་བས་དེ་དག་་་་
ངོས་ཟིན་པ་དགོས། དེ་ལ་རྨུགས་པ་ནི། སེམས་ལྕི་ཡོར་ཡོར་པ་གཉིད་
དུ་འགྲོ་བར་རྩོམ་པ་ལྟ་བུའི་ཤེས་པ་སྒྲིབ་ལུང་མ་བསྟན་ནམ་མི་དགེ་བ་གང་
རུང་ཞིག་ཡིན། འདི་ལ་དགེ་བ་མེད་ཅིང་བྱིང་བའི་རྒྱུ་བྱེད་དོ། །བྱིང་བ་ལ་
ཕྲ་རགས་གཉིས་ལས། དམིགས་རྟེན་དྲན་པས་ཟིན་པ་ན་གནས་ཆ་ཡོད་
ཀྱང་གསལ་ཆ་མེད་པ་ནི། རགས་པ་དང་དམིགས་པའི་འཛིན་སྟངས་མ་
ཤོར་བའི་གནས་ཆ་དང་གསལ་ཆ་ཡོད་ཀྱང་། འཛིན་སྟངས་ཀྱི་ཤུགས་ལྷོད་
ནས་གསལ་ཆའི་ངར་མེད་པ་ནི་བྱིང་བ་ཕྲ་མོ་སྟེ། སྒོམ་བྱེད་པའི་གེགས་ཀྱི་
གཙོ་བོ་འདི་ཡིན། ངར་མེད་པ་ཞེས་པ་ནི། གནས་ཆ་ཡོད་པ་ལ་སེམས་ལྷོད་
36



ཤིག་གེ་བར་སོང་བ་ལ་ཟེར། འདིའི་སྐབས་སུ་དེ་ལ་གནས་ཆ་བརྟན་དུ་སོང་
ན་བྱིང་བ་ཕྲ་མོར་འགྲོ་བའི་རྒྱུ་བྱེད། གསལ་ཆའི་ངར་དང་ལྡན་པ་ནི།
དམིགས་རྟེན་ལ་སེམས་གྲིམས་སིང་སིང་ངེར་གནས་པ་དེ་ཡིན། གནས་ཆ་
གསལ་ཆ་དང་གསལ་ཆའི་ངར་ཡོད་མེད། དཔེར་ན། ལག་པས་ཕྲེང་བ་དང་
ཕོར་བ་འཛིན་པ་ན་ལྷོད་པ་དང་དམ་པོར་བཟུང་བའི་བཟུང་ཚུལ་ལ་ཁྱད་་་་
ཡོད་པ་བཞིན་ནོ། །རང་རེའི་བླ་མ་ཞིག་ལ་རྒྱུན་དུ་སྤྱིར་དད་པ་ཡོད་ཀྱང་ཧ་
ཅང་ཤུགས་དྲག་ཅིག་མེད་པ་ལ། ནམ་ཞིག་སྐབས་སྐབས་སུ་དེ་ལས་ལྷག་
པའི་དད་པ་ངང་ངམ་ཤུགས་ཀྱིས་དྲག་པོ་རེ་སྐྱེ་བ་ན་འཛིན་སྟངས་སྔ་མ་་་་
ལས་གྲིམ་དུ་སོང་བ་སྟེ། དེ་གཉིས་ལ་ཁྱད་ཡོད་པ་བཞིན་ནོ། །འདི་ནི་
མྱོང་བས་མ་བརྟགས་ན་ཧ་ཅང་གསལ་བ་ཞིག་ཚིག་གིས་འཆད་ཐབས་མེད།
གསལ་ཆ་དང་དྭངས་ཆ་ནི། ཡུལ་ལ་མི་བྱེད་པར་ཡུལ་ཅན་ཤེས་པ་ལ་གསལ་
ཆའམ་དྭངས་ཆ་ཡོད་མེད་ལ་བྱ་དགོས། གསལ་ཆ་མི་འབྱུང་པའི་ཚེ་སྒྲིབ་
བྱེད་ཀྱིས་སྒྲིབ་པ་ལྟར་ཡོད། དེས་ན་བྱིང་བ་ཕྲ་མོ་དང་། ཏིང་ངེ་འཛིན་
གཉིས་ཀ་གནས་ཆ་དང་གསལ་ཆ་ཡོད་པ་འདྲ་ཕྱིར། ཏིང་ངེ་འཛིན་དང་དེ་
གཉིས་ཁྱད་པར་དབྱེ་དཀའ་ཞིང་། བྱིང་བ་ཕྲ་མོ་བསགས་པ་ལའང་སྣ་བུག་
གི་རླུང་རྒྱུ་བ་ཆད་ཅིང་ཉིན་ཞག་གི་བར་དུ་སེམས་བརྟན་པ་ཡོད་པས་ན་་་་་་
བོད་སྔ་མ་འགས་དེ་ལ་འཁྲུལ་ནས་གློད་རབ་ལ་སྒོམ་རབ་སོགས་བསྔགས་་་་
བརྗོད་བྱེད་པ་སྒོམ་གྱི་གནད་མ་མཁྱེན་པ་རེད། བྱིང་བ་ཕྲ་མོ་ལ་སྒོམ་དུ་
འཁྲུལ་ན། འབྲས་བུ་གཟུགས་གཟུགས་མེད་ཀྱི་རྒྱུ་ཙམ་དུའང་མི་འགྲོ་ཞིང་།
97



ཚེ་འདིར་ཡང་བརྗེད་ངས་ཆེ་བ་དང༌། ཤེས་རབ་མི་གསལ་དུ་འགྲོ་བས་དུད་
འགྲོའི་སྒྲུབ་ཐབས་ཆེད་དུ་སྒོམ་པ་ལྟ་བུ་ལས་མ་བྱུང་བར་གསུངས། རྒོད་པ་
ནི་ཀུན་བཏུས་ལས། སྡུག་པའི་མཚན་མའི་རྗེས་སུ་འཇུག་པའི་འདོད་ཆགས་
ཀྱི་ཆར་གཏོགས་པའི་སེམས་རྣམ་པར་མ་ཞི་བ་སྟེ། ཞི་གནས་ཀྱི་བར་དུ་
གཅོད་པའི་ལས་ཅན་ནོ། །ཞེས་གསུངས་པ་ལྟར་སྡུག་པའི་ཡུལ་ལོ། །འདོད་
ཆགས་ཀྱི་ཡུལ་ལ་སེམས་འཕྲོ་བ་ལ་བྱེད་པས་ཡུལ་སྡུག་པའི་མཚན་མ་དཔེར་
ན། ལྷ་མོའི་ཟློས་གར་ལྟ་བུར་ཉིན་མོར་བལྟས་པ་ན་མཚན་མོའང་དེའི་སྣང་
བ་ལྷང་ངེར་དྲན་པ་བཞིན་དུ་འདོད་ཆགས་ཀྱི་ཡུལ་ཡིད་དུ་འོང་བ་རྗེས་སུ་
དྲན་པ་ཞིག་གོ །འཕྲོ་བ་དང་རྒོད་པ་གཉིས་ལ་ཁྱད་ཆེ་སྟེ། དགྲ་ལྟ་བུ་ཡུལ་
ཡིད་དུ་མི་འོང་བ་ལ་མནར་སེམས་པའི་སྐབས་ཀྱི་འཕྲོ་བ་དང་། ཞི་གནས་
སྒོམ་པའི་ཚེ་སྦྱིན་པ་ཚུལ་ཁྲིམས་སོགས་དགེ་བའི་ཡུལ་ལ་འཕྲོ་བ་ལྟ་བུ་ནི་་་་
འཕྲོ་བ་ཡིན་ཡང་རྒོད་པ་མིན་ནོ། །འོ་ན་འཕྲོ་རྒོད་གཉིས་ཀ་ཞི་གནས་ཀྱི་
བར་གཅོད་ཡིན་མོད། རྒོད་པ་ཁོ་ན་བར་གཅོད་དུ་འཇོག་པ་ཅི་ཡིན་ཞེ་ན།
དགེ་བའི་དམིགས་པའི་ཡུལ་དང་ཞེ་སྡང་གི་ཡུལ་ལ་འཕྲོ་བ་ནི་ཉུང་བ་དང་
རྒྱུན་ཐུང་ལ། ནམ་བཞག་རྒྱུན་དུ་འདོད་ཆགས་ཀྱི་ཡུལ་ལ་འཕྲོ་ཆེ་བས་ན།
མང་བོའི་ཕྱོགས་ནས་སམ་སྐྱེ་སླ་བ་གཙོར་མཛད་དེ་རྒོད་པ་ཁོ་ན་གསུངས་
པ་ཡིན། དེས་ན་ཞི་གནས་སྒོམ་པ་ན་ཡུལ་ཡིད་དུ་འོང་མི་འོང་ལ་འཕྲོ་བ་
དང༌། སྦྱིན་གཏོང་དང་། ཕྱག་འཚལ་སོགས་དྲན་པ་ལྟ་བུ་དགེ་བ་ལ་འཕྲོ་
བ་གཉིས་ཀ་ཞི་གནས་སྒོམ་པའི་སྐབས་སུ་སེམས་གནས་པ་ལ་བར་དུ་གཅོད་
98



པས་ན་དེ་དག་དགག་དགོས་སོ། །དམིགས་རྟེན་ཡིད་ཀྱི་ཡུལ་ནས་ཤོར་
ཏེ་རང་རེས་ལྷ་སྐུ་སྒོམ་པ་ན་རེ་ཞིག་ནས་བརྗེད་འགྲོ་བ་ལྟར་དམིགས་རྟེན་
ཤོར་བ་ནི་རྒོད་པ་རགས་པ་དང༌། ་ འཁྱག་འོག་ནས་ཆུ་རྒྱུག་པ་ལྟར།
དམིགས་རྟེན་ཡིད་ཀྱིས་མ་ཤོར་བར་སེམས་ཀྱི་ཟུར་ཆ་ཞིག་ནས་རྟོག་པ་འོག་
འགྱུའི་ཚུལ་དུ་ཡུལ་ཡིད་དུ་འོང་བའི་རྣམ་པ་འཆར་ལ་ཁད་པ་ལྟ་བུའི་རྒོད་
པ་བྱུང་བ་ནི་རྒོད་པ་ཕྲ་མོ་སྟེ། དེས་ན་འགལ་རྐྱེན་འདི་དག་གཅོད་པའི་
གཉེན་པོ་དངོས་ནི་ཤེས་བཞིན་མིན་ཀྱང་། དེའི་ཆར་གཏོགས་དཔེར་ན།
དམག་ལ་སོ་བྱེད་པ་བཞིན། བྱིང་རྒོད་འབྱུང་མི་འབྱུང་རྟོགས་པའི་ཕྱིར་དུ་
འདུ་བྱེད་བརྒྱད་ཀྱི་དྲུག་པ་ཤེས་བཞིན་བསྟེན་དགོས། དེའང་ཤེས་བཞིན་
རྒྱུན་མ་ཆད་པར་བསྟེན་ན་གནས་པ་ལ་གེགས་སུ་འགྱུར་ཞིང༌། ཤེས་བཞིན་
མ་བསྟེན་ན། ཏིང་ངེ་འཛིན་ལ་སྐྱོན་ཞུགས་ཟིན་ཀྱང་མི་ཤེས་པ་རྐུན་མས་
ནོར་ཁྱེར་ཟིན་པ་བཞིན་དུ་འགྱུར་བས། ཕྱག་ཆེན་ལས། འགྱུ་བ་རིག་པའི་
ཤེས་བཞིན་སྡོགས། །ཞེས་དང་། སྤྱོད་འཇུག་ལས། ལུས་དང་སེམས་ཀྱི་
གནས་སྐབས་ལ་སོགས་ལྟར་ཤེས་བཞིན་གྲ་བསྒྲིགས་ཏེ། སྐབས་སྐབས་སུ་
བྱིད་རྒོད་འོང་མི་འོང་གི་རྟོག་པ་བཅུག་ནས་བྱ་ར་བྱེད་དགོས། དེས་ན་ཕོར་
བའི་ཇ་བཟུང་བ་ན་ལག་པས་ཟིན་པ་དང༌། དམ་པོར་བཟུང་བ། དེ་ཡང་ཡོ་
འཁྱོགས་སུ་སོང་མ་སོང་མིག་གིས་བརྟག་པ་བཞིན། དྲན་པས་དམིགས་རྟེན་
ཟིན་ཏེ་འཛིན་སྟངས་དམ་པོར་བྱེད། ཤེས་བཞིན་གྱིས་བྱིང་རྒོད་བྱུང་མ་
བྱུང་བརྟགས་ནས་དམིགས་པ་སྐྱོང་དགོས། ཤེས་བཞིན་ནི་ཤེས་རབ་ཀྱི་ཆར་



གཏོགས་པ་ཡིན། ཉེས་པ་བཞི་ནི། བྱིང་རྒོད་གཉིས་གང་རུང་བྱུང་བ་ན་
གཉེན་པོ་འདུ་མི་བྱེད་པ་ཉེས་པ་ཡིན་པས་དེའི་གཉེན་པོར་བྱིང་རྒོད་བྱུང་་་་
བར་ཤེས་བཞིན་གྱིས་རིག་པ་ན། དེ་ཐོག་ཏུ་མི་འཇོག་པར་བྱུང་མ་ཐག་བྱིང་
རྒོད་ཕྲ་རགས་གང་བྱུང་བ་སོ་སོའི་གཉེན་པོ་བསྟེན་དགོས་པས་འདུ་བྱེད་་་་་
བརྒྱད་ཀྱི་བདུན་པ་གཉེན་པོ་མངོན་པར་འདུ་བྱེད་པའི་འདུ་བྱེད་སེམས་པ་
བསྟེན་དགོས་པ་ཡིན། དེ་དག་ནི་སོ་བས་དགྲ་བྱུང་བ་མཐོང་ན་དེ་ཟློག་
ཐབས་བྱེད་པ་བཞིན་ནོ། །འོ་ན་གཉེན་པོ་གང་འདྲ་བསྟེན་དགོས་ཤེ་ན།
བྱིང་བ་ཕྲ་མོ་ནི། སེམས་ཞུམ་པས་ཡིན་ཞིང་བྱིང་ཞུམ་གཉིས་གང་བྱས་ཀྱང་
འགྱུར་གཅིག་ཏུ་མཛད་ལ། དེས་ན་གསལ་ཆ་དང་གནས་ཆ་ཡོད་ཀྱང་
འཛིན་སྟངས་ཀྱི་འཕང་དམའ་རུ་སོང་སྟེ། གསལ་ཆའི་ངར་མེད་པའི་བྱིང་
བ་ཕྲ་མོ་དེ་སྐྱེས་ནས་ཐུན་གྲོལ་བ་དང་། དམིགས་པ་བཏང་མི་དགོས་པར་
སེམས་ཀྱི་འཛིན་སྟངས་གྲིམ་དུ་བཏང་བས་ཆོག དེ་ཡང་བསྒྲིམ་དྲག་ན་
རྒོད་པ་སྐྱེ་བར་འགྱུར་བས་གྲིམ་ལྷོད་རན་པར་བྱ་སྟེ། བཅོམ་ལྡན་འདས་
ཀྱིས་ཀྱང་། པི་ཝང་གི་རྒྱུད་སྐུད་ཧ་ཅང་གྲིམས་དྲག་པ་དང་ལྷོད་དྲག་
པ་མ་ཡིན་པར་གྲིམས་ལྷོད་རན་པའི་མཚམས་ནས་སྐད་སྙན་པ་འབྱུང་བར་
གསུངས་པ་ལྟར་འདི་ལྟར་བྱས་ན་རྒོད་པ་སྐྱེ་བར་འདུག་སྙམ་པ་ལས་ཅུང་་་
ལྷོད་པ་འདི་ཙམ་ལས་བྱིང་བ་སྐྱེ་བར་འདུག་སྙམ་པ་ལས་ཅུང་གྲིམ་པར་་་་་
བྱེད་དགོས། འདི་གཉིས་ཀྱི་མཚམས་ཉམས་མྱོང་ལ་བཀར་ཏེ་ཤེས་བཞིན་
སྤྱང་བོས་མ་བརྟག་ན་ཧ་ཅང་འཇོག་དཀའ་བས་སློབ་དཔོན་ཙནྡྲ་གོ་མིས།
100



བརྩོན་པ་བསྟེན་ན་རྒོད་པ་འབྱུང་འགྱུར་ཞིང་སོགས་གསུངས་ནས་ཐུགས་་་་
ངལ་བའི་ཚུལ་མཛད་ཅིང་། འོན་ཀྱང་དགྲའི་ནང་ནས་ནང་མི་དང་ནོར་
བའི་དགྲ་བྱུང་ན་ངོས་ཟིན་དཀའ་བས་ཉེན་ཆེ་བ་བཞིན། བྱིང་བ་ཉིད་ཏིང་
ངེ་འཛིན་དང་ནོར་བའི་སྐྱོན་འབྱུང་ཉེན་ཆེ་བས་ན་གྲིམ་པ་ཉིད་རྩལ་་་་་་
འདོན་དགོས། དེ་ལྟར་སེམས་གྲིམ་དུ་བཏང་ཡང་ད་དུང་གསལ་ཆའི་ངར་
ཤོར་ནས་སེམས་ཞིག་པའམ་འཛིན་སྟངས་མི་གསལ་བའི་ཉམས་བྱུང་ནས་
མི་སེལ་ན། བྱིང་བ་རགས་པ་སླེབས་པ་ཡིན་པས། སེམས་ནང་དུ་བསྡུས་
ཆེ་བའི་སྐྱོན་ཡིན་པས་དམིགས་པ་ཅུང་ཟད་སྤྲོས་ནས་བསྒོམ། དེས་ཀྱང་
མ་སེལ་ན་དམིགས་པ་བཏང་ནས་སེམས་ཞུམ་པ་དེ་གཟེངས་བསྟོད་ཐབས་
སམ། དགའ་བའི་ཐབས་དལ་འབྱོར་དོན་ཆེ་རྙེད་དཀའ་འམ་མཆོག་གསུམ་
གྱི་ཡོན་ཏན་དང་བཤེས་གཉེན་བསྟེན་པའི་ཕན་ཡོན་ཐོས་པ་དང་། བྱང་
ཆུབ་སེམས་ཀྱི་ཕན་ཡོན་སོགས་བསམ་སྟེ་སེམས་གཟེངས་བསྟོད་པ་དང་།
སྣང་བའི་མཚན་མ་ཡིད་ལ་བྱེད་པ་དང་། གཏོང་བའི་དམིགས་པ་སོགས་
བསྒོམ། དེ་ལྟར་བསྒོམས་པས་སེམས་འཕང་མཐོ་བར་གྱུར་ཏེ་སངས་པ་ན་
སླར་དམིགས་པ་འཛིན། རང་རེ་བློ་ལ་མ་གོམས་པས་དེས་འཕྲལ་དུ་ཕན་པ་
འོང་དཀའ་ཡང་། གོམས་པ་ཞིག་ཡིན་ན་དལ་འབྱོར་རྙེད་དཀའ་བ་འདི་
འདྲ་རྙེད་ཚུལ་སོགས་བསམས་པས་གདོང་ལ་ཆུ་གྲང་མོས་བཏབ་པ་བཞིན་
དུ་དགའ་ཡལ་ལེར་འགྲོ། ད་དུང་མི་སེལ་ན་བྱིང་བ་བཙན་ཐབས་སུ་
གཅོད་ཐབས། རང་སེམས་སྙིང་གར་འོད་དཀར་པོའི་རྣམ་པར་གསལ་བ་
101



ཕཊ ་སྒྲ་དང་བཅས་སྤྱི་གཙུག་ནས་བཏོན་པ་ནམ་མཁའི་དབྱིངས་མཐོན་པོར་
སོང་སྟེ་ནམ་མཁའ་དང་དབྱེར་མེད་དུ་འདྲེས་པར་བསམ་པ་ལན་ཇི་ལྟར་རིགས་
པར་བྱ། ད་དུང་མི་སེལ་ན། ཐུན་བཏང་ནས་བྱིང་བ་སྐྱེ་བའི་རྒྱུ་རྨུགས་
པ་དང་གཉིད་དང་སེམས་འཐིབ་པོའི་རྣམ་པ་ཅན་སོགས་སེལ་བའི་ཐབས་
བསིལ་བའི་སར་སྡོད་པ་དང་། ས་ཁད་མཐོ་ཞིང་ཡངས་པར་འགྲོ་བ་དང་།
ཕན་ཚུན་འཆག་པ་དང་གདོང་ཆུས་འཁྲུ་བ་སོགས་བྱ་ཞིང་། དེ་ལྟར་བྱས་
ནས་སངས་པ་ན་སྔར་བཞིན་དམིགས་པ་འཛིན། རྒོད་པ་ཕྲ་མོ་ནི། དམིགས་
རྟེན་མ་ཤོར་བར་སེམས་གཡེང་བ་སྟེ། དེ་བྱུང་ན་སེམས་བསྒྲིམས་ཆེས་པའི་
སྐྱོན་ཡིན་པས་ཅུང་ཟད་ལྷོད་པའི་འཛིན་སྟངས་བྱེད། ད་དུང་མ་ཕན་པར་
གཡེངས་ན། དེ་ལས་རགས་པའི་རྒོད་པ་བྱུང་བ་ཡིན་ལ། དེ་ནི་སེམས་
དགའ་བའི་རྒྱུས་བསྐྱེད་པ་ཡིན་པས་དགའ་ཆེས་པར་མི་བྱ་བར་འཁོར་བ་་་་
དང་ངན་སོང་གི་སྡུག་བསྔལ་སོགས་སེམས་ཞུམ་པ་དང༌། སྐྱོ་ཤས་དང་།
ཡིད་འབྱུང་པའི་རྒྱུ་རྣམས་བསམས། ད་དུང་མི་སེལ་ན། རྒོད་པ་བཙན་
ཐབས་སུ་གཅོད་ཐབས་རྣམ་རྟོག་ཤས་ཆེ་བས་དབུགས་འབྱུང་རྔུབ་ལ་་་་་་་
དམིགས་པར་བཤད་པ་ལྟར་བྱ། དབུགས་འགྲོ་འོང་སོགས་ཀྱི་ཚེ་ཕར་འགྲོ་
བ་ཡིན་ནོ་སྙམ་པ་དང་། ཚུར་འོང་སོང་སྙམ་པ་དང་། འདི་དང་པོའོ་སྙམ་
པ་དང་། དེ་བཞིན་དུ་འགྲོ་འོང་གི་གྲངས་ཡིད་ཀྱིས་བགྲངས་ན་དང་པོར་
གསུམ་བཞི་ཙམ་ལས་མི་ཐུབ་ཀྱང་། སླར་དབུ་ནས་བགྲངས་ཏེ་དེ་འདྲ་ཉེར་
གཅིག་ཙམ་རེ་སེམས་མ་གཡེང་བར་བཟུང་ཐུབ་ན། སེམས་གནས་དང་པོ་
102



གྲུབ་ཚད་ཡིན། དེ་ལྟར་བྱས་ཀྱང་རྒོད་པ་མ་ཆོད་ན་རེ་ཞིག་ཐུན་གྲོལ་བར་
བྱ། དེས་ན་དང་པོར་འཕེན་པ་བཏང་ནས་ཡུན་ཐུང་ངུ་རེ་བསྒོམ། ཡུན་
ཆེས་རིང་ན་རྗེས་སོར་བསམ་གཏན་གྱི་གདན་མཐོང་བ་ན། སྐྱིད་ལུག་པ་
དང༌། སྐྱུག་ལོག་པར་འགྱུར་བས་བསྒོམ་འདོད་ཀྱིན་འཕྲོ་བ་བཅད་ཅེས་པ་
ལྟར། སྒོམ་དང་བཟང་གྱེས་བྱེད་པ་གལ་ཆེ། དཔེར་ན། མི་གཉིས་བཟང་
གྱེས་བྱུང་ན་རྗེས་སོར་མཐོང་ཡང་དགའ་བ་ལྟར་དང་། གསལ་ན་གསལ་
དུ་འཕྲོ་བ་བཅད། མི་གསལ་ན་མི་གསལ་དུ་འཕྲོ་བ་བཅད་གསུངས་པ་
བཞིན་དུ་ད་དུང་ཅུང་འཐུད་ནས་བསྒོམ་ན་ལེགས་པ་འོང་འདྲ་སྙམ་པ་ནས་
མཚམས་བཞག་ན། རྗེས་སུའང་བསྒོམ་སྙིང་འདོད་པ་དང་། འཕྲོ་ཡང་དེ་
ཉིད་ནས་འབྱུང་བས་དེ་ལྟར་བྱས་ཏེ་བསྒོམས་པ་ལེགས་ཀྱི། མི་གསལ་བ་
བྱུང་བཞིན་དུ་ད་དུང་བཅོས་བཅོས་ཀྱང་མ་སེལ་ན། སླར་ཨུ་ཚུགས་བྱས་
ཀྱང་ངལ་དུ་སོང་ནས་རྗེས་སུའང་མི་གསལ་བའི་འཕྲོ་ནས་འབྱུང་ངོ༌། །
ད་ལྟ་རང་རེས་གནས་ཆ་ཡུན་རིང་བའི་རེ་བ་བྱས་ཀྱང་དམིགས་པ་ལ་རེག་
ཙམ་ལས་གནས་མི་ནུས་པས་ཉིན་གཅིག་ལ་ཐུན་བཅོ་བརྒྱད་སོགས་སུ་་་་་་
གསུངས་པ་བཞིན་ཡུན་ཐུང་བ་ཞིག་དང་། དེའི་རིང་བྱིང་རྒོད་དུ་མི་ཤོར་
བའི་སྤུས་དག་པ་ཞིག་བྱས་ནས་ཐུན་ཉུང་ལ་གྲངས་མང་བ་བྱེད། དེ་ལྟར་
བྱས་ན་ཕྱིས་ནས་རང་སྟོབས་ཀྱིས་གནས་པ་ཞིག་འོང་བས་དེ་བྱུང་མཚམས་
ནས་ཡུན་བསྲིང་། ཉེས་པ་ལྔ་བ་བྱིང་རྒོད་གཉིས་ཆོད་པའི་ཚེ་ན་གཉེན་པོ་
མངོན་པར་འདུ་བྱེད་པ་ཉེས་པ་ཡིན། དེའི་གཉེན་པོར་འདུ་བྱེད་བརྒྱད་ཀྱི་
103



བརྒྱད་པ་འདུ་མི་བྱེད་པའི་བཏང་སྙོམས་བསྟེན་དགོས་ཏེ། དེ་ཡང་བྱིང་
རྒོད་རྒྱུན་ཆད་པ་ནི། སེམས་གནས་བརྒྱད་པའི་བར་དུ་མེད་ལ། དེའི་ཚེ་
བྱིང་རྒོད་ཞི་ནས་ཀྱང་ད་དུང་དེ་འབྱུང་མི་འབྱུང་བརྟགས་ནས་གཉེན་པོའི་
འབད་རྩོལ་བསྟེན་པ་སེམས་གནས་པ་ལ་བར་དུ་གཅོད་པའི་ཉེས་པ་ཡིན་་་་་
པས། ཤེས་བཞིན་གྱི་རྩོལ་བ་མི་བསྟེན་པར་གློད་པས་ཆོག་པས་འདུ་བྱེད་
བཏང་སྙོམས་བསྟེན། སྔོན་གྱི་དམ་པ་མང་བོས་ཀྱང་གློད་དགོས་པར་
གསུངས་པ་ཐམས་ཅད་སེམས་གནས་བརྒྱད་པའི་མཐར་སེམས་བྱིང་རྒོད་ཀྱི་
དབང་དུ་མི་འགྲོ་བའི་གནས་སྐབས་སུ་ཤེས་བཞིན་གྱི་རྩོལ་བ་གློད་པ་ལ་་་་་་
གསུངས་ཀྱི། མཚམས་འདིར་མ་སླེབས་ཀྱི་བར་གྱི་གནས་སྐབས་གཞན་དུ་
དང༌། དྲན་པ། དམིགས་པའི་འཛིན་སྟངས་ཀྱི་ངར་གློད་པ་ལ་གསུངས་པ་
མིན་པས། བོད་སྔ་མ་དག་གིས་གློད་རབ་ལ་སྒོམ་རབ་ཅེས་གློད་མཚམས་
ངོས་མ་ཟིན་པར་འདིའི་གོང་དུ་དྲན་པ་གློད་པ་ནི། འཁྲུལ་བ་ཡིན་པའི་ཕྱིར་
ཏེ། གནས་ཆ་མྱུར་ཡང་བྱིང་བ་ཕྲ་མོར་ཤོར་ནས་ཏིང་ངེ་འཛིན་ལས་རྒྱང་
རིང་བར་འགྱུར་བ་ཡིན། དེས་ན་འདི་དག་ནི། དམིགས་པ་མི་འདྲ་བ་ཙམ་
ལས་སྐྱོང་ཚུལ་རྫོགས་རིམ་མན་ཆད་འདྲ། དེས་ན་གནས་མཚན་ཉིད་ལྔ་
ལྡན་སོགས་སུ་ཞི་གནས་ཀྱི་ཚོགས་རྣམས་ཚང་བར་བྱས་ཏེ། སྟན་བདེ་བར་
རྣམ་སྣང་གི་ཆོས་བདུན་ལྡན་གྱིས་འདུག སྤྱི་བོའི་བླ་མ་ལས་ཤཱཀ་ཐུབ་ཚོན་
གང་ཙམ་ཞིག་འཆར་བྱུང་ན་དེ་ལ་དྲན་པས་མ་བརྗེད་པར་འཛིན་སྟངས་་་་
དམ་པོར་སེམས་མ་གཡེང་བར་བསྐྱངས་ན། དེ་འདྲའི་དྲན་པ་གཅིག་པུའི་
་
1 04



སྐྱོང་ལུགས་དེ་ལ་བྱིང་རྒོད་གཅོད་ཚུལ་ཚང་བའི་ཕྱིར། སྒོམ་ཆེན་རྣམས་ཀྱི་
སྙིང་ལ་བཅང་རྒྱུའི་མན་ངག་བླ་ན་མེད་པ་ཡིན། དེ་ཡང་བྱིང་བ་ནི། འཛིན་
སྟངས་དམ་པོས་གཅོད་ལ། རྒོད་པ་ནི། མ་གཡེང་བས་གཅོད་དོ། །དེ་ལྟར་
སྒོམ་པ་གནས་ཆ་བྱུང་ན་བྱིང་བ་དང་ཐག་ཉེ་རུ་སོང་བས་བྱིང་ཟོན་བྱས་་་་
ནས་གསལ་ཆ་དང༌། འཛིན་སྟངས་དམ་དུ་བཏང་། གསལ་ཆ་བྱུང་ན་རྒོད་
པ་དང་ཉེ་བས་རྒོད་ཟོན་བྱས་ནས་གནས་ཆ་བཙལ། སྤྱིར་གནས་ཆ་དང་
གཙོ་བོར་གསལ་ཆ། དེ་ཡང་འཛིན་སྟངས་དམ་པོར་བྱེད་པའི་ཁྱད་ཆོས་
གཉིས་ལྡན་གྱི་ཏིང་ངེ་འཛིན་ཞིག་ངེས་པར་དུ་སྒྲུབ་དགོས། དེ་ཡང་གོང་དུ་
ཞིབ་རྒྱས་ཞུས་པ་ལྟར་དམིགས་རྟེན་དྲན་པས་མ་ཤོར་བར་བཟུང་། དེའི་ཚེ་
བྱིང་རྒོད་ཕྲ་རགས་གང་བྱུང་གྲབས་བྱས་ཀྱང་། དེ་མ་ཐག་ཤེས་བཞིན་གྱིས་
རིག་པར་བྱས་ཏེ། སོ་སོའི་གཉེན་པོ་འཕྲལ་དུ་བསྟེན་ནས་འགོག བྱིང་
རྒོད་ཆོད་པ་ན་གཉེན་པོའི་རྩོལ་བ་མི་བྱེད་པར་དམིགས་པ་ལ་རྩེ་གཅིག་ཏུ་
གནས་ཤིང་། ཤིན་ཏུ་གསལ་བ་གསལ་ཆའི་ངར་དང་ལྡན་པར་སྐྱོང་དགོས།
ཕྱག་ཆེན་ལྟར་ན་ནི། དམིགས་པ་དང་། དམིགས་པ་འཛིན་པའི་སེམས་
གཉིས་ཀ་གཅིག་གིས་བྱས་ནས། དཔེར་ན། རྫི་བོས་ར་ལུག་རི་ལ་ཤོར་བ་
དང་མི་ཤོར་བ་གཉིས་ཀ་ལ་བརྟགས་པ་བཞིན་དུ་རྣམ་རྟོག་སྐྱེས་པ་ན་དེའི་
ངོ་བོར་བརྟགས་ནས་རང་ཞིར་བཏང་ནས་གཅོད་པ་དང་། རྣམ་རྟོག་
གཉེན་པོས་བཅད་ནས་ཞི་བ་ན་སེམས་གསལ་རིག་ལ་དམིགས་པ་སྟེ། རྣམ་
རྟོག་གཅོད་ཚུལ་གཉིས་སུ་བཤད་ལ། རྒྱས་པར་ནི། དགེ་ལྡན་ཕྱག་རྒྱ་ཆེན་
105



པོའི་ཁྲིད་ཀྱི་སྐབས་སུ་འབྱུང་བས། སེམས་ལ་དམིགས་ནས་ཞི་གནས་སྒྲུབ་
འདོད་པ་རྣམས་ཀྱིས་དེ་ལ་བལྟས་ནས་ཤེས་དགོས་གསུངས། དེ་མདོ་སྔགས་
ཐུན་མོང་པར་བསྟན་པ་ནི། འདི་ནི་སོགས་ཏེ། སྒོས་ཆོས་ནི་སྒེར་ཆོས་སོ། །
དཔལ་སམྦུ་ཊི་ནི། ཀུན་ཏུ་ཁ་སྦྱོར་ཏེ། ཀྱེ་རྡོར་གྱི་བཤད་རྒྱུད་བརྟག་གཉིས་
ཀྱི་ལུང་ཡིན་ལ། ཞི་གནས་ནི། ཕྱི་ནང་ཐུན་མོང་གི་ཡིན་པས་མཚན་ཉིད་ཀྱི་
ཐེག་པའི་སྒེར་ཆོས་ལས་སྔགས་ལ་མི་དགོས་སྙམ་དུ་མི་གཟུང་སྟེ། དེའི་
སྐབས་ཀྱི་སྙན་བརྒྱུད་ཞལ་ཤེས་ལ་མདོ་རྐྱང་ལུགས་དང་། མདོ་སྔགས་
ཟུང་འབྲེལ་གྱི་ཟབ་གནད་མང་དུ་ཡོད་པ་རྣམས་དགེ་ལྡན་སྤྲུལ་བའི་གླེགས་
བམ་ཀྱི་དོན་ཡིག་རིས་སུ་བཀོད་པ་དག་ལས་ཕྱོགས་ཙམ་དཔག་པར་བྱ་ཞིང་།
གཙོ་བོར་ཉམས་མྱོང་ཅན་གྱི་དགེ་བའི་བཤེས་གཉེན་གྱི་ཞལ་ལས་ཤེས་་་་་་་
དགོས། འོ་ན་རྫུ་འཕྲུལ་གྱི་རྐང་བ་དེ་གང་ཡིན། དེ་བཞིའི་ཁྱད་པར་ཇི་ལྟ་བུ་
སྙམ་ན་སྔར་བཤད་པའི་སེམས་ལས་རུང་ཐོབ་པའི་ཏིང་ངེ་འཛིན་དེ་ཉིད་ལ་
རྫུ་འཕྲུལ་སོགས་ཡོན་ཏན་གྱི་རྟེན་བྱེད་པ་ལ་སྐྱེས་བུ་འགྲོ་བའི་རྐང་བ་དང་
འདྲ་བས་རྫུ་འཕྲུལ་གྱི་རྐང་བ་ཞེས་བྱ་ལ། དེ་བཞིའི་ཁྱད་པར་ཡང་སྔོན་སྒྲུབ་
པའི་སྐབས་སུ་རྒྱུ་བཞིའི་ནང་ནས་འདུན་པ་དྲག་པོ་ཤས་ཆེ་བས་ཐོབ་པ་ལ་
འདུན་པའི་རྫུ་འཕྲུལ་གྱི་རྐང་བ་ཞེས་བརྗོད་པ་ནས་ཆོས་རབ་ཏུ་རྣམ་འབྱེད་
ཀྱི་དཔྱོད་པ་ཤས་ཆེ་བས་ཐོབ་པའི་དེ་ལ་དཔྱོད་པའི་རྫུ་འཕྲུལ་གྱི་རྐང་བ་་་་་
ཞེས་བྱ་བའི་བར་ཡིན་ལ། ཚེ་སྔོན་གོམས་པའི་ཏིང་ངེ་འཛིན་གྱི་ས་བོན་
སེམས་ལ་ཡོད་པའི་མཐུས་ཚེ་འདིར་སྒོམ་པའི་སྦྱོར་བ་མ་བྱས་ཀྱང་ཐོབ་པའི་
1 06



ཏིང་ངེ་འཛིན་དེ་ལ་སེམས་ཀྱི་ཏིང་ངེ་འཛིན་ཅེས་བྱ་སྟེ། དཔེར་ན། དགྲ་
བཅོམ་ལེགས་འོངས་ཀྱིས་སྦྱིན་བདག་ཅིག་གིས་ཨུཏྤལ་སྔོན་པོ་དགེ་འདུན་
གྱི་གྲལ་ལ་གྲིམས་པ་མཐོང་བ་ཙམ་གྱིས་ཟད་པར་གྱི་ཏིང་ངེ་འཛིན་སྐྱེས་པ་
ལྟ་བུའོ། །དེ་ཡང་ཟད་པར་ཆུའི་ཏིང་ངེ་འཛིན་དང་ཟད་པར་མེའི་ཏིང་
ངེ་འཛིན་སོགས་ཡོད་ལ། སྔོན་རྗེ་བཙུན་མི་ལས་ཟད་པར་ཆུའི་ཏིང་ངེ་
འཛིན་ལ་མཉམ་པར་བཞག་པའི་སྐབས་ཡོན་བདག་ཅིག་ཡོང་བར་ཁོང་གི་
བཞུགས་སར་ཆུས་གང་བ་མཐོང། དེ་བཞིན་ཟད་པར་མེའི་ཏིང་ངེ་འཛིན་
ལའང་རིགས་འགྲེས། སྔོན་གྱི་ས་བོན་ལ་བརྟེན་ནས་སད་པ། དཔེར་ན། ང་
བརྒྱད་དང་རིག་གནས་གསར་བརྗེའི་སྐབས་གཟན་ཤམ་རིག་མི་ཉན་པས་་་
གོན་མཁན་མེད་ཀྱང་བྱིས་པ་ཁ་ཤས་ཀྱིས། སྐ་རགས་སོགས་ཁ་དོག་དམར་
བོ་དང་དམར་སྨུག་མཐོང་ན་གོན་རྒྱུར་དགའ་བ་སོགས་ལྟ་བུ་ཡིན།
བའ གཉིས་པ་དེ་ལ་བརྟེན་ནས་སེམས་གནས་སྐྱེ་བའི་རིམ་པ་ལ་་་་་་་
༡༨
གསུམ། སེམས་གནས་སྐྱེ་བའི་རིམ་པ་དངོས། དེ་སྟོབས་དྲུག་གིས་འགྲུབ་
ལུགས། དེ་ཡིད་ལ་བྱེད་པ་བཞི་ཡོད་ཚུལ་ལོ། །དང་པོ་ལ་སེམས་དགུ་ལས་
འཇོག་པ་ནི། དེ་དང་སོགས་ཏེ། དེ་ལ་སེམས་དགུ་ནི། འཇོག་པ་དང་རྒྱུན་
དུ་འཇོག་པ་དང་བླན་ཏེ་འཇོག་པ་དང་ཞི་བར་བྱེད་པ་དང་རྣམ་པར་ཞི་་་་
བར་བྱེད་པ་དང་རྩེ་གཅིག་ཏུ་བྱེད་པ་དང་མཉམ་པར་འཇོག་པའོ། །( སླར་ནི་
གླན་པར་ཞེས་པ་མ་དག་བླན་ཏེ་ཁ་སྒྱུར་བའི་དོན་དུ་གོ་དགོས)ཡང(ཉན་ས་ལས། དང་པོར་
107



ཞེས་པའི་བར་གྱི་ཤད་བླངས་ན་བཟང་གསུངས)སེམས་གནས་དགུ་བོ་འདི་སྐུད་པ་་་་་་
གྲིམས་ཚད་ལ་དཔེ་བཞག་ནས་གསུངས་ཡོད། དེ་ཡང་མདོ་སྔགས་ཀྱི་
གཞུང་གང་ཡིན་ཡང་ལུང་རིགས་གཉིས་ཀྱིས་དཔྱད་དགོས་ཤིང་དེ་ལས་་་་་་
ཀྱང་མཐར་གཏུགས་ན་རྒྱལ་བའི་ལུང་ལ་གཏུགས་ཡོད། དེ་བས་མགོན་པོ་
ཀླུ་སྒྲུབ་ཀྱིས་རང་གིས་བརྩམས་པའི་རིགས་ཚོགས་རྣམས་རང་བཟོ་མ་ཡིན་
པར་ཤེས་པའི་ཆེད་དུ་ལུང་སྦྱོར་མདོ་ཀུན་བཏུས་མཛད་པ་ཡིན། དེང་སང་
གི་སློབ་གྲྭ་བ་ཚོ་ལྟར་ངའི་ལྟ་ཚུལ་འདི་དང་དེ་ཡིན་ཞེས་པ་ལྟ་བུས་མི་ཆོག་་་་
ཅིང་། དཔེར་ན་ག་གེ་མོ་ཞིག་གིས་གནས་ཆེ་གེ་མོ་ཞིག་ན་གསེར་ཡོད་ཀི་
ཞེས་བཤད་ན། དེ་ལ་ཁྱོད་ཀྱིས་ཇི་ལྟར་ཤེས་ཞེ་ན། དེ་ཡང་མཐར་གཏུགས་
ན་མངོན་སུམ་དུ་སུས་མཐོང་བ་དེ་ལ་གཞི་བྱེད་པ་ལྟར། སྟོན་པས་ཀྱང་རྣམ་
མ ཁྱེན་གྱིས་གཟིགས་ནས་གཞི་ལམ་འབྲས་གསུམ་གྱི་རྣམ་བཞག་གསུངས་པ་
རེད། དེ་ཡང་གཙོ་བོ་རྟེན་འབྲེལ་ལས་བརྩམས་ཏེ་གསུངས་ཤིང་། རྒྱལ་བའི་
གཞུང་གི་དགོངས་འགྲེལ་ལ་རྗེ་བླ་མས་མིང་བརྡ་ཚུན་ཆད་ཀྱང་རང་བཟོ་མི་
བྱེད་པར་རྒྱལ་བའི་གཞུང་ལ་གཏུགས་ནས་ཡོད་པས། རྡོ་སྦིས་དགེ་བཤེས་
ཚང་གིས་རྗེ་ལ་བསྟོད་པ་ལས། རང་བཟོའི་བརྡ་ཆད་སྤེལ་བའི་གཞུང་
འགྲེལ་མེད་གསུངས་པ་ལྟར་ཏེ་གྲུབ་མཐའ་གཞན་ལ་ཁྲག་ཆོད་ཐོད་རྒལ་་་་་
སོགས་ཀྱི་ཐ་སྙད་མང་གསུངས། སེམས་གནས་དེ་དག་ནི། རིམ་པ་བཞིན་
དང་པོ་བླ་མ་ལས་དམིགས་པའི་གདམས་ངག་ཐོས་སྟོབས་ཀྱིས་འགྲུབ་ཅིང་།
དེ་ཡང་དམིགས་པ་ལ་བཞག་ཙམ་བཞག་ཙམ་ལས་ཤས་ཆེར་མི་གནས་པས་
108



རྒྱུན་མཐུད་མི་ཐུབ་པ་སྟེ། དེའི་ཚེ་སེམས་ལ་རྟོག་དཔྱོད་ཞུགས་པའི་སྟོབས་
ཀྱིས་འཕྲོ་རྒོད་ཀྱི་དབང་དུ་ཤོར་བ་རིག་པས་སྔར་ལས་རྣམ་རྟོག་ཤས་ཆེ་་་་་
བའི་ཉམས་འབྱུང་ཡང་། འདི་རྣམ་རྟོག་མང་དུ་སོང་བ་མིན་གྱི། རྣམ་རྟོག་
ངོས་ཟིན་པའི་ཉམས་ཡིན། གཉིས་པ་ནི། དེ་ལྟར་བསྒོམས་པས་སེམས་
དམིགས་པ་ལ་བཞག་ཙམ་གྱིས་རྒྱུན་ཅུང་ཟད་མཐུད་ཐུབ་པ་དཔེར་ན། མ་
ཎི་ཕྲེང་སྐོར་གཅིག་ཙམ་གྱི་རིང་བསྒོམ་ན་དེའི་རིང་མི་གཡེང་བ་འབྱུང་བ་
ལྟ་བུ་ཡིན། འདིའི་ཚེ་སྐབས་རེ་རྣམ་རྟོག་ཞི་ཞིང་སྐབས་རེ་རྣམ་རྟོག་སྐྱེ་བས་
རྣམ་རྟོག་ངལ་བསོ་བའི་ཉམས་འོང་། འདི་བསམ་པའི་སྟོབས་ཀྱིས་འགྲུབ།
སེམས་གནས་དང་པོ་དང་གཉིས་པ་འདི་གཉིས་ལ་བྱིང་རྒོད་མང་ཞིང་་་་་་
གནས་པ་ཉུང་བས་ཡིད་བྱེད་བཞིའི་དང་པོ་བསྒྲིམས་ཏེ་འཇུག་པའི་སྐབས་
ཡིན་ཞིང་གནས་པ་ལས་གཡེང་བ་རྒྱུན་རིང་བ་ཡིན། གསུམ་པ་ནི་གོས་ལྟ་
བུའི་གཞི་ལ་ལྷན་པ་བརྒྱག་པ་བཞིན། རྒྱུན་མཐུད་པའི་གཞི་དེའི་སྟེང་ནས་
སེམས་དམིགས་པ་ལས་གཡེངས་པ་འཕྲལ་དུ་ཤེས་ནས་སླར་དམིགས་རྟེན་
ལ་བླན་ཏེ་འཇོག་པ་ལ་ཟེར་བས་འདི་དང་སྔ་མ་གཉིས་ལ་གཡེང་བ་ཡུན་་་་་
རིང་ཐུང་ཡོད། འདིའང་དྲན་པ་སྟོབས་ལྡན་སྐྱེད་པའི་དུས་ཡིན། བཞི་བ་ནི་
དྲན་པ་ཤུགས་ཅན་དུ་བསྐྱེད་ནས་དམིགས་རྟེན་ལ་འཇོག་པ་སྟེ། འདི་ནས་
དམིགས་རྟེན་ཤོར་མི་སྲིད་པས་སྔ་མ་གསུམ་ལས་ཁྱད་ཞུགས་པ་ཡིན། འོན་
ཀྱང་དམིགས་རྟེན་མ་ཤོར་བཞིན་དུ་བྱིང་རྒོད་ཤུགས་ཆེན་པོ་འབྱུང་བས་་་་་
བྱིང་རྒོད་ཀྱི་གཉེན་པོ་བརྟེན་དགོས། སེམས་གནས་གསུམ་པ་དང་བཞི་བ་
1 09



འདི་གཉིས་དྲན་པའི་སྟོབས་ཀྱིས་འགྲུབ། འདི་ནས་ནར་སོན་པའི་མི་ལྟར་
དྲན་པ་ནར་སོན་པའམ་དྲན་པའི་སྟོབས་རྫོགས་པ་ཡིན། ལྔ་བ་ནི་བཞི་བའི་
སྐབས་སུ་སེམས་ནང་དུ་བསྡུས་དྲགས་པས་འདིར་བྱིང་བ་ཕྲ་མོས་ཉེན་ཆེ་་་་
བས་ཤེས་བཞིན་སྟོབས་ལྡན་བསྐྱེད་ནས། དེས་བྱ་ར་བྱས་ཏེ་ཏིང་ངེ་འཛིན་
གྱི་ཡོན་ཏན་བསམས་ནས་སེམས་གཟེངས་བསྟོད། འདི་དང་སྔ་མ་གཉིས་ལ་
བྱིང་རྒོད་རགས་པ་འབྱུང་མི་འབྱུང་གི་ཁྱད་ཡོད། དྲུག་པ་ནི་ལྔ་བའི་སྐབས་
སུ་སེམས་གཟེངས་བསྟོད་དྲགས་པའི་རྐྱེན་གྱིས་འདིར་རྒོད་པ་ཕྲ་མོས་ཉེན་
ཆེ་ལ་རྒོད་པ་ཕྲ་མོ་སྐྱེས་པ་ན། དེ་རིག་པའི་ཤེས་བཞིན་སྟོབས་ལྡན་བསྐྱེད་
དེ་རྒོད་པ་ཕྲ་མོ་ལའང་སྐྱོན་དུ་བལྟས་ནས་འགོག་དགོས། སྔ་མ་ལས་འདིའི་
སྐབས་བྱིང་བ་ཕྲ་མོའི་ཉེན་ཆེ་བ་མེད་པའི་ཁྱད་ཡོད། ལྔ་བ་དང་དྲུག་པ་
གཉིས་ཤེས་བཞིན་གྱི་སྟོབས་ཀྱིས་འགྲུབ། འདི་ནས་ཤེས་བཞིན་གྱི་སྟོབས་
རྫོགས། བདུན་པའི་སྐབས་སུ་དྲན་ཤེས་ཀྱི་སྟོབས་རྫོགས་པས་བྱིང་རྒོད་སྐྱེ་
དཀའ་ཡང་དེ་ནས་བརྩོན་འགྲུས་ཀྱི་སྟོབས་བསྐྱེད་དེ་བྱིང་རྒོད་ཕྲ་མོ་ལའང་
སྐྱོན་དུ་བལྟས་ནས་སྤོང་གང་ཐུབ་བྱེད་དགོས། འདི་དང་སྔ་མ་གཉིས་
ལ་བྱིང་རྒོད་ཕྲ་མོར་ཤོར་བའི་ཉེན་དོགས་ཆེར་བྱེད་དགོས་མི་དགོས་ཀྱི་ཁྱད་
ཡོད། འདིར་བྱིང་རྒོད་ཕྲ་མོ་ཙམ་གྱི་ཉེན་ཆེར་མེད་ཀྱང་། ད་དུང་དེ་གཉིས་
སྤོང་བའི་ཐབས་ལ་བརྩོན་དགོས་པ་ཡིན། ལྔ་བ་དང་དྲུག་པའི་སྐབས་ཀྱི་
བྱིང་རྒོད་ཀྱིས་ཚུར་གནོད་པའི་དོགས་པ་ཡོད་ལ། བདུན་པའི་སྐབས་འདིར་
བྱིང་རྒོད་བྱུང་ཡང་བརྩོན་འགྲུས་ཀྱིས་བཀག་ཐུབ་པས་བྱིང་རྒོད་ཀྱིས་ཚུར་
2 10



བར་དུ་ཆེར་གཅོད་མི་ནུས། སེམས་གནས་གསུམ་པ་ནས་བདུན་པའི་བར་
གྱི་ལྔ་བོ་འདིར་ཏིང་ངེ་འཛིན་ཤས་ཆེ་ཡང་བྱིང་རྒོད་སོགས་ཀྱིས་བར་དུ་་་་་
གཅོད་པས་ཆད་ཅིང་འཇུག་པའི་ཡིད་བྱེད་ཀྱི་སྐབས་ཡིན། བརྒྱད་པའི་
སྐབས་སུ་ནི་ཐོག་མར་གཉེན་པོ་དྲན་འཛིན་གྱི་རྩོལ་བ་ཅུང་ཟད་བསྟེན་ན་་་་་
ཐུན་གྱི་རིང་བྱིང་རྒོད་ཕྲ་མོའང་མེད་པར་ཐུན་འཁྱོངས་ཐུབ་པ་འབྱུང་ཞིང་།
འདི་དག་གི་སྐབས་རིམ་བཞིན་དཔེར་ན་དགྲ་བོ་སྟོབས་དང་ལྡན་པ་དང་་་་
སྟོབས་འགའ་ཞིག་ཉམས་པ་དང་སྟོབས་རྫོགས་པར་ཉམས་པ་ལྟར་བྱིང་་་་་་
རྒོད་ཀྱི་སྟོབས་རིམ་བཞིན་ཉམས་པ་ཡིན་པས་བརྒྱད་པ་ནས་བཟུང་ཤེས་་་་
བཞིན་གྱི་རྩོལ་བ་བསྟེན་མི་དགོས་སོ། །སེམས་གནས་བརྒྱད་པའི་སྐབས་
འདིར་རྩོལ་བ་ཅུང་ཟད་བསྟེན་ན་ཐུན་གྱི་རིང་བྱིང་རྒོད་སོགས་ཀྱིས་བར་དུ་
གཅོད་པ་མེད་པས་ཆད་པ་མེད་པར་འཇུག་པའི་ཡིད་བྱེད་ཀྱི་སྐབས་ཡིན།
སེམས་གནས་བདུན་པ་དང་བརྒྱད་པ་བརྩོན་འགྲུས་ཀྱི་སྟོབས་ཀྱིས་འགྲུབ་།
དགུ་བ་ནི་འབད་རྩོལ་དང་བྲལ་བར་འཇུག་པ་སྟེ། དེ་ཡང་བརྒྱད་པའི་
སྐབས་ཡང་ཡང་འདྲིས་པ་ལ་བརྟེན་ནས་འདིར་འབད་རྩོལ་མེད་པར་ལྷུན་
གྱིས་འགྲུབ་པ་ཡིན་པས་རྩོལ་བ་ཅུང་ཟད་ཀྱང་མི་དགོས་པར་ཁ་བཏོན་བྱང་
བ་ཞིག་གིས་འདོན་པ་བཏོན་པ་ལྟར་ཏིང་ངེ་འཛིན་ལ་ཧྲིལ་གྱིས་འགྲོ། དེ་ནི་
འདོད་སེམས་རྩེ་གཅིག་པའི་ཞི་གནས་རྗེས་མཐུན་པ་ཡིན། དགུ་བ་འདི་
ཡོངས་སུ་འདྲིས་པའི་སྟོབས་ཀྱིས་འགྲུབ། དེ་དག་གི་དང་པོའི་སྐབས་རྣམ་
རྟོག་ངོས་ཟིན་པའི་ཉམས་དང་། གཉིས་པའི་སྐབས་རྣམ་རྟོག་རེས་ངལ་
1 11



བསོ་བའི་ཉམས། གསུམ་པའི་སྐབས་རྣམ་རྟོག་ཐང་ཆད་པའི་ཉམས་འབྱུང་།
མདོར་ན་སེམས་གནས་དང་པོ་དང་གཉིས་པ་གཉིས་ནི་གནས་པ་རྒྱུན་རིང་
ཐུང་ཡོད་ལ། གཉིས་པ་དང་གསུམ་པ་ནི་གཡེང་བ་རྒྱུན་རིང་ཐུང་ཡོད།
གསུམ་པ་དང་བཞི་བ་གཉིས་དམིགས་རྟེན་ཤོར་སྲིད་མི་སྲིད་ཀྱི་ཁྱད་པར་་་་་
ཡོད་ཅིང་། བཞི་བ་དང་ལྔ་བ་ནི་བྱིང་བ་རགས་པ་སྐྱེ་མི་སྐྱེ་དང་ལྔ་བ་དྲུག་
པ་གཉིས་ནི་བྱིང་བ་ཕྲ་མོ་ལ་དོགས་ཟོན་དགོས་མི་དགོས་དང༌། དེར་མ་
ཟད་དྲུག་པར་རྒོད་པ་ཕྲ་མོ་སྐྱེ་བའང་སྔ་མ་ལས་ཉུང་དུ་སོང་། དྲུག་པ་དང་
བདུན་པ་ནི་བྱིང་རྒོད་ཕྲ་མོར་ཤོར་ཉེན་གྱི་དོགས་ཟོན་ཆེན་པོ་དགོས་མི་་་་་
དགོས་དང་། བདུན་པ་དང་བརྒྱད་པ་ནི་བྱིང་རྒོད་ཡོད་མེད་དང་བརྒྱད་པ་
དང་དགུ་བ་ནི་འབད་རྩོལ་ལ་བལྟོས་མི་བལྟོས་ཀྱི་ཁྱད་པར་ཡོད་དོ། །བདུན་
པའི་སྐབས་བྱིང་རྒོད་འགོག་ཙམ་ལས། དེར་ཤོར་དོགས་ཀྱི་ཉེན་ཆེར་བྱེད་
མི་དགོས་ལ། དཔེར་ན་དགྲ་དང་འཐབ་ན། དེ་སྟོབས་ཞན་དུ་བཏང་ཟིན་
ནས་དོགས་ཟོན་ཆེར་མི་དགོས་པར་བཀག་ཙམ་གྱིས་ཆོག་པ་བཞིན་ཡིན་་་་
ཞེས་སྐྱབས་རྗེ་ཕ་བོང་ཁ་བས་གསུང་ངོ་། །སེམས་དམིགས་པ་ལ་བརྟན་པར་
གནས་པའི་ཏིང་ངེ་འཛིན་དང་རྗེས་སུ་མཐུན་པའི་ཤིན་སྦྱངས་མི་གཡོ་བ་་་་
ཐོབ་པ་དང་དུས་མཉམ་དུ་བསམ་གཏན་དང་པོའི་ཉེར་བསྡོགས་མི་ལྕོགས་
མེད་ཀྱིས་བསྡུས་པའི་ཞི་གནས་ཐོབ་པ་ཡིན། འདི་ནི་འཇིན་རྟེན་དང་
འཇིག་རྟེན་ལས་འདས་པའི་རྟོགས་པ་མང་པོ་འ ཐོབ་པ་ལ་མེད་ཐབས་མེད་
པའི་ལམ་ཡིན་པས་ན་མི་ལྕོགས་མེད་ཟེར། དེ་ནས་ཉེར་བསྡོགས་ཕྱི་མ་
1 12



རྣམས་བསྒྲུབས་ནས་རིམ་གྱིས་བསམ་གཟུགས་བརྒྱད་ཀ་བསྒྲུབས་ནའང་་་་་་
འཐོབ་ནུས་མོད་ཀྱང་དགོས་པ་ཆུང་བས་རང་རེས་དེ་སྐྱེད་པ་མིན་ཞིང༌། ཕྱི་
རོལ་བས་ནི་ཅི་ཡང་མེད་མན་ཆད་ཀྱི་ཉོན་མོངས་མངོན་གྱུར་ཐམས་ཅད་་་་་
སྤངས་ཏེ་སྲིད་རྩེའི་སེམས་ཐོབ་ནས་ཐར་བ་ཐོབ་པར་འཛིན་ཀྱང་དེ་ཙམ་་་་
གྱིས་འཁོར་བ་ལས་མི་གྲོལ་བ་བསྔགས་འོས་བསྔགས་བསྟོད་ལས། ཁྱོད་ཀྱི་
ཆོས་ལ་མི་ཕྱོགས་པའི། །སྐྱེ་བོ་གཏི་མུག་གིས་ལྡོངས་པ། །སྲིད་རྩེའི་བར་དུ་
སོང་ནས་ཀྱང་། །སྡུག་བསྔལ་ཡང་འབྱུང་སྲིད་པ་སྒྲུབ། །ཅེས་དང༌། དེ་ལྟར་
ཞི་གནས་ལེགས་པར་གྲུབ་ན། རྩིག་པ་ལ་སོགས་རྡུལ་ཕྲ་རབ་ཚུན་ཆད་ཀྱང་
བགྲང་ནུས་པའི་ཚོད་ཀྱི་སེམས་གསལ་ཉམས་དང༌། ཕྱིའི་གཟུགས་སོགས་
ཡུལ་ལྔའི་མཚན་མ་ལྔ་དང༌། དུག་གསུམ་གྱི་མཚན་མ་གསུམ་དང་། སྐྱེས་པ་
དང་བུད་མེད་དེ་མཚན་མ་བཅུ་གང་སྣང་ཡང་དེའི་ཉེས་དམིགས་དྲན་ནས་ ་
མི་དགའ་བ་དང་། ཉོན་མོངས་སྐྱེ་བ་ཉུང་ཞིང་སྐྱེས་ཀྱང་ཤུགས་ཞན་པ་
དང་། གནས་ཆ་འཐུག་པས་གཉིད་དང་ཏིང་ངེ་འཛིན་དང་འདྲེ་འགྲོ་བ་
སྙམ་བྱེད་པ་སོགས་ཀྱི་ཡོན་ཏན་འབྱུང་ངོ༌། །དེ་ཡང་ལམ་གཙོ་རྣམ་གསུམ་
དང་སྐྱབས་འགྲོ་སོགས་ཀྱིས་ཟིན་པ་གལ་ཆེ་གསུངས། ལྷུན་གྱིས་འགྲུབ་པར་
འཇུག་པ་དང་རང་གི་ངང་གིས་འཇུག་པ་ནི་དཔེར་ན་ཤོག་དྲིལ་གྱི་དྲིལ་་་་་་
ལྟེབ་བརྐྱངས་ནའང་ཕྱིར་ཧྲིལ་ཧྲིལ་འགྲོ་བ་བཞིན་ཡིན་གསུངས། སེམས་
གནས་དགུའི་མིང་འདོགས་གང་ལ་བརྟེན་ནས་བཤད་པ་ནི།
113



འ གཉིས་པ་དེ་སྟོབས་དྲུག་གིས་འགྲུབ་ལུགས་ལ་ལྔ་ལས་སྟོབས་་་་་
དྲུག་ངོས་བཟུང་བ་ནི་སྟོབས་སོགས་ཏེ། དེ་དྲུག་ནི། ཐོས་པའི་སྟོབས།
བསམ་པའི་སྟོབས། དྲན་པའི་སྟོབས། ཤེས་བཞིན་གྱི་སྟོབས། བརྩོན་འགྲུས་
ཀྱི་སྟོབས། ཡོངས་སུ་འདྲིས་པའི་སྟོབས་རྣམས་སོ། །དེ་དྲུག་གིས་སེམས་
གནས་དགུ་འགྲུབ་ཚུལ་འཐད་པ་དང་བཅས་པ་ནི། དེ་དག་སོགས་ཏེ།
སེམས་དམིགས་པ་ལ་འཇོག་པའི་གདམས་ངག་གཞན་ལས་ཐོས་པ་ཙམ་གྱི་
རྗེས་སུ་འབྲང་ནས་དང་པོར་དམིགས་པ་ལ་བཏགས་པ་ཙམ་ལས་རང་གིས་
ཡང་ཡང་བསམ་ནས་གོམས་པ་མིན་པར་སེམས་གནས་དགུའི་དང་པོ་་་་་་་
འཇོག་པའི་སེམས་འགྲུབ་པར་བྱེད་པའི་སྟོབས་ནི་དང་པོ་དང༌་། དང་པོར་
སེམས་དམིགས་པ་ལ་བཏགས་པ་དེའི་རྒྱུན་ཡང་ཡང་བསམས་ནས་བསྐྱངས་
པ་ནས་རྒྱུན་ཅུང་ཟད་འཐུད་པར་ནུས་པ་ཐོག་མར་ཐོབ་ཅིང་། སེམས་
གནས་དགུའི་གཉིས་པ་འགྲུབ་པར་བྱེད་པའི་སྟོབས་དེ་གཉིས་པ་དང་།
དམིགས་པ་ལས་གཡེངས་པ་ན་སྔར་གྱི་དམིགས་པ་དྲན་ནས་ནང་དུ་སྡུད་པ་
དང༌། དང་པོ་ནས་དྲན་པའི་ཤུགས་བསྐྱེད་དེ་དམིགས་པ་ལས་མི་གཡེང་
བར་བྱས་པས་སེམས་གནས་གསུམ་པ་དང་བཞི་བ་འགྲུབ་པར་བྱེད་པའི་་་་་
སྟོབས་དེ་གསུམ་པ་དང་། འདོད་ཡོན་སོགས་རྣམ་རྟོག་དང་ཉེ་ཉོན་གྱི་རྒྱུ་
ལ་འཕྲོ་བའི་ཉེས་དམིགས་ཤེས་ནས་དེ་གཉིས་ལ་འཕྲོར་མི་སྟེར་བའི་སྒོ་ནས་
སེམས་གནས་ལྔ་བ་དང་དྲུག་པ་འགྲུབ་པར་བྱེད་པའི་སྟོབས་དེ་བཞི་་་་་་



དང༌། རྣམ་རྟོག་དང་ཉེ་ཉོན་ཕྲ་མོ་ཡང་དང་དུ་མི་ལེན་པར་རྩོལ་བས་སྤོང་
བས་སེམས་གནས་བདུན་པ་དང་བརྒྱད་པ་འགྲུབ་པར་བྱེད་པའི་སྟོབས་དེ་
ལྔ་བ་དང་། སྔ་མ་རྣམས་ལ་གོམས་པ་ཆེ་བའི་དབང་གིས་འབད་མེད་དུ་
རང་གི་ངང་གིས་འཇུག་པའི་སྒོ་ནས་སེམས་གནས་དགུ་བ་འགྲུབ་པར་བྱེད་
པའི་སྟོབས་དེ་དྲུག་པའི་ངོ་བོ་ཡིན་པའི་ཕྱིར་རོ། །སེམས་གནས་དང་སྟོབས་
ཕྱི་མ་ཕྱི་མའི་སྔོན་དུ་སྔ་མ་སྔ་མ་འགྲོ་དགོས་ཚུལ་ནི་དེ་ལ་སེམས་སོགས་ཏེ།
ན་རེ་བསྟེན་པ་ནི་རྒྱུན་འཐུད་དེ་བསྟེན་པ་དང་ཐུན་རིང་བོ་འཁྱོངས་པ་ནི་
ཐུན་རིང་བོ་ཐུབ་པའི་དོན། རིགས་པ་ནི། ཐར་འདོད་ཀྱི་གང་ཟག་ཆོས་
ཅན། ཁྱོད་ཀྱིས་ཞི་གནས་སྒྲུབ་པ་ལ་སེམས་གནས་དང་སྟོབས་ཕྱི་མ་ཕྱི་མའི་
སྔོན་དུ་སེམས་གནས་དང་སྟོབས་སྔ་མ་སྔ་མ་འགྲོ་དགོས་ཏེ། ཐོག་མར་
སེམས་དམིགས་པ་ལ་གཏོད་པའི་དྲན་པ་གཅིག་བསྟེན་ན་དྲན་ཤེས་རྒྱུན་དུ་
མ་བསྟེན་ཀྱང་ཡོངས་སུ་འདྲིས་པའི་སྟོབས་ཀྱིས་ཏིང་ངེ་འཛིན་རྒྱུན་ཆགས་
སུ་ཡུན་རིང་འཇུག་པ་ལ་འབད་རྩོལ་མེད་པ་ཞེས་ཟེར་བ་དང་དེ་སྐྱེ་བ་ལ་་་་
སྔོན་རྩོལ་བའི་སྟོབས་རྒྱུན་དུ་བསྟེན་ན་བྱིང་རྒོད་ཀྱིས་བར་དུ་གཅོད་མི་ནུས་
པར་ཡུན་རིང་བོར་འཁྱོངས་པའི་སེམས་གནས་བརྒྱད་པའི་ཏིང་ངེ་འཛིན་
སྐྱེ་དགོས། དེ་སྐྱེ་བ་ལ་སྟོབས་དེས་བྱིང་རྒོད་ཕྲ་མོ་ནས་དང་དུ་མི་ལེན་པར་
འགོག་པའི་སེམས་གནས་བདུན་པ་སྐྱེ་དགོས། དེ་སྐྱེ་བ་ལ་ཤེས་བཞིན་གྱི་
སྟོབས་ཀྱིས་རྣམ་རྟོག་དང་ཉེ་ཉོན་གྱི་གཡེང་བ་ལ་སེམས་མི་འཕྲོ་བར་བྱ་ར་
བྱེད་པའི་སེམས་ལྔ་བ་དང་དྲུག་པ་སྐྱེ་དགོས། དེ་སྐྱེ་བ་ལ་དྲན་པའི་སྟོབས་
115



ཀྱིས་དམིགས་པ་ལས་གཡེང་ན་མྱུར་དུ་དམིགས་པ་དྲན་པ་དང༌། དང་པོ་
ནས་སེམས་དམིགས་པ་ལས་གཡེང་བར་མི་བྱེད་པའི་སེམས་གནས་གསུམ་
པ་དང་བཞི་བ་སྐྱེ་དགོས། དེ་སྐྱེ་བ་ལ་ཐོས་པ་དང་བསམ་པའི་སྟོབས་ཀྱིས་
ཐོག་མར་སེམས་དམིགས་པ་ལ་འདོགས་པ་དང་བཏགས་པ་དེའི་རྒྱུན་མི་་་་
གཡེང་བའི་སེམས་གནས་དང་པོ་དང་གཉིས་པ་སྐྱེ་དགོས་པའི་ཕྱིར་རོ། །
དེ་གཉིས་ཀྱི་དོན་བསྡུས་ཏེ་ཉམས་སུ་ལེན་ཚུལ་ནི། དེ་ལྟར་ན་སོགས་ཏེ།
གོམས་པ་ཀློང་དུ་འགྱུར་བ་ནི། གོམས་པ་བྱང་ཆུབ་སྟེ་རང་དབང་ཐོབ་
པའོ། །ཧྲིལ་ཧྲིལ་འགྲོ་བ་ནི་ངང་ངམ་ཤུགས་ཀྱིས་འགྲོ་བ་སྟེ་འབད་རྩོལ་མི་
དགོས་པར་རང་གི་ངང་གིས་འགྲོ་བའོ། །འཕྲོས་དོན་ལ་དོགས་པ་གཅོད་པ་
ནི་དེ་ལྟ་བུའི་སོགས་ཏེ། མཉམ་བཞག་དང་རྗེས་ཐོབ་འདྲེས་པ་སངས་རྒྱས་
ཀྱི་ས་ཁོ་ནར་མ་གཏོགས་མེད་ལ་སེམས་གནས་དགུ་བ་ཕྱི་རོལ་པའི་རྒྱུད་་་་་་
ལའང་ཡོད་དོ། །རྫོགས་རིམ་ལ་རིམ་པ་ལྔ་སྟེ་ངག་དབེན། སེམས་དབེན།
སྒྱུ་ལུས། འོད་གསལ། ཟུང་འཇུག་གོ །གསུམ་པ་དེ་ལ་ཡིད་བྱེད་བཞི་ཡོད་
པའི་ཚུལ་ལ་གསུམ་ལས་དང་པོ་དངོས་ནི། ཉན་ས་ལས་སོགས་ཏེ། ཡིད་
བྱེད་བཞི་ནི། བསྒྲིམས་ཏེ་འཇུག་པ་དང༌། འཆད་ཅིང་འཇུག་པ་དང་།
འཆད་པ་མེད་པར་འཇུག་པ་དང་། ལྷུན་གྱིས་གྲུབ་ཅིང་འཇུག་པའོ། །དེ་
ཡང་དཔེར་ན་བྱིས་པ་ཀློག་སློབ་པས་གསར་དུ་སློབ་སྐབས་དཔེ་དེ་འདོན་པ་
ལ་བསྒྲིམས་ཏེ་འདོན་པ་དང་། ཅུང་ཟད་བྱང་བ་ན་འཆད་ཅིང་འདོན་པ་
དང༌། བྱང་བ་ན་འཆད་པ་མེད་པར་འདོན་པ་དང་། ཤིན་ཏུ་བྱང་བ་ན་
116



རྩོལ་བ་མེད་པར་འདོན་པ་བཞིན་ནོ། །དེ་ལ་རྩོད་པ་སྤོང་བ་ནི་འོ་ན་སོགས་
ཏེ་དོན་སླའོ། །དེ་དག་གི་གྲུབ་པའི་དོན་ནི། དེ་ལྟར་ན་སོགས་ཏེ།
གཙུབས་པ་ནི་བརྡར་བའི་དོན་དང་། དེ་ཡང་ཤིང་སྟག་པ་ལ་ཕོ་ཤིང་དང་
ལྕང་མ་ལ་མོ་ཤིང་ཟེར་བས་དེ་གཉིས་གཙུབས་ནས་བརྡར་ན་མེ་འབྱུང་སླ་
ལ་སྔོན་ཆད་བཙོན་ཁང་དུ་འགའ་རེས་མཐིལ་ཤིང་གི་ཤིང་སྣེ་ཙམ་ཡང་ཡང་
བརྡར་ནས་མེ་འབྱུང་བ་ཡོད་གསུངས། དེས་ན་ཞི་གནས་ཀྱི་ཚོགས་ལ་
གནས་ནས་ཞི་གནས་སྒྲུབ་པའི་བརྩོན་འགྲུས་བསྟེན་ན་འགྲུབ་པ་ལས་ལན་
རེ་གཉིས་ཙམ་ནས་སྦྱོར་བ་དོར་ན་མི་འགྲུབ་པས་གཙུབ་ཤིང་གཙུབས་པའི་
དཔེ་དེ་ལྟར་བྱ་དགོས་ཞེས་པའོ། །
བ བསྒོམས་པས་ཞི་གནས་གྲུབ་པའི་ཚད་ལ་གསུམ། ཞི་གནས་གྲུབ་
པ་དང་མ་གྲུབ་པའི་ས་མཚམས་བསྟན་པ་དང་། ཞི་གནས་ལ་བརྟེན་ནས་
ལམ་བགྲོད་ཚུལ་སྤྱིར་བསྟན་པ་དང་། ཁྱད་པར་དུ་འཇིག་རྟེན་པའི་ལམ་
བགྲོད་ཚུལ་བསྟན་པའོ། །དང་པོ་ལ་གཉིས། །དངོས་ཀྱི་དོན་བསྟན་པ་དང་
ཡིད་བྱེད་དང་ལྡན་པའི་རྟགས་དོགས་གཅོད་དང་བཅས་པའོ། །དང་པོ་ལ་
གཉིས་ཤིན་སྦྱངས་རྫོགས་པར་ཐོབ་མ་ཐོབ་ཀྱི་སྒོ་ནས་ཞི་གནས་ཐོབ་མ་ཐོབ་
ཏུ་བསྟན་པ་དང༌། ཤིན་སྦྱངས་རྫོགས་པར་ཐོབ་ནས་ཞི་གནས་གྲུབ་ལུགས་
བསྟན་པའོ། །དང་པོ་ལ་བཞི་ལས་མཚམས་སྦྱར་བ་ནི། སྔར་བཤད་པ་
སོགས་ཏེ། དོན་ནི་སྔར་བཤད་པ་ལྟར་འབད་རྩོལ་ལ་མི་ལྟོས་པར་ལྷུན་
༡༩ །



འགྲུབ་ཏུ་འཇུག་པའི་ཏིང་ངེ་འཛིན་དེ་ཐོབ་ན་ཞི་གནས་ཐོབ་པ་ཡིན་ནམ་
ཞེ་ན། དེའི་ལན་འདི་ལྟར་ཞེས་པའོ། །ཤིན་སྦྱངས་ཁྱད་པར་ཅན་གྱིས་
མ་ཟིན་པའི་ཞི་གནས་རྗེས་མཐུན་པར་བསྟན་པ་ནི་བཤད་པར་སོགས་ཏེ།
དོན་ནི་ཏིང་ངེ་འཛིན་དེ་ཟིན་བྱེད་ཤིན་སྦྱངས་ཁྱད་པར་བ་ཐོབ་པ་དང་མ་
ཐོབ་པ་གཉིས་ལས་མ་ཐོབ་པ་ན་ཞི་གནས་རྗེས་མཐུན་པ་ལས་ཞི་གནས་་་་་
དངོས་མ་ཡིན་པར་དགོངས་འགྲེལ་དང་མདོ་སྡེ་རྒྱན་དང་སྒོམ་རིམ་བར་བ་
རྣམས་ལས་གསུངས་པ་ལྟར་དང་ཉན་ས་ལས་གསུངས་ཚུལ་འོག་ཏུ་འཆད་
དོ། །དེར་མ་ཟད་དབུས་མཐའ་དང་ཤེར་ཕྱིན་མན་ངག་ལས་གསུངས་
པ་རྣམས་ཀྱིས་ཀྱང་དགོངས་འགྲེལ་གྱི་དོན་གཏན་ལ་ཕབ་པ་ཡིན་ནོ་ཞེས་་་་་
པའོ། །འདི་དག་གི་སྐབས་སུ་ཡིད་ལ་བྱེད་པ་ཞེས་པ་ཞི་གནས་ཀྱི་མིང་ཡིན་
ལ། ཡིད་ཀྱིས་བརྗེད་པ་ཞེས་པ་ནི་དམིགས་པ་ལ་སེམས་ཡང་ཡང་སེམས་
པར་བྱེད་པའོ། །སེམས་ལས་བྱུང་བའི་ཆོས་གཞན་དུ་གྱུར་པ་ཞེས་པ་ནི།
སེམས་ཤིན་སྦྱངས་ནི་སེམས་བྱུང་ཡིན་ཞིང་། དེ་ཡང་གང་ཟག་ཐ་མལ་བ་
ཐམས་ཅད་ལ་ཐུན་མོང་དུ་ཡོད་པའི་སེམས་བྱུང་རྣམས་ལས་གཞན་དུ་གྱུར་
པ་སྟེ་སྒོམ་སྟོབས་ཀྱིས་གསར་དུ་ཐོབ་པའི་དོན་ནོ། །ཤིན་སྦྱངས་མ་སྐྱེས་གོང་
གི་ཏིང་ངེ་འཛིན་དེ་ས་གང་གིས་བསྡུས་པ་ནི། འོ་ན་ཤིན་སྦྱངས་སོགས་ཏེ།
འགྱོད་པ་མེད་པ་དང་དགའ་བདེ་མཆོག་དང༌། ཤིན་ཏུ་སྦྱངས་བས་མ་
བསྒྲུབས་པའི་ཕྱིར་རོ་ཞེས་པའི་འགྱོད་པ་མེད་པའི་དོན་ནི་ལུས་ངལ་བ་དང་
སེམས་སྐྱོ་བ་མེད་པ་ལ་བྱེད་དེ། དེ་ཡང་སེམས་གནས་དགུ་བའི་ཚེ་ལུས་
1 13
，
，
，，
，，
，
，
，
，
，
， ，
༈ ་
： ，
，
།
，
，，4*
ཐ༧ -• •. 4 ， ，，, " -
=#, *#
-
/ sus=t , #
*
，，
e
+a+༧ ཨ༩༧༢ ་ བ
，
ཁ་ ཁ，
-
།
--
， ༔ ༔ ༔ -
- -
， 4#*#༣,༡༣"，
*, ཚེ ༧༧ ༧ག
- ，
༧ +- + l= 4-- • +
༤༤



སེམས་ལས་རུང་གི་ཤིན་སྦྱངས་ཁྱད་པར་ཅན་མ་ཐོབ་པའི་ཏིང་ངེ་འཛིན་ཧ་
ཅང་ཡུན་རིང་ན་ལུས་ངལ་བ་དང་སེམས་སྐྱོ་བ་སྐྱེ་བའི་དོན་ནོ། །ཤིན་
སྦྱངས་མ་སྐྱེས་གོང་གི་ཏིང་ངེ་འཛིན་དེ་ཆོས་ཅན། འདོད་ཁམས་ཀྱི་སས་
བསྡུས་པ་ཡིན་ཏེ། ས་དགུ་གང་རུང་གི་བསྡུས་པ་གང་ཞིག ས་གཞན་གྱིས་
མ་བསྡུས་པའི་ཕྱིར་ཏེ། བསམ་གཏན་དང་པོའི་ཉེར་བསྡོགས་སོགས་ས་
གཞན་གྱིས་བསྡུས་པ་ལ་ཞི་གནས་ངེས་པར་དགོས་པའི་ཕྱིར་རོ། །སའི་
དངོས་གཞིའི་འདོད་པ་ན་སྤྱོད་པ་ནི་དེ་ལྟ་མ་ཡིན་ཏེ། ཞེས་པ་འདོད་ཁམས་
ན་ཤིན་སྦྱངས་ཁྱད་པར་ཅན་གྱིས་མ་ཟིན་པའི་སེམས་གནས་དགུའི་ཏིང་ངེ་
འཛིན་ཡོད་པར་སྟོན་པ་ཡིན་ནོ། །དོན་བསྡུ་བ་ནི། དེ་ལྟར་ན་སོགས་ཏེ་སྤྱོད་
ལམ་ཐམས་ཅད་དང་འདྲེ་ཐུབ་པའི་ཏིང་ངེ་འཛིན་ཞེས་པའི་འདྲེ་ཐུབ་པ་ནི་
བསྲེ་ཐུབ་པའི་དོན་ཏེ་པར་མ་འགའ་ཞིག་ཏུ་འགྲེ་ཐུབ་པ་ཞེས་འབྱུང་ཡང་་་་་
པར་རྙིང་དག་ལས་འབྱུང་བ་ལྟར་སྔ་མ་དག་པ་ཡིན་ཏེ། བྱ་བའི་ལས་མ་
འོང་བ་ལ་འདྲེ་དང་བསྲེ་ཞེས་པ་དང༌། བྱ་ལས་འདས་པ་ལ་འདྲེས་དང་
བསྲེས་ཞེས་པ་ཡིན་པས། ལྷ་འདྲེའི་འདྲེ་དང་རིགས་འགྲེའི་འགྲེ་ལ་འཁྲུལ་
མི་རུང་གསུངས། ཤིན་སྦྱངས་ངོས་གཟུང་བ་ནི། འོ་ན་སོགས་ཏེ། དེ་ལ་ཤིན་
ཏུ་སྦྱངས་པ་ནི་རྩལ་སྦྱངས་ཏེ་མཐའ་ཆོད་པའི་དོན་ཡིན་ལ་ལུས་སེམས་ཀྱི་་་
གནས་ངན་ལེན་ནི་ལུས་སེམས་དགེ་བའི་ལས་སུ་བཀོལ་རུང་བ་ལ་བར་དུ་་་་
གཅོད་པའི་ས་བོན་ཞིག་ཡིན། སེམས་ལས་བྱུང་བའི་ཆོས་གཞན་དུ་གྱུར་པ་
ཞེས་པ་ནི་སེམས་ཤིན་སྦྱངས་ལ་བྱ་སྟེ། དེ་བསྒོམས་སྟོབས་ཀྱིས་གསར་དུ་
119



ཐོབ་པ་ན་སེམས་བྱུང་རང་ག་བ་ལས་གཞན་དུ་གྱུར་པ་ཡིན་ཞེས་པའི་དོན་
ནོ། །ལས་ལ་ངན་རང་གི་བྱ་བ་ལ་འཇུག་པ་ལྟར་འཚེར་སྣང་ཞེས་པ་ནི།
ལས་ཀ་མི་ནུས་པའི་མི་དེ་ལས་ཀའི་བྱ་བ་ལ་འཇུག་རན་པ་ན་སུན་ནས་་་་་
འཇིགས་སྣང་འབྱུང་ཞེས་པའོ། །རང་ཡུལ་ལ་རང་སྟོབས་ཀྱིས་ལུས་སེམས་
ལས་སུ་རུང་བའི་སེམས་བྱུང་དེ་སེམས་ཤིན་སྦྱངས་ཀྱི་ངོ་བོ་ཡིན་ལ་ལུས་་་་་
སེམས་ཡང་དག་པར་སྦྱངས་པས་ན་ཤིན་སྦྱངས་ཞེས་བྱའོ། །སེམས་ཤིན་
སྦྱངས་དང་ལུས་ཤིན་སྦྱངས་ཁྱད་པར་ཅན་སྔ་ཕྱིར་སྐྱེ་ཚུལ་ནི།
༥༤༠
མཚན་ཉིད་ཡོངས་སུ་སོགས་ཏེ། དེ་ཡང་ཞི་གནས་གསར་དུ་
འགྲུབ་པའི་སྔ་ལྟས་ཀླད་པ་ལྕི་བེམ་པ་སྙམ་བྱེད་པ་ནི། དཔེར་ན་སྐྲ་གསར་
དུ་བཞར་བའི་ཚེ་མགོ་འཁྱག་པ་ན་ལག་པ་དྲོན་པོ་མགོ་ལ་དལ་གྱིས་བཀབ་
པ་ལྟ་བུའི་བདེ་ཉམས་ཤིག་ཡིན་ཏེ། དེ་ནི་ཤ་པགས་མཚམས་སུ་ལུས་ཀྱི་
གནས་ངན་ལེན་སྐྱེད་པའི་རླུང་ཡོད་པ་རྣམས་རིམ་གྱིས་འདུས་ནས་སྤྱི་བོར་
ཡལ་འགྲོ་བའི་རྟགས་ཡིན་གསུངས། དེའི་མཐུས་སེམས་ཀྱི་གནས་ངན་ལེན་
དང་བྲལ་བར་འགྱུར་ཞིང་། སེམས་ཀྱི་གནས་ངན་ལེན་དེའི་གཉེན་པོར་
སེམས་ཤིན་སྦྱངས་སྔོན་ལ་སྐྱེ། དེའི་མཐུས་ལུས་ཤིན་སྦྱངས་སྐྱེ་བའི་རྒྱུར་
གྱུར་པའི་རླུང་ལུས་ལ་ཁྱབ་པར་རྒྱུ་བའམ་བརྒྱུས་པ་ན་ལུས་ཀྱི་གནས་ངན་་་་་
ལེན་དང་བྲལ་བར་འགྱུར་ཞིང་། ལུས་ཀྱི་གནས་ངན་ལེན་སེལ་བའི་གཉེན་
པོ་ལུས་ཤིན་སྦྱངས་རྗེས་སུ་སྐྱེ་སྟེ། ལུས་ཐམས་ཅད་རྒྱས་ནས་ལས་རུང་གི་
120



རླུང་གི་མཐུས་གང་བ་བཞིན་དུ་སྣང་བར་འགྱུར་རོ། །ལུས་ཤིན་སྦྱངས་ནི་
ནང་གི་རེག་བྱ་ཆོས་ཡིད་དུ་འོང་བ་ཞིག་ཡིན་པས་ནང་གི་རེག་བྱ་ཡིན་ནོ། །
དེ་ལྟར་ལུས་ཤིན་སྦྱངས་ཐོག་མར་སྐྱེ་བའི་ཚེ་ལུས་ལ་བདེ་ཉམས་སྐྱེས་པ་ལ་
བརྟེན་ནས་སེམས་ལ་དགའ་ཉམས་འབྱུང་། དེ་ཡང་དཔེར་ན་ཕ་མ་ཡུན་
རིང་དུ་མ་འཕྲད་པ་གསར་དུ་ཐུག་ན་དགའ་བ་སྐྱེ་བ་བཞིན་ནོ། །དེའི་རྗེས་
ཐོག་མར་སྐྱེས་པའི་ཤིན་སྦྱངས་ཀྱི་ཤུགས་ཟད་པ་མིན་པར་རིམ་གྱིས་ཆུང་དུ་
སོང་ནས་སེམས་གཡོ་བ་ལོག་ན་ཤིན་སྦྱངས་མི་གཡོ་བ་ཏིང་ངེ་འཛིན་དང་་་་
མཐུན་པ་བྱུང་ནས་སེམས་དམིགས་པ་ལ་བརྟན་པར་གནས་ཤིང་། དགའ་
བས་མ་ཞི་བ་དང་བྲལ་བའི་ཞི་གནས་ཐོབ་བོ། །(ཞི་གནས་འཐོབ་པ་ཡིན་ཏེ་ཞེས་
པའི་འཐོབ་ལ་སྔོན་འཇུག་མི་དགོས་གསུངས） ཤིན་སྦྱངས་ཁྱད་པར་ཅན་གྱིས་ཟིན་ན་
ཞི་གནས་སམ་ཡིད་བྱེད་ཐོབ་པར་བསྟན་པ་ནི་དེ་ལྟ་བུ་སོགས་ཏེ། གོང་དུ་
བཤད་པ་དེ་ལྟ་བུ་ཐོབ་པ་དེའི་ཚེ། ཡིད་བྱེད་དམ་ཞི་གནས་ཐོབ་པའི་གྲངས་
སུ་ཆུད་པ་དང་། བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཞི་
གནས་དང་། མཉམ་པར་བཞག་པའི་ས་བའི་ཡིད་བྱེད་ཆུང་ངུ་ཐོབ་པ་ཡིན།
ཞི་གནས་ཐོབ་པའི་ཚད་ལ་སྤྱིར་ཏིང་ངེ་འཛིན་ཐོག་མར་རྙེད་པ་ནས་ཤིན་་་་་
སྦྱངས་ཀྱང་ཆ་ཕྲ་མོ་ནས་སྐྱེ་ཡང་ཆུང་བས་རིག་པར་དཀའ་ཞིང་མཐར་ཆེར་
འཕེལ་ཏེ་མངོན་མཚན་དུ་གྱུར་པ་ན་ཞི་གནས་འགྲུབ་ཅིང་། དེ་ཡང་ཐོག་
མར་སེམས་ཤིན་སྦྱངས་སྐྱེས་པ་དེས་རྐྱེན་བྱས་ཏེ་ལུས་ཤིན་སྦྱངས་སྐྱེ་ཞིང་་་་་
ལུས་ཤིན་སྦྱངས་སྐྱེས་མ་ཐག་པའི་ཚེ་ལུས་ལ་བདེ་ཉམས་ཆེན་པོ་སྐྱེ་ཞིང་དེ་
121



ནི་ལུས་ཤིན་སྦྱངས་ཀྱི་བདེ་བ་དང་དེ་ལ་བརྟེན་ནས་ཡིད་ལ་བདེ་ཉམས་་་་་
འབྱུང་བ་སེམས་ཤིན་སྦྱངས་ཀྱི་བདེ་བ་ཡིན་པས་ཤིན་སྦྱངས་གཉིས་ལས་་་་་
སེམས་ཤིན་སྦྱངས་ཐོག་མར་སྐྱེ། བདེ་བ་གཉིས་ལས་ལུས་ཤིན་སྦྱངས་ཀྱི་
བདེ་བ་ཐོག་མར་སྐྱེའོ། །དེ་ལྟར་ལུས་ཤིན་སྦྱངས་སྐྱེས་མ་ཐག་པ་ནས་དགའ་
བདེ་དེས་སེམས་གཡེངས་ནས་དགའ་ཡལ་ཡལ་བ་ཆེན་པོ་འབྱུང་ཞིང་།
དེའི་ཚེ་ད་དུང་ཞི་གནས་མ་ཐོབ་ལ། དེ་ནས་དགའ་ཚགས་ལངས་པ་ལྟ་བུ་
དེ་ཅུང་ཟད་ཆུང་དུ་སོང་ནས་སེམས་དམིགས་པ་ལ་ལྷན་ནེ་སྡོད་པའི་ཏིང་
ངེ་འཛིན་དང་རྗེས་སུ་མཐུན་པའི་ཤིན་སྦྱངས་མི་གཡོ་བ་ཐོབ་པ་དང་དུས་་་
མཉམ་དུ་ཞི་གནས་འགྲུབ་པ་ཡིན་ནོ། །དགའ་བ་ཆུང་དུ་སོང་བ་དེ་ཡང་
ཤིན་སྦྱངས་ཟད་ནས་སོང་བ་མ་ཡིན་ཏེ། དཔེར་ན་གཏམ་སྙན་པོ་ཐོས་མ་
ཐག་ཏུ་དགའ་བས་སེམས་གཡེང་ཞིང་གཏམ་དེ་མི་བདེན་པ་ལྟ་བུ་མིན་ཀྱང་
དེ་ནས་ཡུན་ཅུང་ཟད་ཙམ་སོང་བ་སྔར་གྱི་སེམས་གཡེང་བ་ཆུང་དུ་སོང་བ་
ལྟ་བུའོ། །མཉམ་པར་བཞག་པའི་ས་ནི་ཁམས་གོང་མ་གཉིས་ཀྱི་སའི་མིང་གི་
རྣམ་གྲངས་སོ། །
དེ་ཡང་ཞི་གནས་ཤིན་སྦྱངས་མ་ཐོབ་བར་དུ་མི་འབྱུང་ཞིང་དེ་ཐོབ་་་་་
ནས་འཇོག་ཅེས་པ་དང་། ལྷག་མཐོང་གི་ཚད་ཀྱང་ཞི་གནས་ཀྱི་ངང་ནས་
དཔྱད་སྟོབས་ཀྱིས་དྲངས་པའི་ཤིན་སྦྱངས་འདྲེན་ནུས་པའི་མཚམས་ནས་་་་
འཇོག་ཅེས་པའི་གོ་བ་ཡང་། ཤིན་སྦྱངས་ཐོབ་ནས་ལུས་སེམས་ཀྱི་གནས་
ངན་ལེན་ཇི་ལྟར་འདོད་འདོད་དུ་བཀོལ་མི་རུང་བའི་ཆ་དེ་དང་བྲལ་བས་་་་
122



སྔར་དམིགས་པ་ལ་གནས་ལུགས་དང་གཏན་མི་འདྲ་བའི་གནས་ཆ་ཞིག་་་་་་
འོང་བ་དང་། མཉམ་པར་བཞག་སྟོབས་ཀྱིས་ཤིན་སྦྱངས་སྐྱེས་པ་དེ་ལས་
ཀྱང་ཆེས་ལྷག་པའི་ལུས་སེམས་ལས་སུ་རུང་བ་དང༌། བཞག་ན་དམིགས་
པ་ལ་སེམས་གནས་ཆ་དང་བཏང་ན་སེམས་ཀྱི་མཐུ་ཞིག་དཔྱད་སྟོབས་ཀྱིས་
དྲངས་པའི་ཤིན་སྦྱངས་ཐོབ་ནས་འབྱུང་བའི་ཆ་ནས་ཡིན་ནོ། །གཉིས་པ་
ཡིད་བྱེད་དང་ལྡན་པའི་རྟགས་དོགས་གཅོད་དང་བཅས་པ་ལ་གཉིས། ཡིད་
བྱེད་དང་ལྡན་པའི་རྟགས་དང་དོགས་པ་གཅད་པའོ། །དང་པོ་ལ་གསུམ་
ལས་ཡིད་བྱེད་ཀྱི་རྟགས་ངོས་བཟུང་བ་ནི་གང་དང་སོགས་ཏེ། གཟུགས་
ཀྱིས་བསྡུས་པའི་སེམས་དང༌། ཤིན་སྦྱངས་གཉིས་དང་། སེམས་རྩེ་གཅིག་པ་
བཞི་ཆུང་ངུ་ཐོབ་པ་དང༌། ཉོན་མོངས་རྣམ་སྦྱོང་གི་དམིགས་པ་ལ་སྦྱོར་ནུས་
པ་སྟེ་ཞི་རགས་རྣམ་ཅན་དང་། བདེན་པའི་རྣམ་ཅན་གྱིས་ཉོན་མོངས་སྦྱོང་
བ་ལ་ནུས་པ་ཐོབ་པ་དང་། སེམས་རྒྱུད་འཇམ་པར་འགྱུར་བ་དང་། ཞི་
གནས་ཀྱིས་རྒྱུད་དཀྲིས་པ་དང༌། ཉོན་མོངས་ལ་སྤྱད་པ་སེལ་ནུས་པ་དང་།
མཉམ་པར་བཞག་པ་ན་མྱུར་བ་མྱུར་བར་ཤིན་སྦྱངས་གཉིས་སྐྱེ་བར་འགྱུར་
བ་དང་། ལུས་ཀྱི་གནས་ངན་ལེན་གྱིས་མི་གནོད་པ་དང༌། སྒྲིབ་པ་ལྔ་ཕལ་
ཆེར་མི་འབྱུང་བ་དང་། མཉམ་བཞག་ལས་ལངས་ཚེ་ཡང་ཤིན་སྦྱངས་རེ་
འགའ་བས་ཟིན་པ་དང་། མཚན་མ་བཅུ་མི་འཆར་བ་དང་། རྣམ་རྟོག་མེད་
པར་འགྱུར་བ་དང་། ལུས་སོགས་ཀྱི་སྣང་བ་མི་འཆར་བ་དང་། སེམས་ནམ་
མཁའ་དང་དབྱེར་མེད་དུ་སོང་བ་ལྟ་བུའི་ཉམས་འཆར་བ་དང་། དེ་ལས་
123



ལངས་པ་ན་ལུས་གློ་བུར་དུ་བྱུང་བ་ལྟ་བུའི་ཉམས་འཆར་བ་དང་། རྗེས་
ཐོབ་ཀྱི་ཚེ་ཡང་ཉོན་མོངས་པ་ཤུགས་ཞན་ཅིང་རྒྱུན་ཆེར་འཐུད་མི་ནུས་པ་་་
སོགས་ནི་ཡིད་བྱེད་དེ་ཞི་གནས་དང་ལྡན་པའི་རྟགས་སུ་གསུང་ངོ༌། །རྟགས་
དེ་དང་ལྡན་པའི་ཡིད་བྱེད་ཐོབ་ན་ཞི་གནས་དག་པ་ཆེས་སླ་བ་ནི། དེ་
ལྟར་སོགས་ཏེ། ལུས་སེམས་ཤིན་སྦྱངས་ཀྱི་སྟོབས་འཕེལ་ན་དམིགས་པ་ལ་
རྩེ་གཅིག་པའི་ཞི་གནས་འཕེལ་ལ་དེ་འཕེལ་བས་ཤིན་སྦྱངས་ཀྱི་ངོ་བོ་གོང་་་་
འཕེལ་དུ་འགྱུར་བ་ལ་གཅིག་གྲོགས་སུ་གཅིག་ཡོད་པས་སྤེལ་མར་འཕེལ་བ་
ཡིན་ནོ། །དོན་བསྡུ་བ་ནི་མདོར་ན་སོགས་ཏེ་རླུང་སེམས་འཇུག་པ་གཅིག་ཏུ་
སོང་བ་ནི། དཔེར་ན་སྨྱོན་པར་གྱུར་པ་དག་རླུང་ལོག་པ་སྙིང་རྩར་ཞུགས་
པས་སེམས་ཡང་ལོག་པར་ཞུགས་ཏེ་སྨྱོན་པར་གྱུར་པ་ཡིན། དེ་ཡང་རྟ་
རྒོད་པོར་བཞོན་ནས་རྟ་ལམ་ལོག་ཏུ་སོང་ན་རྟ་ཐོག་གི་མི་ཡང་ལམ་ལོག་ཏུ་
འགྲོ་བ་བཞིན་ཡིན། དེ་བས་ཏིང་ངེ་འཛིན་སྒོམ་པའི་ཚེ་ལུས་གནད་བཅའ་
བ་ཡང་རླུང་གི་རྒྱུ་བ་འགྲིག་པའི་ཆེད་དང་དེ་འགྲིག་ན་སེམས་ཀྱི་སྒོམ་ཡང་
བདེ་བླག་ཏུ་འགྲུབ་པ་བཞིན་ཡིན་གསུངས། སེམས་ལས་སུ་རུང་བས་རླུང་
ལས་སུ་རུང་། དེ་ལས་སུ་རུང་བས་ཤིན་སྦྱངས་ཁྱད་པར་བ་འབྱུང་། དེ་བྱུང་
བས་ཏིང་ངེ་འཛིན་ཁྱད་པར་བ་སྐྱེ། དེ་སྐྱེས་ནས་ཤིན་སྦྱངས་གཉིས་འདྲེན་
ནོ། །གཉིས་པ་དོགས་པ་གཅད་པ་ལ་གཉིས་ཞི་གནས་ལམ་གང་དུ་འཇོག་
པའི་དོགས་པ་གཅད་པ་དང་། མི་རྟོག་པ་ཐམས་ཅད་སྟོང་ཉིད་ཀྱི་ཏིང་ངེ་
འཛིན་དུ་འགྱུར་མི་འགྱུར་གྱི་དོགས་པ་གཅད་པའོ། །དང་པོ་ལ་གཉིས་ལས་
124



དོགས་པ་དགོད་པ་ནི་དེ་ལྟར་དྲན་པ་སོགས་ཏེ། དོན་ནི་དྲན་ཤེས་རྒྱུན་དུ་
མ་བསྟེན་ཀྱང་སེམས་ཏིང་ངེ་འཛིན་དུ་འགྲོ་བའི་མི་རྟོག་པ་སེམས་གནས་་་་་
དགུ་བའི་སྐབས་སུ་བཤད་པ་དང༌། བདེ་གསལ་མི་རྟོག་པའི་ཞི་གནས་ནི་
ལམ་ལྔའི་གང་དུ་འཇོག་ཅེས་པའོ། །དོགས་པ་གཅད་པ་ལ་གསུམ་ལས་ཏིང་
ངེ་འཛིན་འདི་རང་གི་ངོ་བོའི་སྒོ་ནས་ཕྱི་ནང་ཐུན་མོང་བར་བསྟན་པ་ནི་་་་་
འདི་འདྲ་བའི་སོགས་ཏེ། ཏིང་ངེ་འཛིན་འདི་ཐོབ་ན་ཐེག་ཆེན་དང་དེར་མ་
ཟད་རྣལ་འབྱོར་བླ་མེད་ཀྱི་རྫོགས་རིམ་མཚན་ཉིད་ཡོངས་སུ་རྫོགས་པ་ཐོབ་
པར་འདོད་པ་སྔོན་དང་ད་ལྟར་གྱི་དུས་སུ་ཤིན་ཏུ་མང་བར་བྱུང་སྣང་ཡང་།
ཚད་ལྡན་གྱི་གཞུང་ལ་བརྟེན་ནས་དཔྱད་ན་ཐེག་ཆེན་ལྟ་ཅི། ཐེག་དམན་གྱི་
ལམ་ཡང་མ་ཡིན་པར་ཕྱི་ནང་ཐུན་མོང་གི་ལམ་ཡིན་པའི་ཕྱིར་རོ། །དེ་ལྟ་བ་
དང་ངེས་འབྱུང་གིས་ཟིན་ན་ཐར་ལམ་དང་བྱང་ཆུབ་ཀྱི་སེམས་ཀྱིས་ཟིན་ན་
ཐེག་ཆེན་ལམ་དུ་འགྱུར་ཚུལ་ནི་འདི་ཡང་སོགས་ཏེ། ཞི་གནས་དེ་རང་གི་ངོ་
བོའི་སྒོ་ནས་ཐར་བ་དང་ཐམས་ཅད་མཁྱེན་པའི་ལམ་གང་དུ་ཡང་མི་འགྱུར་
མོད་ཀྱང་ངེས་འབྱུང་དང་བྱང་ཆུབ་ཀྱི་སེམས་ཀྱི་རྩིས་ཟིན་ན་ཐར་ལམ་དང་
ཐམས་ཅད་མཁྱེན་པའི་ལམ་དུ་འགྱུར་བ་མི་འགལ་ཏེ་དཔེར་ན་ངའི་མདུན་
དུ་ཡོད་པའི་དཀར་ཡོལ་འདིའི་ནང་དུ་ཇ་དང་ཆང་དང་སྦྲང་རྩི་དང་བདུད་
རྩི་རྣམས་རིམ་བཞིན་བླུགས་ན་ཇ་དཀར་དང་ཆང་དཀར། སྦྲང་རྩིའི་དཀར་
ཡོལ་དང་བདུད་རྩིའི་དཀར་ཡོལ་ཡིན་ལ་གང་ཡང་ནང་དུ་བླུགས་མེད་ན་་་་་
དཀར་ཡོལ་ཙམ་ལས་ཇ་དཀར་སོགས་མ་ཡིན་པ་བཞིན་ཡིན་ནོ། །ཞི་གནས་
125



སྒྲུབ་ཚུལ་ལ་དབུ་སེམས་ཀྱི་ཤིང་རྟ་ཆེན་པོ་རྣམས་དགོངས་པ་གཅིག་ཚུལ་ནི་
དབུ་མ་བ་སོགས་ཏེ། དབུ་སེམས་ལྟ་བའི་ཕྱོགས་མི་མཐུན་ཡང་ཞི་གནས་
སྒྲུབ་ཚུལ་དགོངས་པ་གཅིག་ཡིན་ལ་བྱང་ས་དང་བསྡུ་བ་ཀུན་བཏུས་དང་་་་
ཉན་ས་རྣམས་ལས་ཞི་གནས་སྒྲུབ་པ་ན་སེམས་དགུས་སྒྲུབ་པར་གསུངས་་་་་
ཤིང་ལྷག་མཐོང་སྒྲུབ་ལུགས་ཟུར་དུ་གསུངས་སོ། །“བྱམས་ཆོས་ནས་
གསུངས་པ་རྣམས་ཀྱང་ཐོགས་མེད་ཀྱིས་བཀྲལ་བ་ལས་ལོགས་ན་མེད་པས་
ཤིང་རྟ་ཆེན་པོ་ཐམས་ཅད་འདི་ལ་དགོངས་པ་གཅིག་ཏུ་སྣང་ངོ”ཞེས་པ་ལ་
ལམ་རིམ་གྱི་ཚིག་འདིས་བྱམས་ཆོས་གསུང་བ་བོ་རྗེ་བཙུན་བྱམས་པ་ཡང་་་་
ཤིང་རྟ་ཆེན་པོ་ཡིན་ཞེས་སྒྲུབ་བྱེད་དུ་འདྲེན་པ་ཡང་ཡོད་གསུངས། གཉིས་
པ་མི་རྟོག་པ་ཐམས་ཅད་སྟོང་ཉིད་ཀྱི་ཏིང་ངེ་འཛིན་དུ་འགྱུར་མི་འགྱུར་གྱི་
དོགས་པ་གཅད་པ་ལ་གསུམ་ལས་དོགས་པ་དགོད་པ་ནི་གལ་ཏེ་སོགས་ཏེ།
དོན་ནི་ཉན་ས་ལས་བཤད་པའི་ཏིང་ངེ་འཛིན་དེ་དག་ལ་བདེ་བ་དང་གསལ་བ་
ཡོད་ཀྱང་མི་རྟོག་པ་མེད་པས་ཞི་གནས་ཙམ་དང་མི་རྟོག་པ་ཡོད་ན་སྟོང་བ་
ཉིད་ཀྱི་ཏིང་ངེ་འཛིན་དུ་འགྱུར་ཅེས་དོགས་སོ། །དེ་གཅད་པ་ལ་གཉིས་
ལས་དང་པོ་ལྟ་ཐོག་ཏུ་མི་རྟོག་པར་འཇོག་པ་སྟོང་ཉིད་ཀྱི་ཏིང་ངེ་འཛིན་དུ་
འདོད་ན་འཐད་པར་བསྟན་པ་ནི། མི་རྟོག་པ་སོགས་ཏེ། ཕུ་ཐོག་བཅད་པ་
ནི་ཕུགས་ཐག་བཅད་པའི་དོན་ཏེ། ཕུ་དང་ཕུགས་གཉིས་དོན་འདྲའོ། །ཏིང་
ངེ་འཛིན་ལ་མི་རྟོག་པ་མེད་ཅེས་པའི་མི་རྟོག་པ་དེ་གང་ལ་བྱེད། ལྟ་ཐོག་ཏུ་
མི་རྟོག་པར་འཇོག་པ་ལ་བྱེད་དམ། རང་དགར་མི་རྟོག་མི་དཔྱོད་པར་
1 26



འཇོག་པ་ལ་བྱེད།དང་པོ་ལྟར་ན་ཁོ་བོས་ཀྱང་འདོད་ལ། ཁྱེད་ཀྱང་འདོད་ན་
རྣམ་བཞག་སོ་སོར་ཕྱེ་ནས་འཆད་པ་ལས་མི་རྟོག་པ་ཐམས་ཅད་ལྟ་བ་སྐྱོང་
བར་སྨྲ་བར་མི་རིགས་སོ། །ཅིར་ཡང་མི་རྟོག་མི་དཔྱོད་པར་འཇོག་པའི་
སྒོམ་ཐམས་ཅད་འདིར་འདོད་ན་མི་འཐད་པར་བསྟན་པ་ནི་གལ་ཏེ་སྟོང་བ་
སོགས་ཏེ། དོན་ནི་ཅིར་ཡང་མི་རྟོག་མི་དཔྱོད་པར་འཇོག་པའི་སྒོམ་ཐམས་
ཅད་སྟོང་བ་ཉིད་ཀྱི་ཏིང་ངེ་འཛིན་དུ་འདོད་ན། ཉན་སར་བཤད་པའི་ཞི་
གནས་ཕྱོགས་ཀྱི་ཏིང་ངེ་འཛིན་རྣམས་ཆོས་ཅན། སྟོང་ཉིད་རྟོགས་པའི་ཏིང་
ངེ་འཛིན་ཡིན་པར་ཐལ། མི་རྟོག་པར་འཇོག་པའི་ཕྱིར། ཁྱབ་པ་ཁས།
རྟགས་དེར་ཐལ། ཏིང་ངེ་འཛིན་ལ་མཉམ་པར་བཞག་པའི་ཚེ་སྐབས་འགའ་
ཞིག་མ་གཏོགས་པར་མི་རྟོག་པ་སྐྱོང་བ་ཡིན་པའི་ཕྱིར་དང་། དགོངས་
འགྲེལ་དང་ཉན་ས་ལས་ཀྱང་ཞི་ལྷག་གཉིས་ཀྱི་ནང་ནས་ཞི་གནས་ལ་རྣམ་་་
པར་མི་རྟོག་པའི་གཟུགས་བརྙན་ལ་དམིགས་པར་གསུངས་པའི་ཕྱིར་དང་་་་
སྒོམ་རིམ་དང་པོ་དང༌། ཤེར་ཕྱིན་མན་ངག་དཀོན་མཆོག་སྤྲིན་རྣམས་ལས་
ཀྱང་ཞི་གནས་ཅིར་ཡང་མི་རྟོག་པར་ལན་མང་དུ་བཤད་པའི་ཕྱིར་རོ། །
( ཤོག་ངོས་ལྔ་བརྒྱ་བཞི་བཅུ་ཞེ་དགུའི་ཐིག་ཕྲེང་དྲུག་པའི་སྟེང་གི་བཤད་པ་ལ་སོག་པ་ཞེས་
པ་མ་དག་སོགས་པ་ཞེས་འཆོས)ཡང( ཡང་ཤོག་ངོས་ལྔ་བརྒྱ་བཞི་བཅུ་ཞེ་དགུའི་སྟེང་གི་ཐིག་ཕྲེང་
བཅོ་ལྔའི་སྟེང་གཞུང་ནས་ཞིག་ནས་གསར་དུ་ཞེས་པ་མ་དག་ཞི་གནས་ཞེས་འཆོས）དེ་དག་གི་
དོན་བསྡུ་བ་ནི་དེས་ན་སྟོང་བ་སོགས་ཏེ། དོན་ནི་དེས་ན་བདེ་གསལ་མི་
རྟོག་པ་བྱུང་ཚད་སྟོང་ཉིད་རྟོགས་པའི་སྒོམ་དུ་འདོད་པ་དང༌། ཁྱད་པར་
པ་
127



དྲན་མེད་དང་ཡིད་ལ་བྱར་མེད་ཀྱི་སྒོམ་ཐམས་ཅད་སྟོང་ཉིད་སྒོམ་པར་འདོད་
པ་མི་རིགས་སོ། །དེ་ལྟར་ན་འདི་རྣམས་ཕྱོགས་ཙམ་བསྟན་པ་སྟེ། ཞིབ་
ཏུ་ལེགས་པར་འབད་ནས་བྱམས་པ་དང་ཐོགས་མེད་ཀྱི་གཞུང་ལ་ལྟོས་དང་
ཤེས་པར་འགྱུར་ཞེས་པའོ། །རྒྱ་ནག་གི་མཁན་པོ་ཧྭ་ཤང་གི་ལུགས་གཞན་དང་མ་
འདྲེས་པར་ཞེས་པའི་སྐབས། དེ་དང་འདྲེས་པ་ཡང་ཡོད་པ་ལ་གཟིགས་ནས་
གསུངས་པ་སྟེ། བོད་སྔ་མ་ཚོའི་ནང་ན་མང་། དེ་ཡང་ང་ཚོས་བོད་སྔ་མ་ཞེས་
གླེང་སྐབས་ནོར་འཁྲུལ་བྱུང་བ་ཞིག་ཏུ་སེམས་ཀི་ཡོད་ཀྱང་དེ་དག་ལ་ཡང་
ཞི་གནས་དང་ལྟ་བའི་སྟེང་ནས་ནོར་འཁྲུལ་བྱུང་བ་རེད་མ་གཏོགས་སྤྱོད་་་་་
པའི་ཕྱོགས་ལ་མ་བྱུང༌། ཡང་ས་སྐྱ་གོང་མ་རྣམ་ལྔ་དང་སློབ་དཔོན་པདྨ་
འབྱུང་གནས། མར་མི་དྭགས་གསུམ་སོགས་ལ་ནོར་འཁྲུལ་བྱུང་མེད་ཀྱང་
རྗེས་འབྲངས་དག་ལ་ནོར་འཁྲུལ་བྱུང་བའི་རྒྱུ་མཚན་ནི་ཁོང་པ་དག་གིས་ལྟ་་་་
བའི་ཕྱོགས་ལ་མཐའ་རྒྱ་ཆོད་པའི་བསྟན་བཅོས་མ་བརྩམས་པ་དང་ཡང་ན་
འཆད་མ་མཁས་པ་ལྟ་བུ་སོགས་ཀྱི་ཁྱད་པར་ཡོད་དེ་དཔེར་ན་ཞྭ་དམར་ཚང་
གི་ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་བརྩམས་གྲུབ་ནས་ཁོང་
གི་ཡོངས་འཛིན་སངས་རྒྱས་ཆོས་གྲགས་ཚང་ལ་གཟིགས་འབུལ་ཞུས་པ་་་
ཁྱོད་ཀྱིས་བྲིས་པ་འདིའི་ནང་དུ་ངས་མི་ཤེས་པ་མི་འདུག་ཀྱང་ང་ལ་འདི་་་་་
འདྲ་ཞིག་རྩོམས་ཤིག་ཅེས་ན་ངས་མི་ཡོང་གསུངས་པ་ལྟ་བུའོ། །
བས་ གཉིས་པ་ཞི་གནས་ལ་བརྟེན་ནས་ལམ་བགྲོད་པའི་ཚུལ་སྤྱིར་་་་་
ས་
] 23



བསྟན་པ་ལ་གཉིས་རྒྱས་པར་བཤད་པ་དང་དོན་བསྡུ་བའོ། །དང་པོ་ལ་
བཞི་ལས་སྤྱིར་ལམ་བགྲོད་པ་ལ་ལྷག་མཐོང་བསྐྱེད་དགོས་པར་བསྟན་པ་ནི།
དེ་ལྟར་སོགས་ཏེ། རིགས་པ་ནི། ཐར་འདོད་ཀྱི་གང་ཟག་ཆོས་ཅན།
ཁྱོད་ཀྱིས་ལམ་བགྲོད་པ་ལ་ལྷག་མཐོང་བསྒོམ་དགོས་ཏེ། བདེ་གསལ་མི་
རྟོག་པའི་ཏིང་ངེ་འཛིན་བསྐྱེད་པ་ནི་ཉོན་མོངས་འཇོམས་པའི་ལྷག་མཐོང་
བསྐྱེད་པའི་ཕྱིར་ཡིན་པའི་ཕྱིར་དང་། བདེ་གསལ་མི་རྟོག་པའི་ཏིང་ངེ་འཛིན་
ལ་བརྟེན་ནས་ལྷག་མཐོང་མ་བསྐྱེད་ན་ཏིང་ངེ་འཛིན་དེ་ཅི་ཙམ་གོམས་ཀྱང་
འདོད་པའི་ཉོན་མོངས་ཙམ་ཡང་སྤོང་མི་ནུས་པའི་ཕྱིར་རོ། །ལྷག་མཐོང་
དང་ཟུང་དུ་མ་འབྲེལ་བའི་ཏིང་ངེ་འཛིན་ཙམ་ཇི་ལྟར་གོམས་ཀྱང་ཉོན་་་་་
མོངས་མངོན་གྱུར་མགོ་གནོན་པ་ཙམ་ལས་ས་བོན་སྤོང་མི་ཐུབ། དེ་
ཡང་དཔེར་ན་གཉིད་སྟུག་པོ་ལོག་ན་དེའི་བར་ལ་ཆགས་སྡང་མངོན་གྱུར་པ་
སོགས་མི་འབྱུང་བ་བཞིན་ནོ། །དེས་ན་དེ་འདྲ་སྒོམ་བཟང་པོ་ཡིན་བསམས་
ཀྱང་། རག་གི་གོང་བུ་གསེར་དུ་བསྒོམས་པ་བཞིན། ལམ་གོལ་བའམ་
ལམ་ལོག་པ་ཞིག་ཏུ་འཕྱན་པར་འགྱུར་བ་ལས་གཞན་འོས་མེད། བྱིང་བ་
བསགས་པ་ལ་སྒོམ་དུ་འཁྲུལ་ནས་སྒོམ་པ་ཡང་ཡོད་ལ་དེས་ཀྱང་ཁམས་གོང་
མར་ཡང་འཕེན་མི་ནུས་ཤིང་། དུད་འགྲོའི་རྒྱུ་སྒྲུབ་པ་ལྟ་བུ་བྱུང་བ་ཡིན་ཏེ།
ས་པཎ་གྱིས། བླུན་པོས་ཕྱག་རྒྱ་ཆེ་སྒོམ་པ། །ཕལ་ཆེར་དུད་འགྲོའི་རྒྱུ་རུ་
འགྱུར། །ཡང་ན་ཉན་ཐོས་འགོག་པར་ལྟུང་། །ཡང་ན་གཟུགས་མེད་ཁམས་
སུ་སྐྱེ། །ཞེས་གསུངས་པ་ལྟར་དེ་ཙམ་སྒོམ་ཁུལ་བྱེད་པས་མི་ཚེ་དོན་མེད་
129



སྟོང་ཟད་ཀྱི་རྒྱུ་འབའ་ཞིག་ཏུ་འགྲོ་བ་ལས་ས་ལམ་གང་དུ་ཡང་བགྲོད་མི་་་་
ནུས། བྱང་སེམས་དང་ངེས་འབྱུང་། ཡང་དག་པའི་ལྟ་བ་དང་སྐྱབས་འགྲོས་
ཟིན་ན་དེ་དག་སྒོམ་དངོས་གནས་པ་དང་ཡང་དག་པ་ཞིག་རེད། དེ་འདྲ་
མེད་པར་སེམས་ཀྱི་ངོ་བོ་གསལ་སྟོང་འཛིན་མེད་སོགས་རྟོགས་པ་ཙམ་གྱིས་
ནི། བདག་འཛིན་ལ་ཅི་ཡང་གནོད་མི་ནུས་པས་ན་མུ་སྟེགས་ལྷག་སྤྱོད་དུ་
འགྱུར་ཉེན་ཡོད། བསྐྱེད་བྱ་ལྷག་མཐོང་ལ་གཉིས་སུ་གྲངས་ངེས་པ་ནི་དེ་
ཡང་སོགས་ཏེ། འཇིག་རྟེན་དང་འཇིག་རྟེན་ལས་འདས་པའི་ལྷག་མཐོང་
གཉིས་ལས་གཞན་པས་ལམ་གོང་དུ་བགྲོད་ཐབས་མེད་པས་ན་ཉན་ས་ལས་
གསུངས་པ་ལྟར་བསྐྱེད་བྱའི་ལྷག་མཐོང་ལ་གཉིས་སུ་གྲངས་ངེས་སོ། །དེ་
གཉིས་གང་ཡང་རུང་བས་ལམ་གོང་མར་འགྲོ་བའི་རྩོམ་པ་བྱེད་ཚུལ་ནི་དེ་་་་
ལྟར་སོགས་ཏེ། ཞི་ལྷག་གི་མཚན་མ་ལ་ཡང་མཁས་པར་བྱེད་ལ་ཞེས་པ་ནི་
སྐབས་འདིར་ཞི་གནས་ཐོབ་པའི་རྟགས་དང་ཚུལ་ལ་མཁས་པར་བྱེད་པའི་
དོན་ནོ། །སྔར་ཐོབ་པའི་ཞི་གནས་དེ་ལ་ལན་མང་དུ་སྒོམ་པར་བྱེད་པ་དེ་
ལྟར་བསྒོམས་པ་ན་ཤིན་སྦྱངས་དང་སེམས་རྩེ་གཅིག་པ་དེ་ཤིན་ཏུ་འཕེལ་་་
ཞིང་ཞི་གནས་དེ་ཤིན་ཏུ་བརྟན་པར་འགྱུར་བ་སོགས་ཏེ་དོན་སླའོ། །འཕེལ་
ཞིང་རྒྱས་པ་དང་ཡངས་པ་ཞེས་པ་ནི། འཕེལ་བ་ཆུང་འབྲིང་ཆེ་གསུམ་ལ་
གོའོ། །ཡིད་ལ་བྱེད་པ་དམ་ཞིང་བརྟན་ལ་སྲ་བ་ཞེས་པའི་དམ་པ་ནི་
དམིགས་པ་ལ་རྩེ་གཅིག་ཏུ་གནས་པ་དང༌། བརྟེན་པ་ནི་ཕྱི་ནང་གི་རྐྱེན་
གྱིས་མི་གཡོ་བ་དང་། སྲ་བ་ནི་རྒྱུན་བརྟན་པ་ལ་བྱའོ། །དེ་གཉིས་ཀྱི་ཁྱད་
130



པར་ངོས་གཟུང་བ་ནི་དེ་ལ་འཇིག་རྟེན་སོགས་ཏེ། དེ་ལ་ཞི་རགས་རྣམ་པ་
ཅན་གྱི་ལྷག་མཐོང་དེ་འཇིག་རྟེན་པའི་ལྷག་མཐོང་། བདེན་པའི་རྣམ་པ་
ཅན་གྱི་ལྷག་མཐོང་དེ་འཇིག་རྟེན་ལས་འདས་པའི་ལྷག་མཐོང་ཡིན་ལ་འདིའི་
གཙོ་བོ་གང་ཟག་གི་བདག་མེད་རྟོགས་པའི་ལྟ་བའོ། །འཇིག་རྟེན་པའི་ལམ་
གྱིས་བགྲོད་པའི་གང་ཟག་བཞི་ངོས་གཟུང་བ་ནི་དེ་ལྟར་སྔར་སོགས་ཏེ། ཞི་
གནས་ལ་བརྟེན་ནས་ལམ་བགྲོད་ཚུལ་ལ། ཚེ་འདི་ལ་འཇིག་རྟེན་པའི་ལམ་
གྱིས་འགྲོ་བའི་གང་ཟག་བཞི་གསུངས་པའི་ཕྱི་རོལ་པ་དང༌། ནང་པ་དབང་
རྟུལ་གཉིས་ཀྱིས་ཚེ་དེ་ལ་འཇིག་རྟེན་ལས་འདས་པའི་ལམ་གྱིས་མི་འགྲོ་ཞེས་
པའི་ལམ་ནི་ཞི་རགས་ཀྱི་རྣམ་པ་ཅན་ལ་འཇིག་རྟེན་པ་དང་བདེན་པའི་་་་་་
རྣམ་པ་ཅན་ལ་འཇིག་རྟེན་ལས་འདས་པར་བྱས་པ་ཡིན་ལ། དགེ་བའི་རྩ་བ་
མ་སྨིན་པའི་བྱང་སེམས་དབང་རྣོན་དང་སྐྱེ་བ་གཅིག་གིས་ཐོགས་པའི་བྱང་
སེམས་གཉིས་ཀྱི་འཇིག་རྟེན་ལས་འདས་མ་འདས་ནི་སོ་སྐྱེའི་ལམ་ལ་འཇིག་
རྟེན་པ་དང་འཕགས་པའི་ལམ་ལ་འཇིག་རྟེན་ལས་འདས་པའི་ལམ་དུ་བྱས་
པ་ཡིན་པས་དོན་མི་གཅིག་གོ །དེས་ན་ཉན་ས་ལས་བཤད་པ་ལྟར་གང་
ཟག་བཞིའོ། །གང་ཟག་དེ་དག་གིས་ལམ་བགྲོད་ཚུལ་ནི་དེ་ལ་ཕྱི་རོལ་པ་
སོགས་ཏེ། ཕྱི་རོལ་པ་རྣམས་གང་ཟག་གི་བདག་མེད་ལ་མི་མོས་པས་དེ་
དག་གིས་ཞི་གནས་ཙམ་མམ། ཞི་རགས་རྣམ་ཅན་གྱི་ལྷག་མཐོང་དང་།
ནང་བ་སྔོན་ཞི་གནས་ལ་གོམས་པ་ཆེ་བའི་དབང་རྟུལ་གྱིས་བདག་མེད་ལ་མི་
དགའ་བའམ་གོ་མི་ནུས་པས་ཚེ་དེ་ལ་འཇིག་རྟེན་པའི་ལམ་དང་། གནས་ཆ་
13 1.



ཙམ་མམ་ཞི་རགས་རྣམ་ཅན་གྱི་ལྷག་མཐོང་ཙམ་དང་ནང་བ་དབང་རྣོན་་་་་་
བདག་མེད་རྟོགས་ནུས་ཀྱང་དགེ་རྩ་མ་སྨིན་པའི་ཚེ་དེ་ལ་འཕགས་ལམ་་་་་་་
བསྐྱེད་མི་ནུས་པས་འཇིག་རྟེན་པའི་ལམ་ཁོ་ན་དང་། བྱང་སེམས་སྐྱེ་བ་
གཅིག་ཐོགས་པས་ཀྱང་ཚེ་དེར་འཕགས་ལམ་མི་བསྐྱེད་པའི་ལམ་ཁོ་ན་སྒོམ་་་
པར་བྱེད་དོ། །མཛོད་ཀྱི་དེའི་དོན་ནི་སྟོན་པ་སངས་རྒྱས་དང་བསེ་རུ་ལྟ་
བུའི་རང་སངས་རྒྱས་གཉིས་རང་རང་གི་བྱང་ཆུབ་པའི་བར་སེམས་རྟེན་་་་་
བསམ་གཏན་བཞི་བའི་རབ་མཐའ་རྟེན་སྦྱོར་ལམ་སྟན་གཅིག་ཡན་ཆད་་་་་་
སྟན་ཐོག་གཅིག་ལ་ལམ་བཞི་བོ་ཀུན་བགྲོད་པར་མཛད་ལ་དེ་ཡི་སྔོན་དུ་་་་་
ཐར་བ་ཆ་མཐུན་ཚོགས་ལམ་འགྲོ་ཞེས་པའོ། །ཐོགས་མེད་རང་གི་བཞེད་པ་
མིན་ནོ་ཞེས་པའི་སྐབས་ཐོགས་མེད་ཀྱི་གཞུང་གི་བཞེད་པ་དང་ཐོགས་མེད་
རང་གི་བཞེད་པ་མི་འདྲ་ཚུལ་ཅིག་གསུངས། ཞི་གནས་ཀྱི་ཏིང་ངེ་འཛིན་
འདི་རྣལ་འབྱོར་པ་ཀུན་གྱིས་ལམ་བགྲོད་པའི་གཞིར་གལ་ཆེ་ཚུལ་ནི།
བས༔ དེ་ལྟར་ན་སོགས་ཏེ། ཉོན་མོངས་མངོན་གྱུར་སྤོང་བའི་ཕྱི་རོལ་
བ་དང་དེ་རྩ་བ་ནས་སྤོང་བའི་སངས་རྒྱས་པ་གང་ཡིན་ཡང་ཏིང་ངེ་འཛིན་
འདི་ལམ་གྱི་གཞིར་གལ་ཆེ་བར་མ་ཟད། ཐེག་པ་ཆེ་ཆུང་དང་སྔགས་དང་
ཕར་ཕྱིན་ཐེག་པའི་རྣལ་འབྱོར་པ་ཐམས་ཅད་ཀྱིས་ཀྱང་ལམ་བགྲོད་པའི་་་་་
གཞིར་ཤིན་ཏུ་གལ་ཆེའོ། །ཞི་གནས་སྐྱེད་པའི་གཙོ་བོའི་དགོས་པ་ལྷག་
མཐོང་བསྐྱེད་ཕྱིར་དུ་བསྟན་པ་ནི་དེ་འདྲ་བའི་སོགས་ཏེ། བསྟོད་པ་ལས་
132



སོགས་ཀྱི་དོན་ནི་སྟོན་པ་བཅོམ་ལྡན་འདས་ཁྱོད་ཀྱི་ཆོས་ལ་མི་དད་ཅིང་མི་
ཕྱོགས་པའི་སྐྱེ་བོ་གཏི་མུག་གིས་དབང་དུ་གྱུར་ནས་ཐར་བ་དང་དེ་འཐོབ་་་་
བྱེད་ཀྱི་ཐབས་ལ་ལྟ་བྱེད་ཀྱི་མིག་ལྡོངས་པ་དག་སྲིད་རྩེའི་སྙོམས་འཇུག་གི་་་
ཏིང་ངེ་འཛིན་ཐོབ་པའི་བར་དུ་སོང་ནས་ཀྱང་སྡུག་བསྔལ་རེ་ཞིག་མི་མངོན་
ཀྱང་སླར་ཡང་འབྱུང་ཞིང་སྲིད་པ་འཁོར་བ་སྒྲུབ་པར་བྱེད་དོ། །ཡང་བཅོམ་
ལྡན་འདས་ཁྱོད་ཀྱི་བསྟན་པའི་རྗེས་སུ་འགྲོ་བ་སྟེ་འཇུག་པ་དེ་ནི་བསམ་་་་་
གཏན་གྱི་དངོས་གཞི་མ་ཐོབ་ཀྱང་ཉེར་བསྡོགས་ལ་བརྟེན་ནས་བདག་མེད་
པའི་དོན་བསྒོམས་པས། བདུད་ཀྱི་མིག་རས་བཙའ་བ་སྟེ་མིག་ཅེར་ནས་ལྟ་
བཞིན་དུ་བར་ཆད་བྱེད་མི་ནུས་པར་སྲིད་པ་འཁོར་བ་ཕྱིར་ཟློག་པར་བགྱིད་
དོ། །ཞེས་པའོ། །མིག་རས་བཙའ་བ་ནི་མིག་གིས་ལྟ་བའམ་བྱ་ར་བྱེད་པའི་
དོན་ཏེ། མིག་གིས་ཅེར་རེ་ལྟ་བ་དང་། མིག་གི་ཆ་ཀུན་གྱིས་ལྟ་བ་ཞེས་ཀྱང་
གསུངས་ལ། དོན་ནི་བདུད་དགའ་རབ་དབང་ཕྱུག་ནི། འདོད་པའི་
ཁམས་ཐམས་ཅད་ལ་དབང་བྱེད་པའི་བདག་པོ་ཡིན་པས་ན་འདོད་ཁམས་
ཀྱི་བདག་པོས་མིག་གིས་ལྟ་བཞིན་དུ་འདོད་པའི་ཁམས་ལས་འདས་པའམ་
འདོད་པ་ཟློག་པར་བགྱིད་ཅེས་པའི་དོན་ནོ། །མིག་རས་ནི་མིག་གི་ཕྱོགས་
ཀུན་ནས་ཞེས་པའི་དོན་ཡིན་ཏེ། ཀུན་མཁྱེན་འཇམ་དབྱངས་བཞད་པའི་རྡོ་
རྗེ་སྒོ་མང་མཁན་ཁྲིར་བཞུགས་པའི་སྐབས་དབྱར་ཆོས་ཀྱི་ཆོས་མཚམས་སུ་
གླིང་བསྲེས་ལ་གསུང་བ ཤད་གནང་ནས་སྤྱན་རས་གཟིགས་ཀྱི་རྣམ་ཐར་་་་་
གསུངས་པ་ལ་གསུང་བཤད་གནང་ཚར་ནས་བདེ་ཡང་བླ་མ་ར་གུར་ཟེར་བ་
133



སྔོན་ཁོང་གི་དགེ་ཕྲུག་ཏུ་གཏོགས་པ་དེ་ལངས་ནས་ཁྱོད་སྤྱན་རས་གཟིགས་
ཀྱི་ལོ་རྒྱུས་བཤད་པས་དེ་གཏོང་ཟེར་ནས། ཐོག་མར་སྤྱན་རས་གཟིགས་ཀྱི་
ཐུགས་བསྐྱེད་ཚུལ་བཏང་བས་ལན་གནང༌། དེ་ནས་སྤྱན་རས་གཟིགས་
ཀྱི་སྒྲ་བཤད་བཏང་ནས་སྤྱན་རེ་རེས་ཀྱང་འགྲོ་བ་ལ་གཟིགས་པས་ན་རས་་་
གཟིགས་ཞེས་བརྗོད་པའི་ཕྱིར་ཟེར་བ་ལ། ཁོང་ནས་དེ་འདྲ་མིན། སྤྱན་
རས་ཞེས་པའི་རས་ནི་རེ་རེ་ལ་ཟེར་རྒྱུ་མིན་པར་ཕྱོགས་ཀུན་ནས་སམ་་་་་་
ཐམས་ཅད་ནས་ཟེར་རྒྱུ་ཡིན་པས། སྤྱན་གྱི་ཆ་ཐམས་ཅད་ནས་འགྲོ་བ་ལ་
གཟིགས་པས་ན། སྤྱན་རས་ཞེས་བརྗོད་གསུངས་པ་ལ། དེ་ནས་བདེ་ཡང་
བླ་མས། དེའི་སྤྱན་གྱི་ཆ་ཐམས་ཅད་ནས་འགྲོ་བ་ལ་གཟིགས་པ་མི་འཐད་
པར་ཐལ། སྤྱན་རེ་རེས་གཟིགས་ན་ཆོག་པའི་ཕྱིར། ཟེར་བས་རྗེ་འདིས་
བཀའ་བཀྱོན་གནང་སྟེ། ཁྱོད་ཀྱིས་ཆ་ལ་ཆོ་ལེ་གསུངས་ཏེ་ལན་མ་གནང་
བར་ཕེབས་འདུག དེས་ན་སྤྱན་རས་དང་མིག་རས་ཞེས་པ་དོན་འདྲ་བས་
མིག་གི་ཆ་ཀུན་ནས་ཟེར་དགོས་སོ། །རིགས་པ་ནི། རྣམ་གྲོལ་དོན་གཉེར་གྱི་
གང་ཟག་ཆོས་ཅན། བདག་མེད་ཁོང་དུ་ཆུད་པའི་ལྷག་མཐོང་བསྐྱེད་དགོས་
ཏེ། ཞི་རགས་རྣམ་ཅན་གྱི་ལྷག་མཐོང་ནི་ཉོན་མོངས་སྤོང་བ་ལ་ཕུན་སུམ་
ཚོགས་པའི་ཡན་ལག་ཡིན་པ་གང་ཞིག བདག་མེད་པའི་ལྷག་མཐོང་ནི་ཉོན་
མོངས་སྤོང་བ་ལ་མེད་མི་རུང་བའི་ཡན་ལག་ཡིན་པའི་ཕྱིར། དེར་ཐལ།
བསམ་གཏན་དང་པོའི་ཉེར་བསྡོགས་ཀྱིས་བསྡུས་པའི་ཞི་གནས་ཤིག་ཡོད་
ན་དངོས་གཞི་མ་ཐོབ་ཀྱང་དེ་ལ་བརྟེན་ནས་ལྷག་མཐོང་བསྒོམས་པས་ཐར་
134



བ་འཐོབ་ནུས་པ་གང་ཞིག བདག་མེད་པའི་ལྷག་མཐོང་མ་བསྒོམས་ན་ནི་
ཞི་གནས་དང་འཇིག་རྟེན་པའི་ལྷག་མཐོང་གིས་སྲིད་རྩེའི་སེམས་ཐོབ་ཀྱང་
འཁོར་བ་ལས་མི་ཐར་བའི་ཕྱིར་རོ། །རྣལ་འབྱོར་པ་ཐམས་ཅད་ཀྱིས་ཞི་
གནས་བསྐྱེད་དགོས་པར་བསྟན་པ་ནི། དེས་ན་རྒྱུན་ཞུགས་སོགས་ཏེ། དོན་
ནི་རྒྱུན་ཞུགས་སོགས་འབྲས་གནས་བཞིའི་འཕགས་པ་རྣམས་ཀྱིས་ཞི་གནས་
ལ་བརྟེན་ནས་ལྷག་མཐོང་བསྒོམས་པས་རང་རང་གི་འབྲས་བུ་ཐོབ་པར་མ་
ཟད་སྔགས་ཀྱི་རྣལ་འབྱོར་བླ་མེད་པས་ཀྱང་ཞི་རགས་རྣམ་ཅན་གྱི་ཇི་སྙེད་
པ་ལ་དམིགས་པའི་ལྷག་མཐོང་དང་དེས་བསྒྲུབས་པའི་ཞི་གནས་མི་བསྐྱེད་
ཀྱང་རིམ་པ་དང་པོའི་སྐབས་ཕྲ་མོ་ལ་དམིགས་པའི་ཞི་གནས་ངེས་ཅན་དུ་་་
བསྐྱེད་དགོས་པ་ཡིན་ནོ་ཞེས་པའོ། །གཉིས་པ་དོན་བསྡུ་བ་ནི། མདོར་
བསྡུས་སོགས་ཏེ། བསྟན་པ་སྤྱིའི་ཕྱག་རྒྱས་བཏབ་པ་ནི། སྤྱིའི་ཚངས་ཐིག་
གམ་གནམ་ཐིག་བཏབ་པའམ་རྒྱལ་པོའི་བཀའ་ཐམ་བཏབ་པ་ལྟར་སྒུལ་མི་
ནུས་པའོ། །
བ་ གསུམ་པ། ཁྱད་པར་དུ་འཇིག་རྟེན་པའི་ལམ་བགྲོད་ཚུལ་བསྟན་
པ་ལ་གཉིས་ཞི་རགས་ཀྱི་རྣམ་པ་ཅན་གྱི་ལམ་བགྲོད་པའི་སྔོན་དུ་ཞི་གནས་
ཐོབ་དགོས་པར་བསྟན་པ་དང་། ཞི་གནས་ལ་བརྟེན་ནས་འདོད་པ་ལ་
ཆགས་པ་དང་བྲལ་བར་བྱེད་པའི་ཚུལ་ལོ། །དང་པོ་ལ་གཉིས་ལས། དང་པོ་
དངོས་ནི། མཚན་ཉིད་སོགས་ཏེ། མདོ་སྡེ་རྒྱན་གྱི་དེའི་དོན་ནི། སེམས་
༥ ས་
135



གནས་དགུ་བ་ཤིན་སྦྱངས་དང་བཅས་པ་ཐོབ་པ་དེས་སེམས་གནས་དགུ་བ་
ཤིན་སྦྱངས་དང་བཅས་པའི་ཏིང་ངེ་འཛིན་དེ་སྤེལ་བ་ལ་བརྟེན་ནས་ཏིང་ངེ་
འཛིན་གྱི་འཕེལ་ཁ་དེ་རིང་དུ་སོང་ནས་བསམ་གཏན་གྱི་དངོས་གཞིའི་་་་་་
སེམས་གནས་པ་གང་ཟག་དེས་འཐོབ་བོ་ཞེས་པའོ། །ཞི་གནས་ཙམ་གྱིས་
ཉོན་མོངས་མངོན་གྱུར་པ་ཡང་མགོ་གནོན་མི་ནུས་པས་ཅི་ཡང་མེད་མ་་་་་
ཆད་ཀྱི་ཉོན་མོངས་མངོན་གྱུར་པ་མགོ་མནན་ཏེ་ཁམས་གོང་དུ་སྐྱེ་བ་ལའང་
ངེས་པར་དུ་ཞི་རགས་ཀྱི་རྣམ་པ་ཅན་གྱི་ལྷག་མཐོང་བསྒྲུབ་དགོས་སོ། །འོ་
ན་སྔར་ཞི་གནས་ཙམ་གྱི་ཕན་ཡོན་ལ་ཉོན་མོངས་མངོན་གྱུར་མགོ་གནོན་་་་་
པར་བཤད་པ་དང་འགལ་ལོ་ཞེ་ན། སྐྱོན་མེད་དེ། དེ་ནི་ཞི་རགས་ཀྱི་རྣམ་
པ་ཅན་གྱི་ལྷག་མཐོང་ཡང་ཞི་གནས་ཀྱི་ཁོངས་སུ་བསྡུས་པའི་ཕྱིར། དེར་
མ་ཟད་ཚིག་ཟོར་ཡངས་པའི་ཆེད་དུ་དངོས་བཏགས་མ་ཕྱེ་བར་སྟོང་ཉིད་་་་་
རྟོགས་པ་ལ་ལྷག་མཐོང་དང་། མ་རྟོགས་ལ་ཞི་གནས་སུ་འཇོག་པ་འདྲ་བ་
དང་། ཞི་གནས་སྒྲུབ་པའི་ཐབས་ལ་ཞི་གནས་སུ་བཤད་པ་དང་འདྲ་བ་
སོགས་མང་བོ་འོང་བས་སྐབས་ཐོབ་ཤེས་པར་བྱས་ནས་རིགས་པས་དཔྱད་
དགོས་སོ། །( གང་ཡིན་པ་ལ་བརྩམས་ཤིང་ཞེས་པར་བཀྲིས་འཁྱིལ་པར་གཉིས་ན་ཡིན་པ་ལས་
བརྩམས་ཞེས་འབྱུང)ཉན་སའི་དཔེ་འགའ་ཞིག་ལས་མཉམ་པར་མ་བཞག་པའི་
ས་བའི་ཡིད་ལ་བྱེད་པ་དག་གིས་འདོད་པ་རྣམས་ལ་རགས་པ་དང་བསམ་་་
གཏན་དང་པོ་ལ་ཞི་བར་ལྟ་བའི་མཚན་ཉིད་ཅེས་འབྱུང་བ་ལ་བརྟེན་ནས་་་
བོད་སྔ་རབས་པ་ཁ་ཅིག་དང་། གསེར་ཕྲེང་ལས་ཀྱང་ཞི་རགས་ཀྱི་རྣམ་པ་
136



ཅན་གྱི་བསམ་གཏན་དང་པོའི་ཉེར་བསྡོགས་མཚན་ཉིད་སོ་སོར་རིག་པའི་
ཡིད་བྱེད་དེ་འདོད་པའི་སས་བསྡུས་སུ་བཤད་ཀྱང་། མཛོད་ཀྱི་རང་འགྲེལ་
དང༌། ཀུན་ལས་བཏུས་ཀྱི་འགྲེལ་བ་རྒྱལ་སྲས་མ་དང་། ཉན་སའི་དཔེ་
འགྱུར་དག་པ་ཁ་ཅིག་ལས་མཉམ་པར་བཞག་པའི་ས་བའི་ཡིད་ལ་བྱེད་པ་་་་
དག་གིས་འདོད་པ་རྣམས་ལ་རགས་པ་དང་བསམ་གཏན་དང་པོ་ལ་ཞི་བར་
ལྟ་བའི་མཚན་ཉིད་ཅེས་དེ་ལྟ་བུའི་མཚན་ཉིད་སོ་སོར་རིག་པ་ཡིད་ལ་བྱེད་
པ་དེ་འདོད་པའི་སས་བསྡུས་ལས་འདས་པའམ་ཁམས་གོང་མའི་ས་་་་་་་་
བསྡུས་སུ་བཤད་པ་བྱང་ཆུབ་ལམ་རིམ་འདིའི་ཡང་དགོངས་དོན་ནོ། །ཉན་
སའི་དེའི་དོན་ནི། སེམས་གནས་དགུ་བ་ནས་ཞི་གནས་མ་ཐོབ་པར་ཡིད་ལ་
བྱེད་པའི་ལས་དང་པོ་པ་དང༌། ཞི་གནས་ཐོབ་ནས་མཚན་ཉིད་སོ་རིག་མ་
ཐོབ་བར་ལས་དང་བོ་ཙམ་གྱི་ཡིད་བྱེད་དང་། ཞི་གནས་ཐོབ་ནས་མཚན་
ཉིད་སོ་རིག་སྒོམ་པ་ནས་བཟུང་སྟེ་མོས་པ་ཡིད་བྱེད་ཐོབ་ཀྱི་བར་ཉོན་་་་་་་་
མོངས་རྣམ་སྦྱོང་གི་ལས་དང་པོ་བ་ཙམ་གྱི་ཡིད་བྱེད་དང་། མོས་པ་ཡིད་
བྱེད་ཐོབ་ནས་ཉོན་མོངས་རྣམ་སྦྱོང་གི་ཡིད་ལ་བྱེད་པར་གསུངས་སོ། །དེ་
ལྟར་ཉན་ས་ལས་རྒྱས་པར་བཤད་པ་མངོན་པའི་བསྟན་བཅོས་གཞན་དུ་མི་
གསལ་ལ། སྔོན་གྱི་མཁས་པ་མང་པོས་ཀྱང་གསལ་བར་མ་ཐོན་ཀྱང་རྗེས་
གསལ་ལམ་སེ་བཏང་བ་རེད་གསུངས། དེ་ལ་འཁྲུལ་བ་དགག་པ་ནི།. དེས་
ན་ཉན་ས་སོགས་ཏེ། དེ་ཡང་བསམ་གཏན་དང་པོའི་ཉེར་བསྡོགས་ཡིད་ལ་
བྱེད་པའི་ལས་དང་པོ་པ་ནི། སེམས་གནས་པའི་ཐབས་དགུ་ལ་བརྟེན་ནས་
137



རང་གི་དམིགས་པ་ལ་ཇི་ལྟར་འདོད་འདོད་དུ་འཇོག་པའི་ཞི་གནས་རྐྱང་བ་
རྒྱུན་ཆགས་པ་ཞིག་ལ་བྱེད། ཞི་གནས་དེའི་ངང་ནས་འདོད་པ་ལ་རགས་པ་
དང་། བསམ་གཏན་དང་པོ་ལ་ཞི་བའི་མཚན་ཉིད་དུ་ཐོས་བསམ་གྱིས་
དཔྱོད་པར་བྱེད་ཅིང་། དེ་ལྟར་དཔྱད་སྟོབས་ཀྱིས་དྲངས་པའི་ལུས་སེམས་
ཤིན་སྦྱངས་ཀྱི་བདེ་བས་ཟིན་པའི་ལྷག་མཐོང་རྗེས་མཐུན་པ་གཅིག་ལ་་་་་་
བསམ་གཏན་དང་པོའི་ཉེར་བསྡོགས་མཚན་ཉིད་སོར་རིག་ཡིད་བྱེད་དུ་་་་་
འཇོག དེ་ལྟ་བུའི་མཚན་ཉིད་སོ་སོར་རིག་པ་ཡིད་བྱེད་དེ་གོམས་པར་བྱས་
པ་ལ་བརྟེན་ནས་འདོད་པ་ལ་རགས་པ་དང་། བསམ་གཏན་དང་པོ་ལ་ཞི་
བའི་རྣམ་པར་སོ་སོར་རྟོག་པའི་ཤེས་རབ་ཀྱིས་དཔྱོད་པར་བྱེད་ཅིང་། དེ་
ལྟར་དཔྱད་སྟོབས་ཀྱིས་དྲངས་པའི་ལུས་སེམས་ཤིན་སྦྱངས་ཀྱི་བདེ་བས་་་་་་
ཟིན་པ་ན་བསམ་གཏན་དང་པོའི་ཉེར་བསྡོམས་མོས་པ་ཡིད་བྱེད་ཐོབ་པ་་་་
དང་། གང་ཟག་དེས་ལྷག་མཐོང་ཐོབ་པ། ཞི་ལྷག་ཟུང་འབྲེལ་ཐོབ་པ།
འདོད་པ་ལ་རགས་པ་དང་བསམ་གཏན་དང་པོ་ལ་ཞི་བའི་རྣམ་པར་་་་་
སོར་རྟོག་པའི་ཤེས་རབ་ཀྱིས་དཔྱོད་པར་བྱེད་པའི་སྒོམ་བྱུང་གི་བློ་ཐོབ་པ་་་
དུས་མཉམ། དེ་ལྟ་བུའི་ཞི་ལྷག་ཟུང་འབྲེལ་གྱི་ཏིང་ངེ་འཛིན་གོམས་པར་
བྱས་པ་ལ་བརྟེན་ནས་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་་་་
ཆེན་པོའི་ཆེན་པོའི་དངོས་གཉེན་བྱེད་པའི་ནུས་པ་ཐོབ་པ་ན་བསམ་གཏན་
དང་པོའི་ཉེར་བསྡོགས་རབ་ཏུ་དབེན་པ་ཡིད་བྱེད་ཐོབ་པར་འཇོག དེའི་
རྗེས་སུ་འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་འབྲིང་གི་ཆེས་་་་་
138



པོའི་དངོས་གཉེན་བྱེད་པའི་ནུས་པ་ཐོབ་པ་ན། བསམ་གཏན་དང་པོའི་
ཉེར་བསྡོགས་དགའ་བ་སྡུད་པའི་ཡིད་བྱེད་ཐོབ་པར་འཇོག དེ་ལྟར་འཇིག་
རྟེན་པའི་སྒོམ་སྤང་འདོད་ཉོན་དྲུག་པ་སྤངས་ནས། འདོད་ཉོན་སྤངས་སམ་
སྙམ་པ་འབྱུང་བས་ཉོན་མོངས་སྐྱེ་སླ་བའི་མཚན་མ་ཡིད་ལ་བྱས་ཏེ། འདོད་
ཉོན་སྤངས་སམ་མ་སྤངས་སྙམ་དུ་དཔྱོད་པར་བྱེད་པའི་ཡིད་བྱེད་ཅིག་ལ་་་་་་
བསམ་གཏན་དང་པོའི་ཉེར་བསྡོགས་དཔྱོད་པ་དེ་ཉིད་དུ་འཇོག དེ་
ལྟར་དཔྱད་པས་འདོད་ཉོན་ཆུང་ངུ་སྐོར་གསུམ་མ་སྤངས་པར་མཐོང་ནས་
འཇིག་རྟེན་པའི་སྒོམ་སྤང་དུ་གྱུར་པའི་འདོད་ཉོན་ཆུང་ངུའི་ཆེན་པོའི་་་་་་
དངོས་གཉེན་བྱེད་པའི་ནུས་པ་ནམ་ཐོབ་པ་ན། བསམ་གཏན་དང་པོའི་
ཉེར་བསྡོགས་སྦྱོར་མཐའི་ཡིད་བྱེད་ཐོབ་པར་འཇོག་གོ །དེས་ན་ཁ་ཅིག
ཉེར་བསྡོགས་ཀྱིས་བསྡུས་པའི་སེམས་ཐོག་མར་སྐྱེས་པ་ཆོས་ཅན། ཁྱོད་
མཚན་ཉིད་སོ་རིག་ཡིན་པར་ཐལ། བསམ་གཏན་དང་གཟུགས་མེད་ཀྱི་ལམ་
དམའ་ཤོས་བསམ་གཏན་དང་པོའི་ཉེར་བསྡོགས་གང་ཞིག བསམ་གཏན་
དང་པོའི་ཉེར་བསྡོགས་ལ་མཚན་ཉིད་སོ་སོར་རིག་པའི་ཡིད་བྱེད། མོས་པ་
ཡིད་བྱེད། རབ་དབེན་ཡིད་བྱེད། དགའ་སྡུད་ཡིད་བྱེད། དཔྱོད་པ་ཡིད་
བྱེད། སྦྱོར་མཐའི་ཡིད་བྱེད་དང་དྲུག་གི་ཐོག་མ་མཚན་ཉིད་སོ་རིག་ཡིན་
པའི་ཕྱིར་ཟེར་བ་ཤིན་ཏུ་མི་འཐད་དེ། ཞི་གནས་མ་ཐོབ་པར་བསམ་གཏན་
དང་པོའི་ཉེར་བསྡོགས་སྐྱེ་བ་མེད་པ་གང་ཞིག ཉེར་བསྡོགས་མ་ཐོབ་ན་ཞི་
གནས་མི་ཐོབ་པའི་ཕྱིར་དང༌། མཚན་ཉིད་སོ་རིག་དཔྱད་སྒོམ་ཡིན་པས་དེ་
139



བསྒོམས་པས་ཞི་གནས་གསར་དུ་བསྒྲུབ་མི་ནུས་པའི་ཕྱིར་རོ། །དེས་
ན་བསམ་གཏན་དང་པོའི་ཉེར་བསྡོགས་དྲུག་གི་ཐོག་མ་ལྷག་མཐོང་སྒོམ་པ་
མཚན་ཉིད་སོ་རིག་ནས་ཡིན་གྱི། ཉེར་བསྡོགས་དང་པོ་ཙམ་གྱི་ཡིད་བྱེད་
མིན་ཏེ། དེའི་གོང་དུ་ཉེར་བསྡོགས་ཀྱིས་བསྡུས་པའི་ཞི་གནས་འགྲོ་དགོས་
པའི་ཕྱིར། ཉེར་བསྡོགས་དང་པོའི་ཡིད་བྱེད་ཙམ་ཡང་མ་ཐོབ་ན་འདོད་
སེམས་ཡིན་པས་ལྷག་མཐོང་ལྟ་ཞོག་གི་ཞི་གནས་སུ་ཡང་མི་འགྱུར་རོ། །ཞེས་
པའོ། །གཉིས་པ་ཞི་གནས་ལ་བརྟེན་ནས་འདོད་པ་ལ་ཆགས་པ་དང་བྲལ་
བར་བྱེད་པའི་ཚུལ་ལ་གསུམ། མཚམས་སྦྱར་བ་དང་། དངོས། ཞི་གནས་ཀྱི་
གཞུང་ཡོངས་སུ་རྫོགས་པའི་མཇུག་བསྡུ་བའོ། །དང་པོ་ལ་གཉིས། བསམ་
གཏན་གྱི་དངོས་གཞི་ཐོབ་པ་ལ་ལྷག་མཐོང་དགོས་པ་ནི། སྔར་བཤད་
སོགས་ཏེ། བསམ་གཏན་གྱི་དངོས་གཞི་ཐོབ་པར་འདོད་པའི་གང་ཟག་ཆོས་
ཅན། ཞི་གནས་ལ་བརྟེན་ནས་ལྷག་མཐོང་བསྒོམ་དགོས་ཏེ། ཞི་གནས་ཙམ་
ལས་མ་བསྒོམས་ན་སྒྲིབ་གཉིས་སྤོང་བ་ལྟ་ཅི། འདོད་པའི་ཉོན་མོངས་
མངོན་གྱུར་པ་ཡང་འགོག་མི་ནུས་པའི་ཕྱིར། དེ་ལ་རྩོད་པ་སྤོང་བ་ནི། འོ་ན་
སོགས་ཏེ། དོན་ནི། གོང་དུ་ཞི་གནས་ཙམ་གོམས་པས་ཉོན་མོངས་མངོན་
གྱུར་པ་མགོ་གནོན་པར་བཤད་པ་མ་ཡིན་ནམ་ཞེ་ན། དེ་ནི་འཇིག་རྟེན་པའི་
ལྷག་མཐོང་ཞི་གནས་ཀྱི་ཁོངས་སུ་བསྡུ་བའི་དབང་དུ་བྱས་ལ། ཆགས་བྲལ་
སྒྲུབ་པའི་ལྷག་མཐོང་ལའང་བདེན་པའི་རྣམ་ཅན་དང་། ཞི་རགས་རྣམ་
ཅན་གྱི་ཚུལ་ག་ཉིས་ལས་འདིར་ཕྱི་མའི་སྒོ་ནས་ཆགས་བྲལ་སྒྲུབ་ཚུལ་སྟོན་་་་་
1 4 0



་ལ་ཆགས་
པར་
ན•，
པས་སྐྱོན་མེད་དོ་ཞེས་པའོ། །ཡིད་བྱེད་བདུན་མིང་གི་སྒོ་ནས་མདོར་བསྟན་
པ་ནི། དེས་ལམ་སོགས་ཏེ། སྦྱོར་མཐའི་འབྲས་བུའི་ཡིད་བྱེད་ནི། དངོས་
གཞི་ཡིན་ལ། ཡིད་བྱེད་དྲུག་ནི་ཉེར་བསྡོགས་ཡིན་ཞེས་པའོ། །དེས་ཉོན་
མོངས་སྤོང་ཚུལ་རྒྱས་པར་བ ཤད་པ་ལ་གཉིས་ལས། སྤང་བྱའི་ཉོན་མོངས་
ངོས་གཟུང་བ་ནི། གལ་ཏེ་འདིར་སོགས་ཏེ། (འདོད་པ་ལ་ཆགས་པ་དང་ཞེས་པར་
དགའ་ལྡན་པར་རྙིང་དང་འབྲས་ཧོར་པར་མར་འདོད་པ་ལས་ཆགས་པ་ཞེས་འབྱུང)འདོད་་་་
ཡོན་ལ་སྒོ་དུ་མ་ནས་ཉེས་དམིགས་སུ་ལྟ་ཚུལ་ནི། མི་སྡུག་པ་སྒོམ་པ་སོགས་
གསུངས། སྤོང་བྱེད་ཀྱི་གཉེན་པོ་བསྟན་པ་ལ་གཉིས་ལས། སུན་འབྱིན་པའི་
གཉེན་པོ་ནི། འདི་ཡང་སོགས་ཏེ། (སྒོ་ནས་སྤང་དགོས་པ་ཡིན་ཏེ་ཞེས་པར་བཀྲིས་
འཁྱིལ་པར་གཉིས་ན་སྤོང་དགོས་ཞེས་འབྱུང)ཡང(མཚན་ཉིད་རབ་ཏུ་རིག་པ་ནི་ཞེས་པར་་་་་
དགའ་ལྡན་པར་རྙིང་དུ་མཚན་ཉིད་རབ་རིག་ནི་ཞེས་འབྱུང་ངོ)ཡང(འདི་བདག་མེད་པའི་ལྟ་བ་
ཞེས་པར་ཞོལ་པར་གསར་དུ་འདི་དག་བདག་མེད་པའི་ཞེས་འབྱུང་བས་པར་འདིར་དག་ཅེས་པ་་་
ཆད)ཞི་རགས་སོ་སོར་ཕྱེ་བའི་དོན་དེ་ཉིད་ལ་ཡང་དང་ཡང་དུ་དཔྱོད་པ་ནི།
ལྷག་མཐོང་གི་སྒོམ་པ་ཡིན་ལ། ཡང་དཔྱད་པའི་མཐར་ཞི་རགས་ཀྱི་དོན་དེ་ ་
ལ་རྩེ་གཅིག་ཏུ་འཇོག་པ་ནི། ཞི་གནས་ཀྱི་སྒོམ་པའོ། །དེ་ལྟར་སྒོམ་པའི་ཡིད་
བྱེད་གཉིས་པ་དང་། དང་པོ་ནི་སུན་འབྱིན་པའི་གཉེན་པོའོ། །དོན་ལ་
སོགས་པའི་གཞི་དྲུག་ལ་དམིགས་པ་ནི། དོན་དང་། དངོས་པོ་དང་། མཚན་
ཉིད་དང་། ཕྱོགས་དང་། དུས་དང་། རིགས་པ་དང་ཡོངས་སུ་འཚོལ་པ་སྟེ་
དྲུག་གོ །དེ་དག་གི་དོན་ལྷག་མཐོང་དུ་འབྱུང་ངོ་། །སྤོང་བའི་གཉེན་པོ་ནི།
141



དེ་ལྟར་ཞི་ལྷག་སོགས་ཏེ། རྟོག་པ་རྩིང་བོ་ནི། རྟོག་པ་རགས་མོའོ། །སད་
པའི་ཕྱིར་དུ་ཞེས་པ་ཉམས་སད་པ་སྟེ་བལྟ་བའོ། །སྤངས་སོ་སྙམ་པའི་ང་རྒྱལ་
སྤོང་ངོ་ཞེས་པ་ལ་དེ་དཔེར་ན། མུ་སྟེགས་ལྷག་སྤྱོད་ལྟ་བུ་ཡིན་གསུངས།
ཉན་སར་ཞལ་འཕངས་མཛད་དེ་མཇུག་བསྡུ་བ་ནི་དེ་ལྟར་སོགས་ཏེ།
འདིར་གཉེན་པོས་ས་བོན་བཅོམ་ཚུལ་ནི། སྤང་བྱ་ཆེ་རིམ་དང༌། གཉེན་པོ་
ཆུང་རིམ་ནས་སྐྱེས་ཏེ་སྤོང་དགོས་ལ། དཔེར་ན། ལྭ་བའི་ཚིལ་བཀྲུ་བ་ལ་
དང་པོར་རགས་མོ་ནས་འཁྲུད་པ་བཞིན་ཡིན། བསམ་གཏན་ལ་བརྟེན་ནས་
མངོན་ཤེས་འཐོབ་པ་ཞེས་པའི་སྐབས་སེམས་ཅན་གྱི་དོན་བྱེད་པ་ལ་མངོན་
ཤེས་ཡང་དགོས་ཏེ། ལམ་སྒྲོན་ལས། ཇི་ལྟར་འདབ་གཤོག་མ་རྒྱས་པའི། །བྱ་
ནི་མཁའ་ལ་འཕུར་མི་ནུས། །དེ་བཞིན་མངོན་ཤེས་སྟོབས་བྲལ་བས། །སེམས་
ཅན་དོན་བྱེད་ནུས་པ་མིན། །ཞེས་དང་། ཞི་གནས་གྲུབ་པ་མ་ཡིན་པར། །
མངོན་ཤེས་འབྱུང་བར་མི་འགྱུར་ལ། །དེ་ཕྱིར་ཞི་གནས་འགྲུབ་པའི་ཕྱིར། །
ཡང་ནས་ཡང་དུ་བསྒོམ་པར་བྱ། །ཞེས་པ་དྲངས་ནས་བཤད་པ་མཛད་ཅིང་།
སྤྱིར་ཞི་གནས་མངོན་ཤེས་སོགས་ངེས་འབྱུང་བྱང་སེམས། ཡང་དག་པའི་
ལྟ་བ། སྐྱབས་འགྲོ་སོགས་གང་གིས་ཀྱང་མ་ཟིན་པར། མངོན་ཤེས་དང་རྫུ་
འཕྲུལ་ཐོབ་ནས་ནམ་མཁའ་ལ་འཕུར་བ་བྱུང་ཡང་བྱ་ནམ་མཁའ་ལ་འཕུར་
བ་དང་འདྲ་ཞིང༌། དམྱལ་པ་དང་གདོན་འདྲེ་སོགས་ལ་ཡང་མངོན་ཤེས་
དང་རྫུ་འཕྲུལ་ཡོད། དེ་བཞིན་དུ་གཏུམ་མོ་ཨ་ཐུང་རླུང་སྦྱོང་བསྒོམས་ནས་
མཐའ་འཁོབ་ཀྱི་ཁ་བ་ཞུ་ཡང་། གོང་གི་ཟིན་བྱེད་དེ་དག་གིས་མ་ཟིན་ན་མེ་
1 42



བསྒོངས་བརྒྱབ་པ་དང་འདྲ་བ་རེད་གསུངས། སྲིད་རྩེའི་ཉོན་མོངས་ནི།
སྲིད་རྩེའི་སྙོམས་འཇུག་གི་བདེ་བ་ལ་སྲེད་པའི་སྲེད་པ་འཇོག་གོ །འཁོར་བ་
ལས་བརྒལ་བ་ནི། གཙོ་བོ་ལས་ཉོན་གྱི་དབང་གིས་སྐྱེ་བ་ལས་ཐར་བའོ། །ཞི་
གནས་ཀྱི་གཞུང་ཡོངས་སུ་རྫོགས་པའི་མཇུག་བསྡུ་བ་ལ་གཉིས། ཚིག་ལྷུག་
གི་སྒོ་ནས་མཇུག་བསྡུ་བ་དང་། ཚིག་བཅད་ཀྱི་སྒོ་ནས་མཇུག་བསྡུ་བའོ། །
དང་པོ་ལ་གསུམ་ལས། བསམ་གཏན་སོགས་སྒྲུབ་ཚུལ་ལ་གོ་བ་སྐྱེས་ན་ཕོན་
པ་ཆེ་ཚུལ་ནི། བསམ་གཏན་ལ་སོགས་ཏེ། (འདི་རྣམས་ལ་ཚིག་སྤྱི་ཞེས་པར་དགའ་
ལྡན་པར་རྙིང་དུ་འདི་རྣམས་ཚིག་སྤྱི་ཞེས་འབྱུང）ཞི་གནས་ཆེན་མོ་དང་ལྷག་མཐོང་་་་་་
ཆེན་མོ་གཉིས་གོལ་སའི་ལོག་རྟོག་གཙོ་བོར་འགོག་པའི་དབང་དུ་བྱས་ནས་
གསུངས་ཤིང་། ལམ་རིམ་ཆུང་ངུའི་ཞི་ལྷག་ཏུ་རང་ལུགས་བསྒྲིགས་ནས་
ཡོད་པས་ཕྱིས་སུ་རྣམ་པ་ཚོས་དེ་ལ་གཟིགས་ན་ཕན་པ་ཆེ་གསུངས། ཞི་
གནས་ཙམ་གྱིས་ཆོག་ཤེས་མི་བྱ་བར་གདམས་པ་ནི། དེ་ལྟ་བུའི་སོགས་ཏེ།
གོང་དུ་ཞུས་པ་ལྟར་ལམ་རིམ་འདིའི་ཆེད་དུ་བྱ་བའི་གདུལ་བྱ་ནི། རྣམ་
གྲོལ་སྙིང་གི་གཏིང་ནས་དོན་དུ་གཉེར་བའི་ཐེག་ཆེན་རིགས་ངེས་ཀྱི་གང་་་་
ཟག་ཡིན་པས་ན། བསམ་གཟུགས་དང་མངོན་ཤེས་སོགས་ཏིང་ངེ་འཛིན་
ཁྱད་པར་ཅན་ཐོབ་ཀྱང་། དེས་འཁོར་བ་ལས་མི་གྲོལ་བས་ན། དེ་ལས་གྲོལ་
བའི་ཐབས་འཁོར་བའི་རྩ་བ་དང་འཛིན་སྟངས་དངོས་འགལ་གྱི་བདག་་་་་་
མེད་རྟོགས་པའི་ལྟ་བ་བཙལ་བར་བྱའོ་ཞེས་པའོ། །ཞི་གནས་སྒྲུབ་པའི་རིམ་
པ་ལ་མཁས་དགོས་པར་བསྟན་པ་ནི། བསམ་གཏན་སོགས་ཏེ། བསམ་
1 43



གཟུགས་བརྒྱད་ཀྱི་དངོས་གཞི་སྒྲུབ་ལུགས་རྒྱས་པར་མ་ཤེས་ནའང་། ཤེར་
མདོ་སོགས་ནས་སེམས་གནས་དགུ་གསུངས་པ་དང་། དེའི་དགོངས་པ་མདོ་
སྡེའི་རྒྱན་དང་། བྱང་ས་དང་བསྡུ་བ། ཉན་ས། སྒོམ་རིམ། ཤེར་ཕྱིན་མན་
ངག་རྣམས་སུ་གསུངས་པ་དང་། དབུས་མཐའ་ནས་སྤོང་བའི་འདུ་བྱེད་
བརྒྱུད་ཉེས་པ་ལྔ་སྤོང་ཚུལ་དང་བཅས་པས་ཞི་གནས་སྒྲུབ་ལུགས་གསུངས་
པ་ལྟར་རང་བཟོ་དང་བྲལ་བར་ཤེས་དགོས་ཏེ། ཞི་གནས་སྒྲུབ་ཚུལ་འདི་
རྣམས་བོད་ཀྱི་བསམ་གཏན་པ་ཁ་ཅིག་ལ་མིང་ཡང་མེད། ཁ་ཅིག་ལ་ཐོས་
བསམ་སྐབས་ཚིག་ཙམ་ཡོད་ཀྱང་ཕྱིས་ཉམས་ལེན་སྐབས་འདང་རྩིས་མེད་་་་
པར་དོར་ནས་ཞི་གནས་ཀྱི་ཕྱོགས་སུ་བསྡུར་རུང་བའི་ཏིང་ངེ་འཛིན་རེ་ཐོབ་
པ་ན། སྟོང་ཉིད་རྟོགས་པའི་ཏིང་ངེ་འཛིན་དང་། སེམས་གནས་དགུ་བ་
ཙམ་ཐོབ་ན་བླ་མེད་རྫོགས་རིམ་དང་། མཉམ་རྗེས་འདྲེས་མའི་མི་རྟོག་པར་
འདོད་པ་མང་དུ་བྱུང་ནས་འཁྲུལ་བ་བྱུང་ཡོད་པས་ན་གོལ་ས་དང་མ་གོལ་
བའི་ཁྱད་པར་ལ་ཞིབ་ཏུ་སྦྱངས་ནས་ཚད་ལྡན་གྱི་གཞུང་ནས་འབྱུང་བ་ལྟར་
ཏིང་ངེ་འཛིན་སྒྲུབ་པའི་རིམ་པ་ལ་མཁས་པར་བྱ་དགོས་སོ་ཞེས་པའོ། །
རིགས་པ་ནི། གཞུང་ཆེན་མོ་དག་ལས་བཤད་པའི་ཏིང་ངེ་འཛིན་སྒྲུབ་པའི་
རིམ་པ་ལ་མཁས་དགོས་ཏེ། དེ་ལ་མཁས་ན་དམིགས་མེད་མཚན་མེད་ངེས་
དོན་སྒོམ་པ་སོགས་མིང་སྙན་སྙན་ཇི་འདྲ་བཏགས་ཀྱང་གོལ་མ་གོལ་ཤེས་་་་་
པའི་ཕྱིར་དང་། དེ་ལ་མ་མཁས་པར་ཞི་གནས་ཀྱི་ཕྱོགས་ཀྱི་ཏིང་ངེ་འཛིན་
རེ་ཐོབ་ན། ལྟ་བ་དང་སེམས་གནས་དགུ་བ་ཙམ་ལ་རྫོགས་རིམ་དང་མཉམ་
144



རྗེས་འདྲེས་པའི་མི་རྟོག་པར་འཁྲུལ་བ་མང་དུ་འབྱུང་བའི་ཕྱིར་རོ། །དཔེར་
ན། ཚོང་པ་ནོར་བུའི་གླིང་དུ་བགྲོད་པ་ལ་རྒྱ་མཚོའི་རང་བཞིན་ལ་མཁས་
དགོས་པ་བཞིན་ནོ། །(བྲལ་བར་བསྟན་པ་ཞེས་པར་ཞོལ་པར་གསར་དང་འབྲས་པར་ན་
བསྟེན་པ་ཞེས་པ་མ་དག) ཡང་དགུ་བ་ཙམ་ཞིག་ཐོབ་ན་ཅེས་པར་བཀྲིས་འཁྱིལ་་་
མཆན་བཞི་པར་མར་ཐོབ་པ་ན་ཞེས་འབྱུང་ངོ་། །
འལ་ ཚིགས་བཅད་ཀྱི་སྒོ་ནས་མཇུག་བསྡུ་བ་ལ་གསུམ་ལས། ཞི་
༡༥
གནས་ཀྱི་གཞུང་བརྩམས་པའི་རྐྱེན་བསྟན་པ་དང་། གཞུང་ཆེན་མོ་གདམས་
པར་ཤར་དགོས་པར་བསྟན་པ་དང་། ཞི་གནས་ཀྱི་གཞུང་བརྩམས་པའི་
དགོས་པ་བསྟན་པའོ། །དང་པོ་ལ་གསུམ་ལས། གཞུང་ཆེན་མོ་གདམས་པར་
ཤར་བའི་ཚུལ་ནི། མདོ་དང་སོགས་ཏེ། ཤེར་ཕྱིན་དང་དཀོན་མཆོག་སྤྲིན་
དང་དགོངས་འགྲེལ་སོགས་མདོ་དང་། དགོངས་འགྲེལ་གྱི་བསྟན་བཅོས་
ཆེན་མོ་མདོ་སྡེ་རྒྱན་དང་དབུས་མཐའ་བྱང་ས་དང་ཀུན་བཏུས། སའི་
དངོས་གཞི་དང༌། བསྡུ་བ། ཉན་ས། སྒོམ་རིམ་གསུམ་དང་། ཤེར་ཕྱིན་མན་
ངག་ལམ་སྒྲོན་སོགས་ཀྱི་གཞུང་ལས་ཏིང་ངེ་འཛིན་སྒྲུབ་ཚུལ་ཉེས་པ་ལྔ་སྤོང་
འདུ་བྱེད་བརྒྱད་བསྟེན་པ་དང་། སེམས་གནས་དགུ་དང་ཡིད་བྱེད་བཞི་
སྟོབས་དྲུག་གིས་ཞི་གནས་སྒྲུབ་ལུགས་ལེགས་པར་གསུངས་ཏེ། ཏིང་འཛིན་
སྒྲུབ་ཚུལ་གྱི་རིམ་པ་གཏན་ལ་ཕབ་པ་ནི། ལུང་དང་རིགས་པའི་བང་མཛོད་
ཐང་མར་བརྡལ་བ་བཞིན་རྗོད་བྱེད་ཀྱི་ཚིག་རྟོགས་དཀའ་བས་བརླིང་པས་
ན་ཚུལ་འདི་ལ་ལྟ་བའི་བློ་གྲོས་ཀྱི་མིག་ཆུང་བ་རྣམས་ཀྱིས་རང་གིས་ཇི་ལྟ་བ་
1 45



བཞིན་མ་རྟོགས་པ་དང༌། རང་གིས་མ་རྟོགས་པའི་རང་གི་བློ་ཡི་སྐྱོན་གྱི་
ཆ་རྣམས་གཞུང་ཆེན་མོ་དག་ལ་བསྒོས་ཏེ་གོང་དུ་ཞུས་པའི་ས་སྡེ་དང་སྒོམ་
རིམ་སོགས་མདོ་དང་དགོངས་འགྲེལ་གྱི་གཞུང་བཟང་པོ་དེ་དག་ལ་གསལ་
ལ་མི་རྟོག་པའི་ཞི་གནས་སྐྱོང་བའི་གདམས་པ་མེད་དོ་སྙམ་ནས་གོང་དུ་་་་་
བ ཤད་པའི་གདམས་ངག་སྟོན་པའི་གཞུང་གི་ཡོད་སར་མ་བཙལ་བར་ཞིབ་
ཏུ་མེད་པའི་ས་སྟེ། ཡིག་ཆུང་དང་སྙན་བརྒྱུད་མན་ངག་ཏུ་གྲགས་པ་རྣམས་
སུ་འབད་པ་དུ་མས་རྣམ་གྲངས་དུ་མར་འཚོལ་ཞིང་། དེའི་དོན་ལྟར་
བསྒོམས་པས་ཞི་གནས་གསར་དུ་རྒྱུད་ལ་རྙེད་པར་སེམས་པ་བཀའ་བརྒྱུད་
ཕྱོགས་གཙོ་བོར་གྱུར་པའི་བོད་ཀྱི་བསམ་གཏན་པ་དག་ལ་མང་དུ་བྱུང་བ་
ནི། བསམ་གཏན་སྒོམ་པའི་མན་ངག་སྟོན་པའི་གཞུང་ཆེན་མོ་མདོ་དང་
དགོངས་འགྲེལ་གྱི་བསྟན་བཅོས་དག་གདམས་པར་མ་ཤར་བའི་དབང་གིས་
ཡིན་ནོ། །གཞུང་ཆེན་མོ་གདམས་པར་མ་ཤར་བའི་སྐྱོན་ནི། དེ་འདྲས་སོགས་
ཏེ། དོན་ནི་གོང་དུ་བཤད་པའི་གདམས་པར་མ་ཤར་བ་དེ་དང་དེ་འདྲ་བ་
དག་གིས་བྱིང་བ་ཕྲ་མོ་སྒོམ་དུ་འཁྲུལ་བ་དང༌། ཕྱི་རོལ་བ་དང་ནང་བའི་
ཏིང་ངེ་འཛིན་སྒོམ་ཚུལ་རྣམས་ཀྱི་ཁྱད་པར་དམིགས་ཕྱེད་པར་མི་འགྱུར་ན།
ཐེག་ཆེན་ཐེག་དམན་དང་འབྲས་བུ་གསང་སྔགས་རྡོ་རྗེའི་ཐེག་པ་དང་རྒྱུ་
ཕ་རོལ་དུ་ཕྱིན་པའི་ཐེག་པ་ཡི་ཏིང་ངེ་འཛིན་གྱི་ཁྱད་པར་གང་དང་ཚུལ་ཇི་
ལྟར་ཡིན་པ་དེ་བཞིན་དུ་དམིགས་ཕྱེད་པར་འགྱུར་བ་སྨོས་ཅི་དགོས་ཏེ།
བཤད་མ་དགོས་སོ། །རྒྱུ་དེ་ལ་བརྟེན་ནས་ཞི་གནས་ཀྱི་གཞུང་ཇི་ལྟར་
1 46



བརྩམས་པའི་ཚུལ་ནི། ཚུལ་དེ་སོགས་ཏེ། དོན་ནི། རྗེ་བླ་མས་བོད་ཀྱི་བསམ་
གཏན་པ་མང་པོས་ཞི་གནས་སྟོན་པའི་གཞུང་ཆེན་མོ་གདམས་པར་མ་ཤར་
བ་དང་། དེའི་དབང་གིས་སྐྱོན་བྱུང་ཚུལ་གྱི་དོན་དེ་མཐོང་ནས་སྔར་བཤད་
པ་ལྟར་གྱི་གཞུང་ལུགས་ཆེན་མོ་དག་ལས་ཏིང་ངེ་འཛིན་སྐྱོང་ཚུལ་ཇི་སྐད་་་་
བཤད་པ་དེ་བཞིན་དུ་གོ་སླ་བའི་ངག་གིས་མཐའ་རྒྱ་ཆོད་པར་བྱས་ནས་་་་་་
བ ཤད་དོ། །གཉིས་པ་གཞུང་ཆེན་མོ་གདམས་པར་ཤར་དགོས་པར་བསྟན་པ་
ལ་གསུམ་ལས། སྒོམ་ཡང་དག་ངོ་ཤེས་དགོས་པར་གདམས་པ་ནི། གཞུང་
ལུགས་སོགས་ཏེ། གཞུང་ཆེན་མོ་རྣམས་ལ་ལོ་མང་བོར་སྦྱངས་པའི་གྲོགས་
པོ་དག་ཅེས་བོས་པ་སྟེ། གང་ལ་ན་དངོས་སུ་བསྟན་བཅོས་འདི་ཞུ་བ་བོ་
ལོ་ཙཱ་བ་ཆེན་པོ་སྐྱབས་མཆོག་དཔལ་བཟང་དང་ཤུགས་ལ་ཆེད་དུ་བྱ་བའི་
གདུལ་བྱ་དག་གིས་ནོར་བུ་རིན་པོ་ཆེ་དང་འདྲ་བའི་སྒོམ་བྱེད་ཚུལ་ཡང་་་་་་་
དག་པའི་གདམས་ངག་རང་ལ་ཡོད་པ་དོར་ནས་ནོར་བུ་དང་ཕྱི་ཚུལ་་་་་་་
མཚུངས་པའི་རྡོ་འཆིང་བུ་དང་འདྲ་བའི་བོད་ཀྱི་སྒོམ་པ་བ་དག་གིས་ཏིང་
ངེ་འཛིན་སྒོམ་ཚུལ་དེ་ལག་ཏུ་མི་ལེན་པར་རང་ལ་ཞི་གནས་དང་བསམ་་་་་
གཟུགས་ཀྱིས་བསྡུས་པའི་སྒོམ་ཡང་དག་གི་རིན་པོ་ཆེ་ཡོད་པ་མཁྱེན་པར་་་་་
མཛོད་ཅིག་ཅེས་པའོ། །གཞུང་ཆེན་མོ་ལས་ལོགས་སུ་གདམས་ངག་མེད་པར་
བསྟན་པ་ནི། ཁྱེད་ཀྱིས་སོགས་ཏེ། ལོ་ཆེན་སྐྱབས་མཆོག་དཔལ་བཟང་དང་
ཟུར་ཕུ་བ་དཀོན་མཆོག་ཚུལ་ཁྲིམས་སོགས་ཁྱེད་ཅག་རྣམས་ཀྱིས་འབད་་་་་་
པས་སྦྱངས་པའི་གཞུང་མདོ་དང་། ས་སྡེ་སྒོམ་རིམ་ཤེར་ཕྱིན་མན་ངག་
147



སོགས་སུ་གསུངས་པའི་ཞི་གནས་སྒོམ་ཚུལ་གྱི་གདམས་པའི་དོན་ལོགས་སུ་
མེད་དེ། མེད་པའི་ཚུལ་དེ་གཟིགས་ནས་ཐུབ་པའི་དབང་བོའི་སོ་སོར་ཐར་
བའི་མདོ་ལས། མང་དུ་ཐོས་པ་ནགས་ཀྱི་ནང་དག་ཏུ། །ལང་ཚོ་ཡོལ་བ་
རྣམས་ཀྱིས་གནས་པ་བདེ། །ཞེས་གང་གསུངས་པ་དེ་ཡི་དོན་ལའང་དཔྱོད་
པར་རིགས་པ་སྟེ་འོས་སོ། །སྒོམ་ཚུལ་ཡང་དག་མི་ཤེས་ཀྱང་ཤེས་དགོས་པར་
གདམས་པ་ནི། ཅིར་ཡང་སོགས་ཏེ། ཅིར་ཡང་མི་རྟོག་པའི་ཞི་གནས་སྒོམ་
ཚུལ་གྱི་ལམ་དང་པོར་སེམས་དགུས་སྒྲུབ་པའི་ཚུལ་དང་། བསྒྲུབས་ནས་
གྲུབ་པའི་ཚད་དང་གྲུབ་པའི་སྟེང་ནས་ཡིད་བྱེད་བདུན་སྐྱེད་ཚུལ་དང༌། དེ་
ལ་བརྟེན་ནས་བསམ་གཟུགས་ཀྱི་དངོས་གཞི་སྒྲུབ་ཚུལ་དང་། དེ་དག་
གི་ཡན་ལག་དང་དམིགས་རྣམ་གྱི་ཁྱད་པར་སོགས་ལུང་དང་རིགས་པ་ཡང་
དག་གིས་ལེགས་པར་དམིགས་ཕྱེད་པའི་གོ་བ་མ་རྙེད་ཀྱང་རི་ཁྲོད་དབེན་་་་་
པའི་གནས་སུ་དཀའ་ཐུབ་ཀྱི་སྙིང་རུས་ཙམ་གྱིས་ཞི་གནས་དང་བསམ་་་་་་་
གཟུགས་འགྲུབ་པར་རེ་བའི་བསམ་གཏན་པར་ཁས་འཆེས་པ་དག་གིས་་་་་་
ཀྱང་ད་དུང་འདི་དག་གི་རྣམ་བཞག་བཤད་སྒྲུབ་གཉིས་ཀ་ལ་མཁས་པའི་་་་
མཁས་པ་ལ་བསྟེན་ནས་བསམ་གཏན་སྐྱོན་མེད་སྐྱོང་ཚུལ། ཇི་བཞིན་
དྲི་གཏུགས་ཀྱིས་ཤེས་པར་མཛོད་ཅིག དེ་ལྟར་མི་བྱེད་ན་སངས་རྒྱས་
ཀྱི་བསྟན་པའི་ཁུར་འདེགས་པར་བྱའོ་སྙམ་ནས་འཆད་རྩོད་རྩོམ་པའི་ཁུར་
འཁྱེར་བ་ལ་རེ་ཞིག་ངལ་གསོ་མཛད་ན་སངས་རྒྱས་ཀྱི་བསྟན་པ་དཀྲུགས་པ་
མེད་པས་གནོད་པ་ཆུང་ངོ༌། །(ཞོལ་པར་གསར་དུ་རེ་ཞིག་ངལ་བསོ་ཞེས་དང་། དགའ་
1 48



ལྡན་པར་རྙིང་དུ་རེ་ཤིག་ངལ་སོ་ཞེས་འབྱུང་ངོ)ཞི་གནས་ཀྱི་གཞུང་བརྩམས་པའི་་་་་་
དགོས་པ་བསྟན་པ་ནི། དེ་ལྟར་སོགས་ཏེ། སྔར་བཤད་པའི་བྱམས་པའི་
གཞུང་མདོ་སྡེ་རྒྱན་དང་དབུས་མཐའ། ཐོགས་མེད་ཀྱི་ས་སྡེ་དང་ཀ་མ་ལ་ཤཱི་
ལའི་སྒོམ་རིམ། ཤཱནྟི་པའི་ཤེར་ཕྱིན་མན་ངག་སོགས་ཀྱི་གཞུང་ཆེན་མོ་དེ་
དག་གིས་ཞི་གནས་སྒྲུབ་ཚུལ་གྱི་རིམ་པ་ལུང་དང་རིགས་པས་མཐའ་ཆོད་་་་
པར་བཤད་པ་འདི་ཡང་བདུད་བཞིའི་གཡུལ་ལས་རྣམ་པར་རྒྱལ་བ་སངས་
རྒྱས་བཅོམ་ལྡན་འདས་ཀྱི་བསྟན་པ་ཡུན་རིང་བོའི་བར་དུ་གནས་པའི་ཆེད་
དུ་བྱས་པའི་ཕྱིར་རོ། །བསམ་གཏན་གྱི་ངོ་བོ་ཞི་གནས་ལ་བསླབ་ཚུལ་གྱི་སྐོར་
བཤད་ཟིན་ཏོ། །
149



༄༅ ། །སྐྱེས་བུ་ཆེན་པོའི་ལམ་གྱི་རིམ་པ་ལས། བྱང་
ཆུབ་སེམས་པའི་སྤྱོད་པ་ལ་སློབ་པས། ཤེས་
རབ་ཀྱི་ངོ་བོ་ལྷག་མཐོང་ལ་ཇི་ལྟར་
བསླབ་པའི་ཚུལ་གྱི་སྐོར།
པ་
(དེ་ལ༡༩༨ ར ལོའི་ཟླ༤ཚེས༣ ༠ ཉིན་ཏེ་ཧོར་ཟླ༣ པའི་ཚེས་བཅོ་ལྔ་ཉིན་ལྷག་མཐོང་ཆེན་་་་་
མོའི་བཤད་ཁྲིད་ཀྱི་དབུ་བརྩམས་ཤིང་དེ་ཡང་ཁོང་གི་གསུང་ལས་བྱང་ཆུབ་ལམ་རིམ་ཆེན་མོ་ཞེས་
པའི་སྐབས་སྔགས་རིམ་ཆེན་མོ་ཡང་འདུས་པ་རེད་གསུངས་པར་བརྟེན་ས་འབྲུག་ལོ་འདིའི་ཧོར་་་་་
ཟླ༢ པའི་ཚེས ༡༡ ཉིན་ནས་སྔགས་རིམ་ཆེན་མོའི་ལུང་གནང་བའི་དབུ་བཙུགས་ཏེ་ཧོར་ཟླ༣ པའི་་་་
ཚེས ༡༧ ཉིན་མཇུག་གྲུབ་པར་བགྱིས་པ་ལགས)
དེ་རིང་ནི་ཟླ་བ་གསུམ་པའི་ཚེས་བཅོ་ལྔ་ནག་པའི་ཉ་ལ་འཁེལ་བས་མ་
བསྒྲིགས་རང་འགྲིག་གིས་རྟེན་འབྲེལ་ཁྱད་པར་ཅན་དུ་འདུག དེ་ཡང་
གསུམ་པའི་ཉ་ལ་སྟོན་པ་བཅོམ་ལྡན་འདས་ཀྱིས། དུས་འཁོར་རྩ་རྒྱུད་ལས།
སྟོན་པས་བྱ་རྒོད་ཕུང་བོ་རུ། །ཤེས་རབ་ཕ་རོལ་ཕྱིན་ཚུལ་བསྟན། །མཆོད་
རྟེན་དཔལ་ལྡན་འབྲས་སྤུངས་སུ། །དེ་བཞིན་གསང་སྔགས་ཚུལ་ཡང་
གསུངས། །ཞེས་པ་ལྟར་དེ་རིང་གི་ཉི་མ་འདི་སྟོན་པས་མཆོད་རྟེན་དཔལ་
ལྡན་འབྲས་སྤུངས་སུ་དཔལ་ལྡན་དུས་ཀྱི་འཁོར་ལོའི་སྐུར་བཞེངས་ནས་་་་་
150



དུས་འཁོར་རྩ་རྒྱུད་གསུངས་པ་དང་མཉམ་དུ་བྱ་རྒོད་ཕུང་པོའི་རིར་བཀའ་
བར་བ་མཚན་ཉིད་མེད་པའི་ཆོས་འཁོར་ཤེར་ཕྱིན་གྱི་མདོ་གསུངས་ཤིང་་་་་་
ལྷག་མཐོང་ཆེན་མོ་འདི་དེའི་འགྲེལ་བ་ཡིན། །ཞི་གནས་ཡན་ཆད་བཀའ་
དང་པོ་བདེན་བཞིའི་ཆོས་འཁོར་གྱི་ཁོངས་སུ་གཏོགས་པས་ན་སྟོན་པས་་་་
མཚན་ཉིད་མེད་པའི་ཆོས་འཁོར་བསྐོར་བའི་དུས་ཆེན་འདི་ང་རང་ཚོས་་་་་
ཆེད་དུ་བསྒྲིགས་པ་ཡང་མིན་ལ་ངས་ད་མ་གཏོགས་དྲན་གི་ཡང་མེད་མོད།
རང་ཤུགས་ཀྱིས་འདིར་འཁེལ་སོང་བ་དེ་རྟེན་འབྲེལ་ཡག་གི་བསམ་ཏེ་རྣམ་་
པ་ཚོས་ཐུགས་ལ་ཟུངས། བཀའ་བར་བ་མཚན་ཉིད་མེད་པའི་ཆོས་འཁོར་
འདི་དཔལ་ལྡན་ཐལ་འགྱུར་བའི་ལུགས་ལ་སྟོང་ཉིད་དངོས་བསྟན་བསྟན་་་་་
བྱའི་གཙོ་བོར་བྱེད་པ་ཐེག་པ་ཐུན་མོང་བའི་མདོ་ཡིན་ཞིང་། དེའི་ཆེད་
དུ་བྱ་བའི་གདུལ་བྱར་གྱུར་པའི་ཐེག་དམན་གང་ཟག་ཀྱང་ཡོད། ཐེག་པ་
ཆེ་ཆུང་གི་གང་ཟག་གང་ཡིན་ཡང་འཕགས་པ་ལ་སྟོང་ཉིད་མངོན་སུམ་དུ་་་
རྟོགས་པས་ཁྱབ་པ་ཁས་ལེན་དགོས། བཀའ་བར་བའི་མཚན་གཞི་ཡུམ་རྒྱས་
འབྲིང་བསྡུས་གསུམ་ལྟ་བུས་དངོས་བསྟན་སྟོང་ཉིད་ཀྱི་རིམ་པ་དང་སྦས་་་་་
དོན་མངོན་རྟོགས་ཀྱི་རིམ་པ་གཉིས་བསྟན་ཡོད། དེའི་དངོས་བསྟན་གྱི་ཆ་
གཙོ་བོར་འགྲེལ་བ་ལ་མགོན་པོ་ཀླུ་སྒྲུབ་ནི། འཇམ་དཔལ་རྩ་རྒྱུད་དང་།
ལང་གཤེགས། རྔ་བོ་ཆེའི་མདོ་སོགས་ལས་ལུང་དུ་བསྟན་ཅིང་དེས་རྩ་ཤེ་
གཙོ་བྱས་པའི་དབུ་མ་རིགས་ཚོགས་དྲུག་གི་སྒོ་ནས་མཐའ་བྲལ་དབུ་མ་ཆེན་
པོའི་རང་སྲོལ་ཉི་མ་བཞིན་གསལ་བར་བྱས་པས་དེ་ལ་དབུ་མ་བའི་ཤིང་་་་་་
151



རྟའི་སྲོལ་འབྱེད་དུ་གྲགས། ལྷག་མཐོང་ཆེན་མོ་འདི་རིགས་ཚོགས་དྲུག་གི་
འགྲེལ་བ་ཡང་ཡིན། འདིའི་ཆེད་དུ་བྱ་བའི་གདུལ་བྱ་ནི་རྣམ་གྲོལ་དོན་དུ་
གཉེར་བའི་གང་ཟག་ཅིག་ཡིན་པས་ན་རྣམ་གྲོལ་ཐོབ་པ་ལ་འཁོར་བའི་རྩ་
བ་བདག་འཛིན་འཇིག་ལྟ་སྤང་དགོས་ཤིང་། དེ་ལ་དེ་དང་འཛིན་སྟངས་
འགལ་བའི་བདག་མེད་དེ་ཁོ་ན་ཉིད་ཀྱི་ལྟ་བ་བཙལ་ནས་སྤོང་དགོས་ཏེ་་་་
འཕགས་པ་ཡུལ་འཁོར་སྐྱོང་གིས་ཞུས་པའི་མདོ་ལས། སྟོང་བ་ཞི་བ་སྐྱེ་བ་
མེད་པའི་ཚུལ། །མི་ཤེས་པས་ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་
མངའ་བས་ཐབས་ཚུལ་དང་། །རིགས་པ་བརྒྱ་དག་གིས་ནི་འཛུད་པར་
མཛད། །གསུངས་པ་ལྟར་ཡིན་པས་ན། གོང་དུ་ཞི་གནས་བརྟན་པོ་ཞིག་
གྲུབ་ཀྱང་དེས་ཉོན་མོངས་མངོན་གྱུར་མགོ་གནོན་པ་ཙམ་ལས་ས་བོན་དང་
བཅས་པ་སྤངས་མི་ནུས། དེ་བས་དེ་སྤང་བ་ལ་ཟབ་མོ་སྟོང་བ་ཉིད་ཀྱི་དོན་
གཏན་ལ་འབེབས་དགོས། འདི་མ་རྟོགས་ན་ཐར་བ་འཐོབ་པའི་ཐབས་མེད་
པར་མ་ཟད། རྒྱལ་སྲས་ཀྱི་སྤྱོད་པ་གཞན་རྣམས་ཀྱང་མཚན་འཛིན་དང་
བཅས་པར་འགྲོ། སངས་རྒྱས་པ་ལ་ཐབས་ཤེས་ཡ་མ་བྲལ་བ་དགོས་ཏེ། རྗེ་
བླ་མས། གནས་ལུགས་རྟོགས་པའི་ཤེས་རབ་མི་ལྡན་ན། །ངེས་འབྱུང་བྱང་
ཆུབ་སེམས་ལ་གོམས་བྱས་ཀྱང་། །སྲིད་པའི་རྩ་བ་གཅད་པར་མི་ནུས་པས། །
དེ་ཕྱིར་རྟེན་འབྲེལ་རྟོགས་པའི་ཐབས་ལ་འབད། །ཅེས་གསུངས་པ་ལྟར་
ཡིན། །གཞན་ཡང་སྟོང་བ་ཉིད་ལ་དོན་འགྱུར་གྱི་ཐེ་ཚོམ་ཟོས་པས་ཀྱང་ལྡུམ་
བུ་ཐང་ཁྲོམ་གྱི་སྟེང་དུ་ཆུར་ཁུ་བླུགས་པ་བཞིན་དུ་ཧྲུལ་བོར་བྱེད་པ་ཡིན་ཏེ།
152



བཞི་བརྒྱ་བ་ལས། བསོད་ནམས་ཆུང་ངུས་ཆོས་འདི་ལ། །ཐེ་ཚོམ་ཟ་བར་
ཡང་མི་འགྱུར། །ཐེ་ཚོམ་ཟོས་པ་ཙམ་གྱིས་ཀྱང་། །སྲིད་པ་ཧྲུལ་བོར་བྱེད་པར་
འགྱུར། །ཅེས་གསུངས་པ་རེད། དེ་ཡང་ཚོགས་གསོག་སྒྲིབ་སྦྱོང་དང་། བླ་མ་
དང་ལྷག་ལྷ་དབྱེར་མེད་དུ་གསོལ་བ་འདེབས་པ། སྟོང་ཉིད་སྟོན་པའི་
གཞུང་ཆེན་མོ་ལ་དཔྱོད་པ་སུམ་བསྒྲིལ་དུ་བྱ་དགོས། ལྟ་བ་ལ་རྒྱ་གར་དང་
བོད་དུ་མི་མཐུན་པ་སྣ་ཚོགས་ཤིག་འདུག་ཀྱང་དེའི་ནང་ནས་གཙོ་བོ་དཔལ་
ལྡན་ཐལ་འགྱུར་བའི་ལྟ་བ་སྟེ། སྟོང་བ་རྟེན་འབྱུང་དང་རྟེན་འབྱུང་སྟོང་
བའི་དོན་དུ་བཤད་པ་དེ་ཡིན། རྒྱ་གར་གྱི་མཁས་པ་ཆེན་པོ་སློབ་དཔོན་
ལེགས་ལྡན་འབྱེད་དང་། བོད་ཀྱི་པཎ་ཆེན་ཇོ་ནང་པ་སོགས་ཀྱང་ལྟ་བའི་
གནད་འགག་འདི་ལ་འཁྲུལ་བ་བྱུང་བ་ཡིན། ཀླུ་སྒྲུབ་ཡབ་སྲས་ལས་ཕྱི་རོལ་
དུ་གྱུར་པ་ལ་ཞི་བ་འཐོབ་བའི་ཐབས་མེད་དེ། སློབ་དཔོན་ཟླ་བ་གྲགས་པས།
སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་
མེད་དོ། །དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་པས་
ཐར་བ་འགྲུབ་ཡོད་མིན། །ཞེས་གསུངས་ཤིང་ཇོ་བོ་ཆེན་པོས་ཀྱང་། སྟོང་
ཉིད་གང་གིས་རྟོགས་ཤེ་ན། །དེ་བཞིན་གཤེགས་པས་ལུང་བསྟན་ཅིང་། །
ཆོས་ཉིད་བདེན་པ་གཟིགས་པ་ཡི། །ཀླུ་སྒྲུབ་སློབ་མ་ཟླ་གྲགས་ཡིན། །དེ་ལས་
བརྒྱུད་པའི་མན་ངག་གིས། །ཆོས་ཉིད་བདེན་པ་མཐོང་བར་འགྱུར། །ཞེས་
སློབ་དཔོན་ཟླ་བ་གྲགས་པའི་ལུགས་ལ་བསྔགས་པ་ལྟར་ཡིན། བོད་དུའང་
དེའི་རྗེས་འབྲངས་བོད་སྔ་རབས་པའི་ནང་དུ་གྲུབ་མཐའ་འདྲ་མི་འདྲ་མང་
153



བོ་བྱུང་བ་རྣམས་ལས་ཐོག་མའི་རྩ་བའི་སློབ་དཔོན་དག་རང་རང་གི་་་་་་
དགོངས་པ་ཐལ་འགྱུར་བར་གནས་ཡོད་ཀྱང་། གདུལ་བྱའི་བློ་ངོ་དང་
མཐུན་པར་ཁྲིད་ཚུལ་སྣ་ཚོགས་གསུངས་པས་རྗེས་འཇུག་པ་དག་གི་ནང་དུ་
དགོངས་པ་དངོས་མ་ལོན་པར་འཁྲུལ་ནས་ནོར་བ་མང་དག་ཅིག་བྱུང་། རྗེ་
བླ་མས་ཀྱང་ལྟ་བ་མཐར་ཐུག་རྩད་གཅོད་ས་དཀོན་པ་བྱུང་ནས་ལྟ་བའི་་་་་
སྐོར་འདི་བོད་གཞན་ཕལ་ཆེར་ལ་ཐུགས་མ་ཆེས་ནས། དེ་དུས་རྒྱ་གར་
དུ་སློབ་དཔོན་ཀླུའི་བྱང་ཆུབ་དང་གྲུབ་ཆེན་མི་ཏྲ་ཛོ་ཀི་བཞུགས་པ་ཐོས་པ་
མཇལ་བཞེད་ཀྱིས་ཕེབས་རྩིས་མཛད་པ་ན། ལྷོ་བྲག་གྲུབ་ཆེན་གྱིས་ནན་
གྱིས་བཤོལ་བཏབ། གྲུབ་ཆེན་དེ་བས་ཞུ་བརྒྱུད་མཛད་དེ་ལྟ་བའི་སྐོར་ཕྱག་
རྡོར་ལ་ཞུས་ནས་དེས་བསྟན་པའི་ཞུ་ལན་སྨན་མཆོག་བདུད་རྩིའི་ཕྲེང་བ་་་་
ཞེས་པ་དེ་གནང༌། དེས་ཀྱང་ཐུགས་མ་ཚིམ་པར་བླ་མ་དང་འཇམ་པའི་
དབྱངས་དབྱེར་མེད་ལ་གསོལ་འདེབས་དང༌། བསགས་སྦྱངས་ཤུགས་དྲག་
ལ་རྒྱུན་རིང་བ། དམིགས་རྣམ་སྐྱོང་བ་རྣམས་ཆིག་དྲིལ་མཛད་པས་ཕྱིས་སུ་
འཇམ་པའི་དབྱངས་དངོས་སུ་ཞལ་གཟིགས། སྤྱིར་ཞལ་གཟིགས་ཚུལ་རྩ་
ནང་དུ་རླུང་ཞུགས་པའི་ཉམས་སྣང་ལ་མཐོང་བ་དང་། སྒོམ་པའི་ཉམས་
ཡིད་ཤེས་ལ་ཤར་བ་མཐོང་བ་དང་། དབང་ཤེས་ཀྱིས་མངོན་སུམ་དུ་མི་ལ་
མི་འཕྲད་པ་བཞིན་མཐོང་བ་སྟེ་གསུམ་ཡོད་པ་ལས་རྗེས་ཕྱི་མ་ལྟར་གཟིགས་
ནས་བླ་སློབ་ཕྲད་པ་བཞིན་དུ་བྱུང་བར། ལྟ་བའི་དཀའ་གནད་སྐོར་དྲི་བ་
ཞུས་པའི་གསུང་ལན་རྣམས་ཟབ་པས་མ་གོ་བའི་ཚུལ་མཛད་པ་ན། རྗེ་
154



བཙུན་གྱིས་ལྟ་བའི་དོགས་གཅོད་ཀྱི་ཡུལ་རེད་མདའ་པ་ལ་གྱིས་ཤིག་ཅེས་པ་
དང་། དེས་ཀྱང་དོགས་པ་ཀུན་མི་སེལ་མོད། ངས་བསྟན་པ་འདིར་གཞིར་
བྱས་བརྩོན་འགྲུས་བརྩམས་ན་ནམ་ཞིག་མཁས་པའི་གཞུང་ལ་བརྟེན་ནས་་་
ཟབ་མོའི་ལྟ་བ་ཕྱིན་ཅི་མ་ལོག་པ་རྟོགས་པར་ལུང་བསྟན་པ་བཞིན། ཕྱིས་
ཚོགས་བསགས་སྒྲིབ་སྦྱོང་སོགས་ཀྱི་མཐུས་སློབ་དཔོན་སངས་རྒྱས་བསྐྱངས་
ཀྱི་ཞལ་གཟིགས་ནས། འགྲེལ་བ་བུདྡྷ་པཱ་ལི་ཏ་གཟིགས་པས་ཐལ་འགྱུར་
བའི་ལྟ་བ་མཐར་ཐུག་རྒྱུད་ལ་འཁྲུངས། སྐབས་དེ་དག་ལ་འཕགས་ཡུལ་གྱི་
པཎ་གྲུབ་མང་བོའི་ཞལ་གཟིགས་པའི་ཚེ། ཞལ་མཇལ་བ་དེ་དག་ལ་སྣང་
ཆུང་མཛད་པ་ན། རྟོགས་ལྡན་པ་བརྒྱུད་དེ་རྗེ་བླ་མ་ལ་འཇམ་དཔལ་གྱིས།
འདི་དག་ལ་སྣང་ཆུང་མ་བྱེད་དང་། འདི་དག་གི་གཞུང་ལ་བརྟེན་ནས་རང་
གཞན་ལ་ཕན་པ་རྒྱ་ཆེན་པོ་འབྱུང་བར་འགྱུར་གསུངས། དེ་ལྟར་དབུ་མའི་
ལྟ་བ་ཕྱིན་ཅི་མ་ལོག་པར་རྟོགས་པ་ན་སྟོན་པ་ལ་ཐུགས་དད་ཆེར་འཁྲུངས་
ནས་རྟེན་འབྱུང་གསུངས་པའི་སྒོ་ནས་བསྟོད་པ་ལེགས་བཤད་སྙིང་བོ་ཆུང་
བ་བརྩམས། འདི་སྤྲང་བོ་གནས་སྐོར་བ་ཞིག་གིས་ངག་ནས་སྐྱོར་བ་བོ་དོང་
ཕྱོགས་ལས་རྣམ་རྒྱལ་གྱིས་གསན་ནས་དང་པོར་ཀླུ་སྒྲུབ་ཀྱིས་མཛད་དམ་་་་
སྙམ་པ་དང་། དེ་ནས་ཟླ་གྲགས་ཀྱིས་མཛད་དམ་སྙམ་པ་སོགས་བྱུང་བ་ན།
མཇུག་ནས་རིམ་པར་ཀླུ་སྒྲུབ་དང་ཟླ་བའི་གཞུང་ལ་བརྟེན་ཚུལ་གྱི་གཞུང་་་་
ཚིག་ཐོན་པ་ན་དེ་དག་མིན་པར་མཁྱེན་ཏེ་སྤྲང་བོ་དེ་ལ་དྲི་བ་མཛད་པར་རྗེ་
ཙོང་ཁ་པ་ཆེན་པོས་མཛད་ཟེར་བས་རྗེ་བླ་མ་ལ་དད་པ་ལྡོག་ཏུ་མེད་པ་་་་་་
155



འཁྲུངས་ནས་མཇལ་བར་བྱོན་ཀྱང་རྗེ་བླ་མ་གཞན་དོན་དུ་དག་ཞིང་ལ་་་་་་་
གཤེགས་ཟིན་པ་དང་ཐུག་སྟེ་མཇལ་མ་ཐུབ། མཇལ་རྟེན་གསེར་དངུལ་
སོགས་ནམ་མཁར་གཏོར་བས་སྨོན་ལམ་བཏབ་པར། དེ་དག་དགའ་ལྡན་གྱི་
གདན་སར་བབས་པ་སོགས་རྣམ་ཐར་ངོ་མཚར་ཅན་མང་། དེས་ན་དོན་
ཟབ་མོ་གསལ་བར་འགྲེལ་བའི་དགོངས་འགྲེལ་བླ་ན་མེད་པ་ནི། རྗེའི་
ལེགས་བཤད་འདི་ཉིད་ཡིན། རྗེས་རྒྱ་གར་འཕགས་ཡུལ་གྱི་བསྟན་བཅོས་
ཡིན་ཟེར་ཚད་ལ་ཚད་མར་མི་བྱེད་པར་ཡི་དམ་འཇམ་པའི་དབྱངས་ལ་་་་་་
བཀའ་འདྲི་ཞུས་པ་ན། འཇམ་དཔལ་གྱིས་རྗེ་བླ་མར། ཟླ་བ་གྲགས་པ་ནི་
མགོན་པོ་ཀླུ་སྒྲུབ་ཀྱི་ཟབ་མོ་ལྟ་བའི་བསྟན་པ་སྤེལ་ཕྱིར་བསམ་བཞིན་བྱོན་
པ་ཡིན་པས་དེའི་གཞུང་ལ་ནོར་འཁྲུལ་མེད་ཚུལ་གསུངས་པ་བཞིན། ཟླ་
གྲགས་ཀྱི་གཞུང་ལུགས་དང་བླ་མ་འཇམ་པའི་དབྱངས་ལ་ཚད་མར་བྱེད།
རྗེས་གསུང་རབ་ལྟ་བའི་སྐོར་སྟོན་པའི་གཞུང་རྣམས་ལ་ཐོས་བསམ་གྱིས་་་་
འཇུག་པའི་ཚེ་གོ་དཀའ་ཞིང་རྟོགས་དཀའ་བ་འབྱུང་བ་གཞུང་ཧ་ཅང་་་་་་་
བརླིང་ཞིང་ཟབ་མོའི་གནས་ཡིན་པས་གོ་བ་སོགས་སླ་མོར་མི་སྐྱེ། འོན་ཀྱང་
ཡང་ཡང་ཞིབ་ཏུ་བལྟས་ན་གཞུང་གཞན་ན་མེད་པའི་གསལ་ཁ་དང་ཟ་་་་་
ཁྱད་ཁྱད་པར་ཅན་མང་དུ་ཡོད་པས་སྟོང་བ་ཉིད་ལ་བག་ཆགས་སྟེར་ཚབས་
ཆེ། ད་རེས་ལྷག་མཐོང་ཆེན་མོ་འདི་ལ་ཐོས་བསམ་འཆད་ཉན་བྱ་རྒྱུ་བྱུང་བ་
དེ། ༧གོང་ས་སྐུ་མདུན་རིན་པོ་ཆེའི་སྐུ་དྲིན་ཡིན་པས་རང་གཞན་ཚང་མ་
སྐལ་བ་བཟང་།
ཟླ
156



གཉིས་པ་ལྷག་མཐོང་ལ་བསླབ་ཚུལ་ལ་གཉིས། དེ་ཁོ་ན་ཉིད་ལ་
དམིགས་པའི་ལྷག་མཐོང་བསྒོམ་དགོས་པའི་རྒྱུ་མཚན་བསྟན་པའི་སྒོ་ནས་་་
མཚམས་སྦྱར་བ་དང་། ལྷག་མཐོང་ལ་བསླབ་ཚུལ་དངོས་སོ། དང་པོ་ལ་ལྔ།
དེ་ཁོ་ན་ཉིད་མ་རྟོགས་ན་འཁོར་བ་ལས་མི་གྲོལ་བས་དེ་ལ་དམིགས་པའི་་་་་
ལྷག་མཐོང་སྒོམ་དགོས་པ་དང་། བཤེས་གཉེན་མ་བསྟེན་པར་དེ་མི་རྙེད་
པས་དེ་བསྒོམ་དགོས་པ། གསུང་རབ་ཐམས་ཅད་ཀྱིས་དངོས་དང་བརྒྱུད་
པས་དེ་སྟོན་པས་དེ་བསྒོམ་དགོས་པ། ཕར་ཕྱིན་གཞན་གྱིས་དེ་རྟོགས་མི་
ནུས་པས་དེ་བསྒོམ་དགོས་པ། དེ་རྟོགས་པ་མེད་ན་ཐེག་ཆེན་ལ་དད་
པ་སོགས་ཀྱིས་ཐེག་ཆེན་ལ་ངེས་པར་འབྱུང་མི་ནུས་པས་དེ་བསྒོམ་དགོས་་་་་
པའོ། །དང་པོ་ལ་གཉིས་ལས་དངོས་ནི།
༥༤དེ་ལྟར་བཤད་ཟིན་པ་སོགས་ཏེ། དེ་ལྟར་གོང་དུ་ཞི་གནས་ཀྱི་
སྐབས་སུ་བཤད་ཟིན་པ་ལྟར་རྒོད་པ་དང་བྲལ་བའི་ལག་རྗེས་འཇོག་བྱེད་་་་་
སེམས་ཀྱིས་བཞག་ས་དམིགས་པ་གཅིག་ལ་འཇོག་ཚུལ་དུས་རིང་ཐུང་་་་་་་་
སོགས་ཀྱི་འཕེན་པ་ཇི་ལྟར་འདོད་པ་ལྟར་བཞག་པ་རྒོད་པ་དང་བྲལ་བས་་་་
བཞག་ས་གར་བཞག་ཏུ་སྡོད་པའི་འཇོག་ཡུལ་དེ་ལས་གཞན་དུ་མི་རྟོག་པའི་
ཁྱད་པར་དང་མི་རྟོག་པ་དེ་ཡང་བྱིང་བ་དང་བྲལ་བའི་འཛིན་སྟངས་ཀྱི་་་་་
ངར་ཆེ་བས་ལག་རྗེས་གསལ་བའི་ཁྱད་པར་དང་ཁྱད་པར་དེ་གཉིས་ལ་་་་་་་
གོམས་པ་ན་དེའི་འབྲས་བུའམ་ཕན་ཡོན་གྱི་ཁྱད་པར་ལུས་སེམས་ཤིན་་་་་་་
སྦྱངས་ཀྱི་སེམས་དགའ་བ་དང་ལུས་ཤིན་སྦྱངས་ཀྱི་བདེ་བ་དང་བཅས་པའི་
157



ཁྱད་པར་གསུམ་དང་ལྡན་པའི་ཞི་གནས་གྲུབ་པ་དེ་ཙམ་གྱིས་ཆོག་ཤེས་མི་
བྱ་བར། ཞི་གནས་གྲུབ་པ་དེ་གཞི་བྱས་ནས་དེ་ཁོ་ན་ཉིད་ཀྱི་དོན་གཞན་
དང་མ་ནོར་བས་ཕྱིན་ཅི་མ་ལོག་པར་ངེས་ཤིང་རྟོགས་པའི་སྤྲོ་བ་ཁྱད་པར་
ཅན་ཐོག་མར་བཙལ་ཞིང་བསྐྱེད་པར་བྱས་ནས། དེའི་རྗེས་སུ་སྤྲོ་བ་དེས་ཇི་
ལྟར་བཙལ་བ་ལྟར་སྐྱོང་བའི་ལྷག་མཐོང་བསྒོམ་པར་བྱ་དགོས་ཏེ། ཞི་
གནས་ཀྱི་ཏིང་ངེ་འཛིན་གྲུབ་པ་ལ་བརྟེན་ནས་ལྷག་མཐོང་བསྒོམ་དགོས་ལ།
དེ་ལྟ་མ་ཡིན་པར་ཞི་གནས་ཐོབ་པ་ཙམ་གྱིས་ཆོག་པར་འཛིན་ན་ཞི་གནས་
ཀྱི་ཏིང་ངེ་འཛིན་དེ་ཙམ་ཞིག་ནི་མུ་སྟེགས་པས་ཀྱང་ཐོབ་པས་མུ་སྟེགས་པ་
དང་ཡང་ཐུན་མོང་བ་ཡིན་པས་ན་ཏིང་ངེ་འཛིན་དེ་ཙམ་ལ་ཅི་ཙམ་གོམས་
པར་བྱས་ཀྱང་མུ་སྟེགས་བྱེད་དེ་རྣམས་ཀྱི་ལམ་གྱིས་སྲིད་རྩེའི་འོག་ས་མ་་་་
ཆད་ཀྱི་ཉོན་མོངས་མངོན་གྱུར་རེ་ཞིག་སྤོང་བ་ཙམ་ལས་ས་བོན་གཏན་ནས་
སྤོང་མི་སྲིད་པ་བཞིན་དུ་ཉོན་མོངས་པའི་ས་བོན་གཏན་ནས་མི་སྤོང་བས་་་་
སྲིད་པ་འཁོར་བ་ལས་གྲོལ་བར་མི་འགྱུར་བའི་ཕྱིར་རོ། །མུ་སྟེགས་ཀྱི་སྒྲ་དོན་
ནི་མུ་ནི་མཐའ་ལ་འཇུག་པས་འཁོར་བའི་མཐའ་ཐར་བ་དང་། སྟེགས་ནི་
ཐར་བ་དེར་འཛེག་པའི་རྐང་སྟེགས་ལྟ་བུ་ཐབས་སམ་ལམ་སྟེ། རང་ངོར་
ཐར་བ་དང་མཐོ་རིས་འཐོབ་པའི་ཐབས་སུ་འདུ་ཤེས་པའི་ལམ་ལ་མུ་སྟེགས་
ཞེས་བྱ་ལ། དེ་སྟོན་པའི་བསྟན་བཅོས་འཛིན་ཅིང་སྤེལ་བར་བྱེད་པས་ན་མུ་
སྟེགས་བྱེད་དམ་མུ་སྟེགས་ཅན་ཟེར། སྒོམ་རིམ་དང་པོའི་དོན་ནི་ཞི་གནས་
ལ་སློབ་ཚུལ་གོང་དུ་བཤད་པ་དེ་ལྟར་དམིགས་པ་ལ་སེམས་བརྟན་པའི་ཞི་་་
158
- p- |ཀ
#F,
A བསམ
*
*
***
**
*
*fr/Ast ** 4 »A 4,
y4
-



གནས་ཐོབ་པར་བྱས་ནས་བདག་མེད་པའི་དོན་རྟོགས་པའི་རྗེས་སུ་ཤེས་་་་་
རབ་ཀྱིས་དེ་ཁོ་ན་ཉིད་ལ་རྣམ་པར་དཔྱད་ནས་བསྒོམ་པར་བྱ་སྟེ། དེ་ལྟར་
བྱས་པས་འབྲས་བུ་ཇི་ལྟ་བུ་འབྱུང་ཚུལ་ནི་འདི་ལྟར། དེ་ཡང་ཤེས་རབ་དེས་
ཡང་ཡང་དཔྱད་ནས་བསྒོམས་པས་དེ་ཁོ་ན་ཉིད་གསལ་བར་ཤེས་པའི་སྣང་
བ་ཅན་གྱི་ལྷག་མཐོང་འབྱུང་ལ། དེ་བྱུང་བ་ལ་བརྟེན་ནས་བདག་མེད་པའི་
ལྷག་མཐོང་བསྒོམས་པས་ཀུན་ཏུ་རྨོངས་པ་བདག་ཏུ་འཛིན་པའི་ས་བོན་་་་
ཤིན་ཏུ་སྟེ་རྩ་བ་ནས་སླར་མི་ལྡོག་པའི་ཚུལ་གྱིས་སྤོང་བར་འགྱུར་རོ། །དེ་
ལྟ་བུའི་ལྷག་མཐོང་བསྒོམས་པ་མ་ཡིན་པར་ཞི་གནས་ཙམ་གྱིས་ཆོག་ན་ཞི་་་
གནས་དེ་ལྟ་བུ་ནི་མུ་སྟེགས་ཅན་ལ་ཡང་ཡོད་པས་མུ་སྟེགས་ཅན་རྣམས་་་་་
ཀྱིས་ཞི་གནས་ཅི་ཙམ་བསྒོམས་ཀྱང་ཉོན་མོངས་རྩ་བ་ནས་སྤོང་མི་ནུས་པ་་་
བཞིན་དུ་ཞི་གནས་ཀྱི་ཏིང་ངེ་འཛིན་ཙམ་གྱིས་ཉོན་མོངས་པ་རྩ་བ་ནས་་་་་
སྤོང་ནུས་པར་མི་འགྱུར་རོ་ཞེས་པའོ། །མདོ་སྡེའི་དོན་ནི། འཇིག་རྟེན་པ་སོ་
སོ་སྐྱེ་བོ་དག་ནི་དེ་ཉིད་མ་རྟོགས་པའི་ཞི་གནས་ཀྱི་ཏིང་ངེ་འཛིན་སྲིད་རྩེའི་
དངོས་གཞི་མན་ཆད་སྒོམ་པར་བྱེད་ཀྱང་སྟོང་ཉིད་མ་རྟོགས་ན་སྒོམ་པ་པོ་
དེ་ནི་འཁོར་བའི་རྩ་བ་བདག་ཏུ་འཛིན་པའི་འདུ་ཤེས་པ་སྟེ་ས་བོན་འཛིན་
པའི་བདག་འཛིན་འཇིག་ཅིང་སྤོང་བར་གཏན་ནས་མི་བྱེད་པར་རེ་ཞིག་་་་་
ཉོན་མོངས་མངོན་གྱུར་མགོ་ནོན་ཀྱང་བསམ་གཟུགས་ཀྱི་ཏིང་ངེ་འཛིན་ལ་
བདག་ཏུ་འཛིན་པ་མ་སྤང་བའི་དབང་གིས་སྒོམ་པ་པོ་དེ་ནི་བདག་འཛིན་་་་
དེས་གཞི་བྱས་ཏེ་ཉོན་མོངས་པ་ཕྱིར་ཞིང་སྟེ་སླར་ཡང་འཕེལ་ནས་རབ་ཏུ་་་
159



འཁྲུག་ཅིང་རང་དབང་མེད་པར་བྱས་པས་ལས་བསགས་ནས་འཁོར་བར་་་
འཁོར་བར་འགྱུར་བ་སྟེ། དཔེར་ན་མུ་སྟེགས་ལྷག་སྤྱོད་ཀྱིས་ནི་ཞི་རགས་ཀྱི་
རྣམ་པ་ཅན་གྱི་སྲིད་རྩེའི་དངོས་གཞིའི་ཞི་ལྷག་གི་ཏིང་ངེ་འཛིན་འཇིག་རྟེན་
འདིར་བསྒོམས་ནས་ཉམས་པ་བཞིན་ནོ་ཞེས་པའོ། །དེས་ན་བདེ་གསལ་
མི་རྟོག་པའི་ཁྱད་ཆོས་དང་ལྡན་པའི་ཞི་གནས་ཙམ་གྱིས་འཁོར་བ་ལས་གྲོལ་
བར་མི་ནུས་ཏེ་དེ་ཁོ་ན་ཉིད་རྟོགས་པའི་ལྟ་བ་མེད་ན་བསམ་གཟུགས་་་་་་་
བརྒྱད་ཀ་ཐོབ་ཀྱང་ཉོན་མོངས་པའི་ས་བོན་སྤོང་མི་ནུས་ཞེས་པ་ནི་སྒོམ་་་་་
རིམ་དང་མདོ་སྡེའི་དོན་ཡིན་ནོ། །ད་གདོད་ནི་ད་ལྟ་ནས་བར་དུས་རེ་ཤིག་
ཅིག་ནའམ་ཕྱིས་སུ་ཞེས་པའི་དོན་ནོ། །ལམ་ཇི་འདྲ་བ་ཞིག་བསྒོམས་པས་
ཐར་བ་འཐོབ་པ་ནི་འོ་ན་ཇི་འདྲ་སོགས་ཏེ། དོན་ནི། ཏིང་ངེ་འཛིན་དེ་ཙམ་
གྱིས་མི་འཐོབ་ན། འོ་ན་ལམ་ཇི་འདྲ་བ་ཞིག་བསྒོམས་པར་བྱས་པས་ཐར་བ་
འཐོབ་སྙམ་ནས་འདྲི་ན། དེའི་ལན་དུ་ལུང་དེའི་མཇུག་དེ་མ་ཐག་ཉིད་དུ་
སྔར་ཞི་གནས་ཀྱི་སྐབས་སུ་དྲངས་པ་ལྟར་གྱི་ཚིག གལ་ཏེ་ཆོས་ལ་བདག་
མེད་སོ་སོར་རྟོག །ཅེས་སོགས་ཚིགས་བཅད་གཅིག་གསུངས་ཏེ་དེ་ཡང་གལ་
ཏེ་ཞེས་སོགས་རྐང་བ་དང་པོའི་དོན་ནི་རེ་ཞིག་ཞི་གནས་ཙམ་བསྒོམས་པ་
དེ་ལས་གལ་ཏེ་ཞི་གནས་དེ་ཙམ་དུ་མ་བཞག་པར་དེའི་སྟེང་དུ་བདག་མེད་
པའི་ཆོས་ལ་སོ་སོར་བརྟགས་ནས་བདག་མེད་ཀྱི་དོན་གོ་བའི་ཤེས་རབ་་་་་་
བསྐྱེད་པར་བྱས་པ་དང་། དེར་མ་ཟད་རྐང་བ་གཉིས་པར་སོ་སོར་བདག་
མེད་པའི་དོན་དེ་ལ་བརྟགས་ནས་ངེས་པ་རྙེད་པ་ལྟར་གལ་ཏེ་ཡང་ནས་་་་་་
160



ཡང་དུ་ལྟ་བ་དེ་ཉིད་སྒོམ་ཞིང་སྐྱོང་བར་བྱེད་པ་ནི་ཞེས་གསུངས་པའི་དོན་
བདག་མེད་པའི་ལྟ་བ་རྙེད་ནས་ལྟ་བ་དེ་སྐྱོང་ཞིང་ལྷག་མཐོང་སྒོམ་པར་་་་་
བྱེད་པ་ནི། དེ་འདྲའི་ལྷག་མཐོང་སྒོམ་པ་དེ་གང་གི་རྒྱུར་འགྱུར་ཞེ་ན་
རྐང་བ་གསུམ་པར་ལྷག་མཐོང་དེ་ནི་མྱ་ངན་ལས་འདས་པ་ཐོབ་པ་དེ་ཉིད་
འབྲས་བུར་བཞག་པ་དེའི་རྒྱུ་ཡིན་ཞེས་གསུངས་པའི་དོན་ནི། མྱ་ངན་ལས་
འདས་པའམ་ཐར་བའི་འབྲས་བུ་ཐོབ་པ་དེའི་རྒྱུ་ནི་དེ་ཁོ་ན་ཉིད་ཀྱི་ལྷག་་་་་
མཐོང་དེ་ཉིད་ཡིན་ནོ་ཞེས་པའོ། །འཇུག་པ་ལས། རྣལ་འབྱོར་བ་ནི་རྣམ་
པར་གྲོལ་བར་འགྱུར། །ཞེས་དང༌། རིན་ཆེན་ཕྲེང་བ་ལས། དེ་ལྟར་ཡང་དག་
ཇི་བཞིན་དུ། །འགྲོ་བའི་དོན་བྱེད་ཤེས་ནས་ནི། །རྒྱུ་མེད་པ་ཡི་དེ་བཞིན་དུ། །
གནས་མེད་ལན་མེད་མྱ་ངན་འདའ། །ཞེས་དང་། རྣམ་འགྲེལ་ལས། དེ་ཕྱིར་
གྲོལ་འདོད་ཐམས་ཅད་པའི། །རྒྱུ་ཅན་རིགས་མཐུན་ས་བོན་ལས། །བྱུང་བའི་
འཇིག་ཚོགས་ལྟ་བ་དག །རྩ་བ་ཉིད་ནས་དབྱུང་བར་གྱིས། །ཞེས་དང་། བཞི་
བརྒྱུ་བ་ལས། ཡང་དག་མཐོང་ན་གནས་མཆོག་ན། །ཅུང་ཟད་མཐོང་ན་
བཟང་འགྲོ་སྟེ། །དེ་ཕྱིར་ནང་བདག་བསམ་པ་ལ། །མཁས་པས་རྟག་ཏུ་བློ་
གྲོས་བསྐྱེད། །ཅེས་དང་། དེའི་འགྲེལ་བར། དོན་དམ་པའི་ཤེས་པས་དེ་ཁོ་
ན་ཉིད་མཐོང་བ་ཡོད་ན་གནས་ཀྱི་མཆོག་མྱ་ངན་ལས་འདས་པ་འཐོབ་ལ།
ཅུང་ཟད་དེ་ཆུང་ངུ་གཅིག་མཐོང་ན་ལྷ་དང་མིའི་འགྲོ་བ་བཟང་བོའོ། །ཞེས་
སོགས་གསུངས་པ་ལྟར་རོ། །དེ་ཡང་བཞི་བརྒྱ་བ་ལས། ཞི་སྒོ་གཉིས་པ་མེད་
པ་དང་། །ལྟ་བ་ངན་རྣམས་འཇིག་བྱེད་ཅིང་། །ཞེས་དང་། དེའི་འགྲེལ་བར་
161



ཟླ་བས། གང་ཞིག་ཞི་བའི་སྒོ་གཉིས་པ་མེད་པ་དེ་ནི་བདག་མེད་པའོ། །གང་
ཞིག་ལྟ་བ་ངན་པ་རྣམས་འཇིག་པར་བྱེད་པ་དེ་ནི་བདག་མེད་པའོ། །ཞེས་
གསུངས་པས། འཁོར་བའི་རྩ་བ་ཡང་གཅིག་ལས་མེད་པས་ན་ཞི་སྒོ་གཅིག་
ལས་མི་འབྱུང་བའི་ཕྱིར་ཏེ། འཁོར་རྩ་ལ་འཛིན་སྟངས་མི་མཐུན་པ་དུ་མ་
མེད་པས་འཁོར་རྩ་གཅིག་ཏུ་བཞག་པ་ཡིན་གྱི་ཆོས་ཀྱི་བདག་འཛིན་ཕུང་བོ་
བདེན་འཛིན་དང་། གང་ཟག་གི་བདག་འཛིན་འཇིག་ལྟ་གཉིས་ཀ་འཁོར་
རྩ་ཡིན་ཏེ། སྔ་མ་ནི་རིན་ཆེན་ཕྲེང་བར། ཇི་སྲིད་ཕུང་བོར་འཛིན་ཡོད་པ། །
དེ་སྲིད་དེ་ལ་ངར་འཛིན་ཡོད། །ངར་འཛིན་ཡོད་ན་ཡང་ལས་ཏེ། །སོགས་
དང་། སྟོང་ཉིད་བདུན་ཅུ་བ་ལས་ཀྱང་། རྒྱུ་དང་རྐྱེན་ལས་སྐྱེས་དངོས་
རྣམས། །ཡང་དག་པ་ནི་རྟོག་པ་གང་། །དེ་ནི་སྟོན་པས་མ་རིག་གསུངས། །དེ་
ལས་ཡན་ལག་བཅུ་གཉིས་འབྱུང་། །ཞེས་དང༌། འཇུག་པར་འཇིག་ལྟ་ལྷན་
སྐྱེས་འཁོར་བའི་རྩ་བར་གསུངས་པའི་ཕྱིར་རང་རྒྱུད་པ་སོགས་ལ་ཞིབ་ཆ་་་་
དགོས་ཚུལ་སོགས་འབྱམས་ཀླས་པར་གསུངས། དེས་ན་འཁོར་བ་ལས་
བརྒལ་བ་ལ་དེའི་རྩ་བ་འཇིག་ལྟ་སྤང་དགོས། དེ་ལ་བདག་མེད་པའི་ལྟ་བ་
བསྒོམ་དགོས་ཞེས་པའོ། །རིགས་པ་ནི། ཐར་འདོད་ཀྱི་གང་ཟག་ཆོས་ཅན།
ཁྱོད་ཀྱིས་དེ་ཁོ་ན་ཉིད་ལ་དམིགས་པའི་ལྷག་མཐོང་བསྒོམ་དགོས་ཏེ། དེ་ཁོ་
ན་ཉིད་མ་རྟོགས་ན་འཁོར་བ་ལས་མི་གྲོལ་བའི་ཕྱིར། །དཔེར་ན། ཤིང་
གཅོད་པ་ལ་ཡུ་བས་མི་ཆོག་གི་སྟ་རེ་དགོས་པ་བཞིན་ནོ། །བཤེས་གཉེན་
མ་བསྟེན་པར་དེ་མི་རྙེད་པས་དེ་བསྒོམ་དགོས་པ་ནི། དེ་བཞིན་དུ་སོགས་ཏེ།
162



བྱང་ཆུབ་སེམས་དཔའི་སྡེ་སྣོད་ནི་མདོ་ཕལ་བོ་ཆེ་ཡིན་ལ། དེའི་དོན་ནི།
བཤེས་གཉེན་མཁས་པའི་དྲུང་དུ་ངེས་དོན་གྱི་གཞུང་ལ་ཐོས་བསམ་བྱེད་པ་
དེ་ཁོ་ན་ཉིད་ལ་དམིགས་པའི་ལྷག་མཐོང་གི་ཚོགས་ཡིན་པས། ཧྭ་ཤང་རྗེས་
འབྲངས་དང་བཅས་པས་དེ་ལྟ་བུའི་ཐོས་བསམ་མ་བྱས་པར་ནང་དུ་སེམས་
ཅིར་ཡང་མི་རྟོག་པར་བཞག་པ་ཙམ་གྱིས་ལྷག་མཐོང་ཁྱད་པར་ཅན་སྐྱེའོ་་་་
སྙམ་དུ་འཛིན་པའི་ལོག་རྟོག་དགག་པའི་ཕྱིར། .… བས བ མདོ་ལས། ངས་དེ་
ལ་དགོངས་ནས་གཞན་ལས་ཐོས་པ་ནི་རྒ་ཤི་ལས་གྲོལ་བར་འགྱུར་རོ་ཞེས་་་
བཀའ་སྩལ་ཏེ་ཞེས་གསུངས་པར་གདོན་མི་ཟ་ཞེས་པའི་དོན་ནོ། །གདོན་མི་
ཟ་བ་ནི་ཐེ་མི་ཚོམ་པ་སྟེ་ངེས་པ་ཁོ་ན་ཞེས་པའོ། །རིགས་པ་ནི། ཐར་འདོད་
ཀྱི་གང་ཟག་ཆོས་ཅན། ཁྱོད་ཀྱིས་ཕྱི་ནས་བཤེས་གཉེན་དམ་པ་ལས་བདག་
མེད་པའི་དོན་ཐོས་པས་བཙལ་དགོས་ཏེ། དེ་མ་བཙལ་བར་དེ་ཁོ་ན་ཉིད་མི་
ཤེས་པ་གང་ཞིག དེ་མ་ཤེས་པར་ཏིང་ངེ་འཛིན་ཙམ་གྱིས་ཆོག་ཤེས་བྱས་
ནས་དེ་ལ་ཟབ་མོའི་དོན་སྒོམ་པའི་ལམ་དུ་མངོན་པའི་ང་རྒྱལ་བྱས་པས་་་་་་
འཁོར་བ་ལས་མི་གྲོལ་བའི་ཕྱིར་དང་། ཐོས་བསམ་མ་བྱས་པར་ནང་ནས་
སྐྱེའོ་སྙམ་དུ་འཛིན་པ་དགག་པའི་ཕྱིར་གཞན་ལས་ཐོས་པ་ནི་ཞེས་སོགས་་་་་
སྟོན་པས་གསུངས་པའི་ཕྱིར་རོ། །གསུང་རབ་ཐམས་ཅད་ཀྱིས་དངོས་དང་
བརྒྱུད་པས་དེ་སྟོན་པས་དེ་བསྒོམ་དགོས་པ་ནི། སྤྱིར་རྒྱལ་བའི་གསུང་རབ་
སོགས་ཏེ། དེ་ལ་གཞོལ་ཞིང་འབབ་པ་ནི་དེ་ཁོ་ན་ཉིད་ལ་ཕྱོགས་ཤིང་དེའི་
སྟེང་དུ་འབབ་པར་འགྱུར་བའི་དོན་དང་ཡེ་ཤེས་དག་པ་ནི་བདག་ཏུ་རྨོངས་
163



པའི་རབ་རིབ་དང་བྲལ་བའི་ཡེ་ཤེས་སོ། །གོང་དུ་སྒོམ་རིམ་དང་པོ་ལས།
འདི་ལྟར་ཤེས་པའི་སྣང་བ་བྱུང་བས་ཀུན་ཏུ་རྨོངས་པའི་ས་བོན་ཤིན་ཏུ་་་་་
སྤོང་བར་འགྱུར་རོ། །ཞེས་དང་། སྒོམ་རིམ་བར་བ་ལས་ཀྱང་། སྣང་མུན་གྱི་
དཔེ་དང་སྦྱར་ནས་སྔར་ལྟར་གསུངས། ལྷག་མཐོང་ཁྱད་པར་ཅན་བསྒོམས་
པའི་ལག་རྗེས་སུ་དེ་ཁོ་ན་ཉིད་མངོན་སུམ་དུ་རྟོགས་པའི་ཡེ་ཤེས་ཀྱི་སྣང་བ་
བྱུང་མ་ཐག་བར་ཆད་མེད་ལམ་དེའི་ངོས་སྐལ་གྱི་སྤང་བྱ་འགགས་པས།
སྣང་བ་བྱུང་བ་དང་མུན་པ་འགགས་པ་དུས་མཉམ་པའི་དཔེ་དང་མཚུངས།
ཞེས་པ་དང་། དེས་ན་ཡེ་ཤེས་དག་པ་ནི་གཙོ་བོར་འཕགས་པའི་རྒྱུད་ཀྱི་
རྣམ་གྲོལ་ལམ་ལ་གོ་དགོས་སོ། །ལྟ་བའི་དྲ་བ་ནི་ལྟ་བ་ངན་པ་གཅིག་ནས་
གཅིག་ཏུ་འབྲེལ་བའི་འཆིང་བྱེད་དེ་དྲ་བ་དང་འདྲ་བས་དེ་ལྟར་བཏགས་
སོ། །མདོར་ན་འདིའི་དོན་ནི་རྟེན་འབྲེལ་བསྟོད་པ་ལས། ཁྱོད་ཀྱིས་ཇི་སྙེད་
བཀའ་སྩལ་བ། །རྟེན་འབྲེལ་ཉིད་ལས་བརྩམས་ཏེ་འཇུག །དེ་ཡང་མྱ་ངན་
འདའ་ཕྱིར་ཏེ། །ཞི་འགྱུར་མིན་མཛད་ཁྱོད་ལ་མེད། །ཅེས་པ་ལྟར། བཅོམ་
ལྡན་འདས་ཐུབ་པའི་དབང་བོ་ཁྱོད་ཀྱིས་ཆོས་ཀྱི་ཕུང་བོ་ཇི་སྙེད་ཅིག་བཀའ་
སྩལ་བ་དེ་དག་ཐམས་ཅད་དངོས་བརྒྱུད་ཅི་རིགས་པར་རྟེན་འབྲེལ་སྟོང་བ་
ཉིད་ཀྱི་དོན་ལས་བརྩམས་ཏེ་འཇུག་ལ། དེ་ཡང་སྐྱེ་རྒུ་རྣམས་ཀྱིས་མྱ་ངན་
ལས་འདས་པ་ཐོབ་པའི་ཕྱིར་འབའ་ཞིག་ཡིན་ཏེ། འཁོར་བའི་སྡུག་བསྔལ་
ཞི་བར་བྱེད་པའི་ཆེད་མ་ཡིན་པར་རྩོད་པ་ལྷུར་ལེན་པ་སོགས་ཀྱི་མཛད་པ་
ནི་ཁྱོད་ལ་མེད་པའི་ཕྱིར་རོ། །ཞེས་སོགས་གསུངས། ཡང་དབུ་མའི་སྤྱི་དོན་
164
་་
་
*
*
*1༧
ཨ
-
#**
-
-
-



དུ། བཅོམ་ལྡན་འདས་ཀྱི་གསུང་རབ་རྣམས་དངོས་སམ་བརྒྱུད་པས་གདུམ་
བྱ་དེ་ཁོ་ན་ཉིད་ལ་བཀྲི་བའི་ཐབས་ཤ་སྟག་གསུངས་པའི་ཕྱིར་ཏེ། འཕགས་
པ་ཡུལ་འཁོར་སྐྱོང་གིས་ཞུས་པ་ལས། སྟོང་བ་ཞི་བ་སྐྱེ་བ་མེད་པའི་ཚུལ། |
མི་ཤེས་པས་ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་མངའ་བས་
ཐབས་ཚུལ་དང་། །རིགས་པ་བརྒྱ་དག་གིས་ནི་འཛུད་པར་མཛད། །ཅེས་
སོགས་གསུངས་པ་ལྟར་རོ། །རིགས་པ་ནི་ཐར་འདོད་ཀྱི་གང་ཟག་ཆོས་
ཅན། ཁྱོད་ཀྱིས་དེ་ཁོ་ན་ཉིད་ལ་དམིགས་པའི་ལྷག་མཐོང་བསྒོམ་དགོས་ཏེ།
གསུང་རབ་ཐམས་ཅད་ཀྱིས་དངོས་དང་བརྒྱུད་པས་དེ་ཁོ་ན་ཉིད་སྟོན་པའི་
ཕྱིར། ཕར་ཕྱིན་གཞན་གྱིས་དེ་རྟོགས་མི་ནུས་པས་དེ་བསྒོམ་དགོས་པ་ནི་དེ་
ཁོ་ན་སོགས་ཏེ། འདིའི་དོན་ལ་དཀའ་འགྲེལ་ལས། གསུང་ཟིན་དང་བསྟུན་
ན་ཕར་ཕྱིན་དྲུག་འགལ་བར་ཁས་ལེན་དགོས་པ་ལྟར་སྣང་ཡང་། ཡིག་ཆར་
ཕར་ཕྱིན་སོ་སོའི་མཚན་ཉིད་ཀྱི་སྐབས་སུ་ཆོས་བཞི་ལྡན་གཞིར་བཞག་མ་་་་
གཏོང་བའི་སེམས་པའི་ཆ་ནས་སྦྱིན་པའི་ཕར་ཕྱིན་དང་། སྲུང་བའི་ཆ་ནས་
ཚུལ་ཁྲིམས་ཀྱི་ཕར་ཕྱིན་དུ་འཇོག་པར་བཤད་པ་ལྟར་ན་ཕར་ཕྱིན་དྲུག་་་་
འགལ་བར་མ་ཟད་དོན་གཅིག་པར་ཁས་ལེན་དགོས་པ་འདྲ། གསེར་ཕྲེང་
དུ། གཏོང་བའི་སེམས་པ་ཆོས་བཞི་ལྡན་དང་སྤོང་བའི་སེམས་པ་ཚོས་
བཞི་ལྡན་སོགས་སྦྱིན་པའི་ཕར་ཕྱིན་དང་ཚུལ་ཁྲིམས་ཀྱི་ཕར་ཕྱིན་སོགས་ཀྱི་
མཚན་ཉིད་དུ་གསུངས་པ་ལྟར་ན་ཕར་ཕྱིན་དྲུག་ལ་གཞི་མཐུན་མེད་པ་ལྟ་་་
བུར་སྣང་། གཞུང་གི་དོན་ཡང་དེ་ཁོ་ན་ཉིད་དེ་ཆོས་རབ་ཏུ་རྣམ་པར་
165



འབྱེད་པའི་ཤེས་རབ་ཀྱིས་རྟོགས་པ་ཡིན་གྱི། རྩེ་གཅིག་པའི་བསམ་གཏན་
ལ་སོགས་པས་རྟོགས་པར་མི་ནུས་ཞེས་སྦྱར་ན་བདེ། བསམ་གཏན་སོགས་
ལ་སྟོང་ཉིད་མ་རྟོགས་པས་མ་ཁྱབ་ཀྱང་། དེ་རྣམས་སྟོང་ཉིད་མ་རྟོགས་པའི་
བློར་ཁས་བླངས་ཆོག་པ་འདྲ་སྟེ། དཔེར་ན་དབང་ཤེས་སྟོང་ཉིད་མ་རྟོགས་
པའི་བློར་འཇོག་ཀྱང་དེ་ལ་མ་རྟོགས་པས་མ་ཁྱབ་པ་བཞིན་ནོ། །དེ་འདྲའི་
རྩེ་གཅིག་པའི་རིག་པ་སོགས་བསམ་གཏན་གྱི་ཕར་ཕྱིན་སོགས་སུ་འཇོག་པ་
དང༌། ཆོས་རབ་ཏུ་རྣམ་པར་འབྱེད་པའམ་དཔྱོད་པའི་ཤེས་རབ་ཤེར་ཕྱིན་
དུ་འཇོག་པའི་རྒྱུ་མཚན་གྱིས། གལ་ཏེ་ཆོས་ལ་བདག་མེད་སོ་སོར་རྟོག །
ཅེས་སོགས་ལུང་སྔ་ཕྱི་རྣམས་ཧྭ་ཤང་ལ་གནོད་བྱེད་དུ་འགྲོ་ཚུལ་ཤེས་་་་་
གསུངས། ཆོས་རྣམས་ཀྱི་ངོ་བོ་ཉིད་མ་མཆིས་པ་ཉིད་ཅེས་ཆོས་རྣམས་ཀྱི་
གནས་ལུགས་བདེན་པར་གྲུབ་པའི་ངོ་བོ་ཉིད་མ་མཆིས་པ་སྟེ་སྟོང་ཉིད་དོ།།
དེ་རྟོགས་པ་མེད་ན་ཐེག་ཆེན་ལ་དད་པ་སོགས་ཀྱིས་ཐེག་ཆེན་ལ་ངེས་པར་
འབྱུང་མི་ནུས་པས་དེ་བསྒོམས་དགོས་པ་ནི། དེ་ལ་དགོངས་ནས་སོགས་ཏེ།
དད་བསྒོམ་གྱི་མདོ་དོན་ནི། ཐེག་པ་ཆེན་པོ་ལ་ཞུགས་ནས་སྦྱིན་སོགས་
ཐབས་ཀྱི་ཆ་ལ་ཅི་ཙམ་ཇི་ལྟར་བསླབ་པར་བྱས་ཀྱང་ངེས་པར་འབྱུང་བ་སྟེ་
མྱང་འདས་འཐོབ་པའམ་མཐར་དབྱུང་བར་སྟོན་པ་ང་མི་གསུང་ཞེས་པའི་
དོན། རིགས་པ་ནི། ཐར་འདོད་ཀྱི་གང་ཟག་ཆོས་ཅན། ཁྱོད་ཀྱིས་དེ་ཁོ་ན་
ཉིད་ལ་དམིགས་པའི་ལྷག་མཐོང་བསྒོམ་དགོས་ཏེ། དེ་ཁོ་ན་ཉིད་མ་རྟོགས་
ན་ཐེག་ཆེན་ལ་དད་པ་ཙམ་གྱིས་བླ་མེད་བྱང་ཆུབ་འཐོབ་པར་མི་ནུས་པའི་
166



༡༣
ཕྱིར། །ཞེས་པའོ། །དེས་ན་གོང་གི་མཚམས་སྦྱོར་གྱི་གཞུང་འདིས་ཞི་གནས་
ཙམ་གྱིས་མི་ཆོག་པར་ལྷག་མཐོང་བསྒོམ་དགོས་པའི་རྒྱུ་མཚན་དོན་ཚན་་་་་
ལྔའི་སྒོ་ནས་བཤད་པ་ཡིན་ནོ།།
༥༦༧༽
དེ་ལྟར་ན་གཉིས་པ་ལྷག་མཐོང་ལ་བསླབ་པའི་ཚུལ་དངོས་ལ་་་་
བཞི། ལྷག་མཐོང་གི་ཚོགས་བསྟེན་པ་དང་། ལྷག་མཐོང་གི་རབ་ཏུ་དབྱེ་བ་
དང༌། ལྷག་མཐོང་སྒོམ་པའི་ཚུལ་དང་། བསྒོམས་པས་ལྷག་མཐོང་གྲུབ་པའི་
ཚད་དོ། །དང་པོ་ལ་གསུམ། མཚམས་སྦྱར་བ་དང་། ལྷག་མཐོང་གི་ཚོགས་
བསྟེན་པ་དངོས་དང་། ཚིགས་སུ་བཅད་པའི་སྒོ་ནས་མཇུག་བསྡུ་བའོ། །དང་
པོ་ལ་གསུམ། ཇི་ལྟ་བ་རྟོགས་པའི་ལྷག་མཐོང་སྐྱེ་བ་ལ་དེའི་རྒྱུ་ཚོགས་མེད་
མི་རུང་དུ་བསྟན་པ་ནི་གསུང་རབ་ཀྱི་སོགས་ཏེ། ཕུ་ཐག་ཆོད་པ་ཞེས་པའི་
དོན་ནི། དཔེར་ན་ལུང་བ་ཞིག་ཏུ་རྟ་ལྟ་བུ་བོར་བ་ན་ལུང་བ་དེའི་ཕུའམ་
ཕུགས་ཐམས་ཅད་དུ་བཙལ་ནས་མ་རྙེད་པར་ཐག་ཆོད་པའི་ཚེ་ཕུ་ཐག་ཆོད་
པར་བཙལ་བ་ཞེས་བྱ་ལ། དེ་བཞིན་དུ་དེ་ཁོ་ན་ཉིད་ཀྱི་དོན་འཚོལ་བའི་
ཚེ་དགག་བྱའི་བདག་དེའི་མཐའ་ཐམས་ཅད་ནས་རིགས་པས་བཙལ་ཏེ་མ་
རྙེད་པར་ཐག་ཆོད་པ་ལ། དེ་ཁོ་ན་ཉིད་ཀྱི་དོན་ལ་ཕུ་ཐག་ཆོད་པ་ཞེས་
བྱའོ། །ལྟ་བ་འཚོལ་བ་ངེས་དོན་གྱི་མདོ་དོན་ཤེས་པ་ལ་རག་ལས་པར་བསྟན་
པ་ནི། དེ་འདྲ་བའི་སོགས་ཏེ། འདིའི་དོན་ལ་ཞྭ་དམར་རིན་པོ་ཆེའི་ལྷག་
མཐོང་དཀའ་འགྲེལ་དུ། གུང་ཐང་འཇམ་པའི་དབྱངས་ཀྱི་དྲང་ངེས་དཀའ་
འགྲེལ་ལས་དབང་རྣོན་ལྟ་བ་རྙེད་པའི་སྔོན་དུ་ངེས་དོན་གྱི་མདོ་ལ་ཡིད་་་་་
167
ས



ཆེས་འབྱུང་བའི་དོན་ཡིན་ཚུལ་དང་། དེའི་རྒྱུ་མཚན་འཐད་ལྡན་ལས། གང་
ཕྱིར་འཇིག་རྟེན་དོན་གཉེར་ནི། །ཐེ་ཚོམ་ལས་ཀྱང་འཇུག་ཕྱིར་རོ། །ཞེས་
པ་ལྟར་དབང་རྣོན་གྱིས་མདོ་དེ་ལ་གནོད་བྱེད་མི་འཇུག་པར་མཐོང་ནས་་་་
མཐའ་གཅིག་ཏུ་མི་འཐད་པར་འཛིན་པའི་སྒྲོ་འདོགས་ཆོད་ལ། རྩེ་གཉིས་
པའི་སྒྲོ་འདོགས་ཆོད་ཟིན་པ་མིན་ཡང་དོན་འགྱུར་ཙམ་ལས་ཆ་མཉམ་པའི་
ཐེ་ཚོམ་ཡང་ཆེར་མི་འབྱུང་བས། དེ་ལ་ཡིད་ཆེས་རྙེད་པར་བཞག་ཆོག་པའི་
ཕྱིར་ཏེ། དེ་དུས་ཡིད་ཆེས་རྙེད་ཀྱང་སླར་དེའི་དོན་ལ་ཚད་མས་ངེས་པ་རྙེད་
དེ་སྒྲོ་འདོགས་ལྷག་མེད་དུ་ཆོད་པ་ན་ཡིད་ཆེས་ཤུགས་དྲག་ཏུ་སོང་སྟེ་མི་་་་
ལྡོག་པའི་དང་བ་སྐྱེ་བ་འགྲེལ་ཆུང་ལས། གཞི་དང་ལམ་དང་རྣམ་པ་སྐྱེ་
བ་མེད་པར་ཡོངས་སུ་ཤེས་པས་ཞེས་པ་ནས་དེ་ལ་རབ་ཏུ་དང་བ་སྐྱེད་པར་
བྱེད་པ་ཉིད་དོ་ཞེས་པའི་དོན་ཡིན་པར་གསུངས། རྟོན་པ་བཞི་ནི་ཆོས་དང་
དོན་སོགས་ལ་ཡིད་ཆེས་པའི་བློ་ཞིག་ཡིན་པས། ངེས་དོན་གྱི་གཞུང་ལ་ཐོས་
པ་བྱས་པ་ལས་བདེན་པ་གཉིས་ལ་ཡིད་དཔྱོད་ཀྱིས་ངེས་པ་རྙེད་དེ་ཀུན་་་་་་
རྫོབ་པའི་དོན་ལ་ཡང་དག་པའི་དོན་དུ་མི་འཛིན་པར་དེ་ཁོ་ན་ཉིད་ལ་་་་་་
གནས་ལུགས་མཐར་ཐུག་ཏུ་ཡིད་ཆེས་པ་དེ། ལྟ་བ་རྙེད་པའི་སྔོན་དུ་དྲང་
དོན་ལ་མི་རྟོན་ངེས་དོན་ལ་རྟོན་པའི་མཚན་གཞིར་བཞག་ན་རྗེའི་བཞེད་་་་་
པར་ཉེ་བ་འདྲ་སྟེ། རྗོད་བྱེད་ཚིག་གི་དྲང་ངེས་འབྱེད་བྱེད་ཀྱི་རྟོན་པ་བཞི་
ཕལ་ཆེར་ཐོས་པའི་སྐབས་ཀྱིས་བསྡུས་པར་ཁས་ལེན་དགོས་སོ་སྙམ། ལམ་
རིམ་ཆེ་ཆུང་གཉིས་ཀར་དྲང་ངེས་ཀྱི་ཁྱད་པར་ཤེས་ནས་ངེས་དོན་གྱི་གསུང་
168



རབ་ཀྱི་དོན་ཁོང་དུ་ཆུད་དགོས། ཞེས་དང༌། ལེགས་བཤད་སྙིང་བོ་ལས།
ཆོས་རྣམས་ཀྱི་དེ་བཞིན་ཉིད་ནི་ཤིན་ཏུ་རྟོགས་དཀའ་བ་དང་ཞེས་པ་ནས་་་
དེའང་རྒྱལ་བའི་གསུང་རབ་ཀྱི་དྲང་བ་དང་ངེས་པའི་དོན་རྣམ་པར་འབྱེད་
པ་ལ་རག་ལས་ཤིང་ཞེས་གསུངས་པའི་དོན་རྗེ་བཙུན་བསྟན་པའི་སྒྲོན་མེའི་
བཞེད་པ་ལྟར་ན། དེ་ཁོ་ན་ཉིད་རྟོགས་པ་ལ་རྗོད་བྱེད་ཚིག་གི་དྲང་ངེས་
འབྱེད་པ་སྔོན་དུ་འགྲོ་དགོས་པའི་དོན་ཏེ། ཚིག་གི་དྲང་ངེས་འབྱེད་ཚུལ་
གསུང་རབ་ཀྱི་བརྗོད་བྱ་ཀུན་རྫོབ་དང་དོན་དམ་པའི་རྣམ་བཞག་ལ་སྒྲ་སྤྱིའི་
གོ་བ་ཆགས་པས་རྗོད་བྱེད་དྲང་དོན་གྱི་གསུང་རབ་དང་ངེས་དོན་གྱི་གསུང་
རབ་སོ་སོར་ངོས་བཟུང་བ་ལ་གོ་དགོས། བསྟན་བྱ་ལ་གོ་བ་མ་ཆགས་པར་
དེ་སྟོན་བྱེད་ཀྱི་མདོ་ལ་གོ་བ་ཆགས་པ་ཞིག་འཇོག་དཀའ་བས། རྗོད་བྱེད་
ཚིག་གི་དྲང་ངེས་ཕྱེ་བའི་ཚེ་བརྗོད་བྱ་དོན་གྱི་དྲང་ངེས་ལའང་ཡིད་དཔྱོད་་་་
ཀྱིས་གོ་བ་ཆགས་པར་ཁས་ལེན་དགོས་ཤིང་། ཤེར་མདོ་ངེས་དོན་གྱི་གསུང་
རབ་ཏུ་ཚད་མས་རྟོགས་པ་ལ་དེའི་བརྗོད་བྱ་ངེས་དོན་ཡང་རྟོགས་དགོས་་་་
བྱས་ན་བདེའམ་སྙམ། གུང་ཐང་དཀའ་འགྲེལ་ལས། དོན་གྱི་དྲང་
ངེས་འབྱེད་པ་བསམ་བྱུང་གི་སྐབས་ཡིན་པས་དོན་སྤྱི་ལེགས་པར་ཤར་ཏེ་སྒྲོ་
འདོགས་བཅད་ནས་འབྱེད་དགོས། ཅིག་ཤོས་ཐོས་བྱུང་གི་ཤེས་རབ་ཀྱིས་
གཏན་ལ་འབེབས་ལུགས་ཡིན་པས་སྒྲ་སྤྱིའི་གོ་བ་ཆགས་པའི་ཡིད་དཔྱོད་་་་་་
ཀྱིས་ཆོག་པའི་ཕྱིར་ཞེས་གསུངས་པའི་དགོངས་པ་བདེན་གཉིས་ཡིད་དཔྱོད་
ཀྱིས་ངེས་པ་ལ་བརྗོད་བྱ་དོན་གྱི་དྲང་ངེས་ཕྱེ་བའི་ཐ་སྙད་མི་ཐོབ་ཅིང་།
169



དྲང་ངེས་ཀྱི་མདོ་ལ་ཚིག་སྤྱིའི་གོ་བ་ཆགས་ནས་སོ་སོར་ངེས་ཟིན་པ་ལ་་་་་་
གསུང་རབ་ཀྱི་དྲང་ངེས་ཕྱེ་བའམ་ཚིག་གི་དྲང་ངེས་ཕྱེ་བའི་ཐ་སྙད་འཐོབ་་་་
པས་སྔ་མ་ལ་ཚད་མས་ངེས་པ་རྙེད་དགོས་པ་དང་། ཕྱི་མ་ཡིད་དཔྱོད་ཙམ་
གྱིས་ཆོག་ཅེས་པའི་དོན་ཡིན་ནམ་དཔྱད་ཅེས་གསུངས། རྟོན་པ་ནི་བརྡ་
རྙིང་སྟེ་ཡིད་ཆེས་པའམ་ཡིད་བརྟན་རུང་བའོ། །འདོད་པའམ་རྗེས་སུ་
འབྲངས་པ་ལའང་བཤད་དོ། །སྤྱིར་དྲང་དོན་དང་ཀུན་རྫོབ་བདེན་པ་དོན་
གཅིག ངེས་དོན་དང་དོན་དམ་བདེན་པ་དོན་གཅིག་ལ། ཀུན་རྫོབ་བདེན་
པའི་ངོ་བོ་ནི་ཆོས་དེའི་སྣང་བ་ཙམ་གྱི་རྫུན་པའི་དོན་ཡིན་པས་གནས་ཚུལ་
མཐར་ཐུག་མིན་ཏེ། དེའི་གནས་ཚུལ་མཐར་ཐུག་ནི་རྫུན་སྣང་དེ་ལས་གོང་
དུའམ་གཞན་དུ་དྲངས་ནས་བཤད་དགོས་པས་ན་དྲང་དོན་ཞེས་བྱའོ། །དོན་
དམ་བདེན་པའི་ངོ་བོ་ནི་ཆོས་དེའི་རྫུན་སྣང་མ་ཡིན་པར་གནས་ཚུལ་མཐར་
ཐུག་པ་ཡིན་པས་དེ་ལས་གོང་དུའམ་གཞན་དུ་དྲང་དུ་མེད་ཅིང་དོན་དེ་ཀ་
རང་དུ་ངེས་པའི་དོན་ཡིན་པས་ན་ངེས་དོན་ཞེས་བྱའོ། །དེས་ན་བླུན་པོ་དང་
མི་མཁས་པའི་རྗེས་སུ་འབྲངས་ན་མི་རུང་བས་དགོངས་འགྲེལ་ཕྱིན་ཅི་མ་་་་
ལོག་པ་ལ་བརྟེན་དགོས་ཞེས་པའོ། །ཀླུ་སྒྲུབ་ཀྱི་གཞུང་ལ་བརྟེན་ནས་ལྟ་བ་
བཙལ་དགོས་པར་བསྟན་པ་ནི། ཇི་འདྲ་བ་ཞིག་ལ་སོགས་ཏེ། སློབ་དཔོན་
ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་མེད་དོ། །ཞེས་
གསུངས་ཤིང་དེར་མ་ཟད་ཀླུ་སྒྲུབ་ཀྱིས་ཟབ་མོ་མངོན་སུམ་དུ་རྟོགས་པར་་་་་
འཇམ་དཔལ་རྩ་རྒྱུད་དང་ལང་གཤེགས་རྔ་བོ་ཆེ་སོགས་ལུང་དང་རིགས་་་་
170



པས་གྲུབ་པའི་ཕྱིར་ཏེ། འཇུག་པ་ལས། ཇི་ལྟར་དེ་ཡིས་ཆེས་ཟབ་ཆེས་
རྟོགས་པ། །ལུང་དང་གཞན་ཡང་རིགས་པས་ཡིན་པས་ན། །ཞེས་དང་།
འཇམ་དཔལ་རྩ་རྒྱུད་དུ། དེ་བཞིན་གཤེགས་པ་ང་འདས་ནས། །ལོ་ནི་བཞི་
བརྒྱ་ལོན་པ་ན། །དགེ་སློང་ཀླུ་ཞེས་འབོད་དེ་འབྱུང་། །བསྟན་པ་ལ་ནི་དད་
ཅིང་ཕན། །རབ་ཏུ་དགའ་བའི་ས་ཐོབ་ནས། །ལོ་ནི་དྲུག་བརྒྱ་དག་ཏུ་འཚོ། །
ནས། དངོས་པོ་མེད་པའི་དོན་དེ་རིག །ཞེས་སོགས་དང་། ལང་གཤེགས་
ལས། ལྷོ་ཕྱོགས་བྷེ་ཏའི་ཡུལ་དུ་ནི། །དགེ་སློང་དཔལ་ལྡན་ཆེར་གྲགས་པ། །
དེའི་མིང་ཀླུ་ཞེས་འབོད་པ་དེ། །ཡོད་དང་མེད་པའི་ཕྱོགས་འཇིག་པ། །ནས།
རབ་ཏུ་དགའ་བའི་ས་ཐོབ་སྟེ། །ཞེས་དང་། གཞན་ཡང་དུས་ཀྱི་འཁོར་ལོའི་
རྒྱུད་ཕྱི་མ་སོགས་མདོ་རྒྱུད་དུ་མ་ནས་ལུང་བསྟན་པའི་མགོན་པོ་ཀླུ་སྒྲུབ་དེ་
ཉིད་ཀླུ་ཡུལ་དུ་ཕེབས་ཏེ་ཡུམ་འབུམ་པ་གདན་དྲངས་ཤིང་དེའི་དོན་འགྲེལ་
བ་ལ་རིགས་ཚོགས་བརྩམས་ཤིང་དེ་ཉིད་མདོ་ལུང་དང་སྦྱོར་བ་ལ་མདོ་ཀུན་
བཏུས་མཛད་ནས་དབུ་མའི་ཤིང་རྟའི་སྲོལ་ཕྱེ་བ་ཡིན། དེ་ཡང་འཇིག་རྟེན་
ན་རྒྱལ་པོ་སོགས་སྐྱེས་བུ་སྟོབས་དང་ལྡན་པ་ཞིག་གིས་གྲོགས་གཞན་ལ་མ་་་
ལྟོས་པར་སྔོན་མེད་པའི་ལམ་སྲོལ་ཞིག་ཐོག་མར་ཕྱེ་ན། དེ་ལ་ཐོག་མའི་ལམ་
སྲོལ་འབྱེད་པ་པོར་གྲགས་པ་ལྟར་འཛམ་བུའི་གླིང་དུ་མིའི་བྱད་གཟུགས་་་་་
ཅན་གྱི་འགྲེལ་བཤད་གཞན་ལ་མ་ལྟོས་པར་བཀའི་དགོངས་པ་རང་དབང་
དུ་བཀྲལ་བ་ཡིན། འདིར་དེའི་གཞུང་ལ་རིགས་ཚོགས་དྲུག་སྟེ་ཡུལ་སྟོང་
ཉིད་ཕྲ་མོ་རིགས་པས་སྒྲུབ་པ་དང་ཡུལ་ཅན་དེ་རྟོགས་པའི་ལྟ་བ་ཐར་་་་་་
171



དང་ཐམས་ཅད་མཁྱེན་པ་གཉིས་ཀའི་རྩ་བར་སྟོན་པའི་གཞུང་གཉིས་སུ་་་་་
འདུས་པ་ལ། དང་པོ་ལ་ཡང་རང་བཞིན་གྱིས་གྲུབ་པའི་བསྒྲུབ་བྱ་གཙོ་བོར་
འགོག་པ་རྩ་བ་ཤེས་རབ་དང་། སྒྲུབ་བྱེད་རྟོག་གེའི་ཚིག་དོན་བཅུ་དྲུག་
འགོག་པ་ཞིབ་མོ་རྣམ་འཐག་རང་བཞིན་མེད་ཀྱང་བྱ་བྱེད་འཐད་པའི་ཚུལ་
སྟོན་པ་ལ་ཡང་བྱ་བྱེད་སྤྱིར་འཐད་ཚུལ་སྟོན་པ་རྩ་ཤེས་རབ་བྱེད་བདུན་པ་
ལས་འཕྲོས་པ་སྟོང་ཉིད་བདུན་ཅུ་བ་དང་། དགག་སྒྲུབ་ཀྱི་བྱ་བྱེད་བྱེ་བྲག་
ཏུ་འཐད་ཚུལ་སྟོན་པ་རབ་བྱེད་དང་པོ་ལས་འཕྲོས་པ་རྩོད་ཟློག་སྟེ། དེ་དག་
གིས་ཡུལ་སྟོང་ཉིད་ཕྲ་མོ་རིགས་པས་བསྒྲུབས་ནས་ཡུལ་ཅན་དེ་རྟོགས་པའི་
ལྟ་བ་ཐར་བ་ཙམ་ཐོབ་པའི་རྩ་བར་སྟོན་པ་ལ་རིགས་པ་དྲུག་ཅུ་བ་དང་།
ཐམས་ཅད་མཁྱེན་པའི་ཡང་རྩ་བར་སྟོན་པ་ལ་རིན་ཆེན་ཕྲེང་བ་སྟེ་རིགས་་་་
ཚོགས་དྲུག་ཏུ་གྲགས་པ་དེ་དག་གིས་སྟོང་ཉིད་ཕྲ་མོ་གཏན་ལ་ཕབ་པ་ཡང་
བཅོམ་ལྡན་འདས་ཀྱི་མདོའི་དགོངས་པ་ཡིན་གྱི། ཀླུ་སྒྲུབ་ཀྱི་རང་བཟོ་
མ་ཡིན་ཞེས་སྟོན་པར་བཞེད་ནས་ངེས་དོན་གྱི་ལུང་དང་སྦྱར་བའི་ཕྱིར་མདོ་
ཀུན་བཏུས་ཏེ་ངེས་དོན་ལུང་གིས་འགྲེལ་བའི་བསྟན་བཅོས་དེ་དག་གི་་་་་་
གཞུང་ལ་བརྟེན་ནས་ལྟ་བ་བཙལ་བར་བྱའོ་ཞེས་པའོ། །དེ་ཡང་སློབ་དཔོན་
ཀླུ་སྒྲུབ་ལ་རྩ་ཤེ་སོགས་རིགས་ཚོགས་དང་ཆོས་དབྱིངས་བསྟོད་པ་སོགས་་་་་
བསྟོད་ཚོགས། བཤེས་སྤྲིངས་སོགས་གཏམ་ཚོགས་ཀྱི་བསྟན་བཅོས་མང་
ཞིང་། ཁོང་ཕེབས་པའི་སྐབས་དེར་རྒྱ་གར་ན་ཉན་ཐོས་སྡེ་བ་དར་ཆེ་བས་
ཁོང་ལ་ཆད་ལྟ་བ་དང་མེད་ལྟ་བ་ཞེས་ཆོས་ཐམས་ཅད་རང་བཞིན་གྱིས་་་་་་
17.



མེད་པ་དང་བདེན་པར་མེད་པ་སོགས་ཟེར་མཁན་འདི་བདུད་ཀྱི་སྤྲུལ་བ་་་་
རེད་ཅེས་གླེང་མཁན་ཡང་བྱུང་། འདིའི་རྗེས་སུ་བྱུང་བའི་བྱེ་བྲག་སྨྲ་བ་
སོགས་ཉན་ཐོས་སྡེ་བ་ལ་ཤེར་ཕྱིན་བདུད་ཚིག་ཏུ་ཁས་ལེན་མིན་གཉིས་བྱུང་
གསུངས། འདིར་ཀླུ་སྒྲུབ་ཀྱི་ཞལ་གཟིགས་གནང་ཚུལ་ལས་འཕྲོས་ཏེ་ཡབ་
རྗེ་གསེར་ཁང་བ་ཚང་དབུས་ནས་སྐུ་འདས་རྗེས་ཐར་ཤུལ་དགེ་འདུན་ཆོས་
སྐྱོང་རྒྱ་མཚོ་ཚང་གིས་ཁོང་གི་ཞལ་གཟིགས་ཏེ་མཁའ་སྤྱོད་ཞལ་བཟང་བལྟ་
བའི་སྨོན་ལམ་ལས། དེ་ལྟར་ཚེ་འདིར་མཁའ་སྤྱོད་དབང་མོའི་ཞལ། །མངོན་
སུམ་མཐོང་བའི་སྐལ་བ་མེད་ན་ཡང་། །འཆི་བའི་རྣམ་རྟོག་འཕོ་བའི་
མཚམས་སྦྱར་ཏེ། །བར་དོ་མེད་པར་མཁའ་སྤྱོད་ཁྲིད་པར་ཤོག །ཅེས་
པའི་བར་གསུངས་པ་རེད་ཅེས་གསུངས། ཡོད་མེད་ཀྱི་མཐའ་ཐམས་ཅད་
དང་བྲལ་བ་ནི་བདེན་གྲུབ་ཏུ་ཡོད་བ་དང་ཐ་སྙད་དུ་མེད་པའི་རྟག་ཆད་ཀྱི་
མཐའ་དང་བྲལ་བའི་ཟབ་མོ་རྟོགས་དཀའ་བ་སྟོང་བ་ཉིད་དོ། །གཉིས་པ་
ལྷག་མཐོང་གི་ཚོགས་བསྟེན་པ་དངོས་ལ་གསུམ། དྲང་དོན་དང་ངེས་དོན་
གྱི་གསུང་རབ་ངོས་གཟུང་བ་དང་། ཀླུ་སྒྲུབ་ཀྱི་དགོངས་པ་འགྲེལ་བའི་ཚུལ་
ཇི་ལྟར་བྱུང་བ། སྟོང་བ་ཉིད་ཀྱི་ལྟ་བ་གཏན་ལ་འབེབས་པའི་ཚུལ་ལོ། །དང་
པོ་ལ་གཉིས་ལས། ཟབ་དོན་འཚོལ་བ་ངེས་དོན་གྱི་མདོ་སྡེ་ལ་བརྟེན་དགོས་
པ་ནི། དེ་ཁོ་ན་སོགས་ཏེ། དེ་ཡང་དེ་ཁོ་ན་ཉིད་རྟོགས་པར་འདོད་པའི་ཐར་
འདོད་རྣམས་ཀྱིས་རྒྱལ་བའི་གསུང་རབ་ཉིད་གཙོ་བོར་བཟུང་སྟེ། དེ་ལ་
བརྟེན་དགོས་ལ། བརྟེན་བྱ་གསུང་རབ་ཀྱང་གདུལ་བྱ་སྣ་ཚོགས་ཀྱི་བསམ་
73



པ་མི་འདྲ་བའི་དབང་གིས་དྲང་ངེས་ཀྱི་ཚུལ་ཡང་སྣ་ཚོགས་ཤིག་འབྱུང་བ་་་་
ཡིན་པས་ན་གསུང་རབ་ཇི་འདྲ་བ་ཞིག་ལ་བརྟེན་ནས་ཟབ་མོའི་དོན་བཙལ་
བར་བྱ་དགོས་སྙམ་ནས་འདྲི་ན། དེའི་ལན་ནི་ངེས་པའི་དོན་གྱི་གསུང་རབ་
ཅིག་ལ་མ་བརྟེན་པར་གསུང་རབ་གཞན་ལ་བརྟེན་པས་ནི་ཟབ་མོའི་དོན་་་་་
རྟོགས་མི་ནུས་པས་ངེས་དོན་གྱི་གསུང་རབ་ལ་ངེས་པར་བརྟེན་ནས་དེ་ཁོ་
ན་ཉིད་རྟོགས་པར་བྱ་དགོས་སོ། །ཞེས་པའོ། །དེ་ལ་རྒྱལ་བའི་གསུང་རབ་
ཅེས་པ་ནི། རྗེ་བཙུན་བྱམས་པས། གང་ཞིག་དོན་ལྡན་ཆོས་དང་ཉེར་འབྲེལ་
ཞིང་། །ཁམས་གསུམ་ཀུན་ནས་ཉོན་མོངས་སྤོང་ཕྱིར་གསུངས། །ཞི་བའི་ཕན་
ཡོན་སྟོན་པར་མཛད་པ་སྟེ། །དེ་ནི་དྲང་སྲོང་གསུང་ཡིན་སྤྱི་བོར་བླངས། །
ཞེས་པ་ལྟར་བརྗོད་བྱ་རྗོད་བྱེད། བྱེད་ལས་དང་ཕན་ཡོན་ཏེ་གོང་གི་ཁྱད་
ཆོས་བཞི་དང་ལྡན་པ་ལ་རྒྱལ་བའི་བཀའ་འམ་གསུང་རབ་ཟེར་གསུངས།
གཉིས་པ་རྒྱལ་བའི་གསུང་རབ་ལ་དྲང་ངེས་ཇི་ལྟར་ཕྱེ་བ་ལ་ལྔ་ལས། དྲང་
ངེས་ཀྱི་གསུང་རབ་བརྗོད་བྱའི་སྒོ་ནས་བཞག་པ་བློ་གྲོས་མི་ཟད་པའི་མདོ་་་
ལས་བསྟན་ཚུལ་ནི།
༥༥༨ འོ་ན་ཇི་འདྲ་བ་ཞིག་སོགས་ཏེ། དེ་ཡང་དོན་དམ་བདེན་པ་
༡༥
དངོས་བསྟན་བསྟན་བྱའི་གཙོ་བོར་བྱས་ནས་སྟོན་པའི་མདོ་དེ་ངེས་དོན་གྱི་
མདོ་དང་། ཀུན་རྫོབ་བདེན་པ་དངོས་བསྟན་བསྟན་བྱའི་གཙོ་བོར་བྱས་
ནས་སྟོན་པའི་མདོ་དེ་དྲང་དོན་གྱི་མདོར་གཟུང་ངོ༌། །ཀུན་རྫོབ་སྒྲུབ་པ་དང་
དོན་དམ་སྒྲུབ་པ་ཞེས་པ་ནི་ཀུན་རྫོབ་པའི་ངོ་བོ་སྒྲུབ་ཚུལ་དང་། དོན་དམ་
174
-•-，，་ '''” ་་ ་་
་
་ཨ་，
， ，
，
，
，
༔
，,
ཟ , '༡ ད='
,"=++++++n*#* ཐར་ཆ
++ ཐཡ，
4
==
---



པའི་ངོ་བོ་སྒྲུབ་ཚུལ་བསྟན་པ་ཞེས་དང་། ཡང་ཀུན་རྫོབ་སྒྲུབ་བྱེད་དང་།
དོན་དམ་པ་སྒྲུབ་བྱེད་བསྟན་པ་ཞེས་དང་། ཀུན་རྫོབ་སྒྲུབ་པ་སྟེ་ཀུན་རྫོབ་
བདེན་པ་དང་། དོན་དམ་པ་སྒྲུབ་པ་སྟེ་དོན་དམ་བདེན་པ་ཞེས་པའི་དོན་
དུའང་གསུངས་ཏེ་བཤད་པའི་རྣམ་གྲངས་ཙམ་ལས་དོན་ལ་ཁྱད་པར་ཆེར་
མེད་དོ། །ངེས་དོན་དང་དོན་དམ་བདེན་པ་སྟོང་བ་ཉིད་རྣམས་དོན་གཅིག་
ཅིང་། དྲང་དོན་དང་ཀུན་རྫོབ་བདེན་པ་ཐ་སྙད་བདེན་པ་རྣམས་དོན་
གཅིག་པས་དྲང་ངེས་ཀྱི་མདོའི་ཁྱད་པར་ཡང་བརྗོད་བྱའི་ངོས་ནས་ཡིན་
ནོ། །རྗེ་བཙུན་མི་ལ་རས་པས་ཀྱང་། མི་མངོན་ནམ་མཁའི་དབྱིངས་ཤིག་
ན། །རྫོགས་པའི་སངས་རྒྱས་ཞལ་རྫུན་མཁན། །དྲང་དོན་གྱི་བསླུ་བྲིད་
གསུང་གསུངས་ནས། །ངེས་པའི་དོན་ལ་བརྟག་དུས་མེད། །ཅེས་གསུངས་
པ་དེའི་ཞལ་རྫུན་མཁན་ནི་ཁ་སྐད་ལ་ཤོབ་རྐྱལ་མཁན་ཞེས་པའི་དོན་རེད། །
ཟབ་མོ་བལྟར་དཀའ་བ་རྟོགས་པར་དཀའ་བ་ནི། དོན་དམ་བདེན་པ་
དེ་གཏིང་རྟོགས་མི་ནུས་པས་ན་ཟབ་མོ་དང་དཔེ་དང་གཏན་ཚིགས་སོགས་
ཀྱིས་བརྟག་དཀའ་བས་ན་བལྟར་དཀའ་བ་དང༌། ཁོང་དུ་ཆུད་པར་དཀའ་
བས་ན་རྟོགས་པར་དཀའ་བ་ཞེས་བྱའོ། །རིགས་པ་ནི། དྲང་ངེས་ཀྱི་གསུང་
རབ་ཆོས་ཅན། ཁྱོད་ཀྱི་ཁྱད་པར་བརྗོད་བྱའི་སྒོ་ནས་འཇོག་པ་ཡིན་ཏེ།
དྲང་དོན་ནམ་ཀུན་རྫོབ་བདེན་པ་བརྗོད་བྱའི་གཙོ་བོར་བྱས་ནས་སྟོན་པའི་
མདོ་དེ་དྲང་དོན་གྱི་མདོ་དང༌། ངེས་དོན་ནམ་དོན་དམ་བདེན་པ་བརྗོད་
བྱའི་གཙོ་བོར་བྱས་ནས་སྟོན་པའི་མདོ་དེ་ངེས་དོན་གྱི་མདོར་འཇོག་པར་བློ་
175



གྲོས་མི་ཟད་པའི་མདོ་ལས་གསུངས་པའི་ཕྱིར་རོ། །དྲང་ངེས་སུ་འཇོག་ཚུལ་
གྱི་ཁྱད་པར་ནི། འོ་ན་ཀུན་རྫོབ་སོགས་ཏེ། དོན་ནི་བརྗོད་བྱ་ཀུན་རྫོབ་
བསྟན་པས་དྲང་དོན་དུ་འགྲོ་བའི་ཀུན་རྫོབ་སྟོན་ལུགས་ཀྱི་མཚན་གཞི་དེ་ཇི་
འདྲ་བ་ཞིག་གི་སྟེང་ནས་ངེས་དགོས་པ་ཡིན་ལ་བརྗོད་བྱ་དོན་དམ་པ་་་་་་
བསྟན་པ་ངེས་དོན་དུ་འགྲོ་བའི་དོན་དམ་སྟོན་ལུགས་ཀྱང་མཚན་གཞི་ཇི་་་་
ལྟར་བསྟན་པ་ཞིག་གིས་ངེས་དགོས་པ་ཡིན་སྙམ་ནས་འདྲི་ན། དེ་འདྲ་བའི་
ལན་དེ་ཡང་མདོ་དེ་ལས་ཤིན་ཏུ་གསལ་བར་བསྟན་ཏེ། དེ་ཉིད་ལས།
དེ་གཉིས་ཀྱི་སྟོན་ལུགས་ཀྱང་མེད་མེད་ཅེས་པའི་ཚུལ་གྱིས་བསྟན་པ་རྣམས་
དོན་དམ་སྟོན་ཚུལ་དང༌། ཡོད་ཡོད་ཅེས་པའི་ཚུལ་གྱིས་སྟོན་པ་རྣམས་ཀུན་
རྫོབ་སྟོན་ལུགས་ཏེ། དེ་ཡང་མེད་ཅེས་པའི་མེད་པ་ནི་དོན་དམ་དང་། ཡོད་
ཅེས་པའི་ཡོད་པ་ནི་ཐ་སྙད་དུ་ཡིན་ནོ། །དེ་ཡང་བདག་ནས་ཚོར་བ་བོའི་
བར་བཅུ་ནི་སེམས་ཅན་གྱི་མིང་གི་རྣམས་གྲངས་ཡིན་ཞིང་། རང་དབང་
བའི་བདག་པོ་མེད་པ་ལ་བདག་པོ་ཡོད་པ་ལྟ་བུར་སྟོན་པས་ན་བདག་པོ་་་་
མེད་པ་ལ་བདག་པོ་ལྟ་བུར་བསྟན་པ་ཞེས་བྱ་སྟེ། དེ་རྣམས་ཡོད་པར་བསྟན་
པ་ནི་ཀུན་རྫོབ་སྟོན་ཚུལ་ཏེ། ཐ་སྙད་ཙམ་དུ་ཡོད་པའི་དོན་ནོ། །སྒྲས་ཟིན་ལ་
གང་ཟག་ཁོ་ནའི་རྣམ་གྲངས་བྱུང་ཡང་། བྱ་བྱེད་ལས་སོགས་ཡོད་པ་ཐམས་
ཅད་ལ་སྦྱར་དགོས་སོ། །དེ་ཡང་མདོ་སྡེ་གང་དག་བརྗོད་བྱ། དབང་བྱེད་
པའི་དོན་གྱིས་ན་བདག་དང་སེམས་པའི་རྩོལ་བ་དང་ལྡན་པས་ན་སེམས་་་
ཅན་དང་། འཚོ་བའི་རྟེན་བྱེད་པས་ན་སྲོག་དང་། འཚོ་བའི་རྐྱེན་དུ་མས་
176



གསོ་བར་བྱ་བ་ཡིན་པས་ན་གསོ་བ་དང་། བྱ་བ་ལ་ནུས་པ་དང་ལྡན་པས་ན་
སྐྱེས་བུ་དང༌། རང་རྒྱུད་ཉོན་མོངས་པས་གང་ཞིང་འཁོར་བར་ཟག་པའམ་
འཕྱན་པས་གང་ཟག་དང་། ཤེད་དམ་སྟོབས་ལས་སྐྱེས་པས་ན་ཤེད་སྐྱེས་
སམ་ཤེད་བུ་དང་། ལོངས་སྤྱོད་ཀྱི་སྒྲུབ་པ་པོ་ཡིན་པས་བྱེད་པ་པོ་དང་།
ལོངས་སྤྱད་པའི་ཚོར་བ་མྱོང་བ་བོ་ཡིན་པས་ན་ཚོར་བ་བོ་སྟེ། དེ་ལྟ་བུ་རྫུན་
པའི་སྣང་ཚུལ་ལ་སྐད་སྣ་ཚོགས་ཀྱི་སྒོ་ནས་བཤད་པར་བྱ་དགོས་པ་དེ་ཡང་
གནས་ཚུལ་ལ་རང་དབང་བའི་བདག་པོ་མེད་པ་ལ་སྣང་ཚུལ་བདག་པོ་ལྟ་་་
བུར་ཚིག་གིས་བཅོས་ནས་དངོས་སུ་བསྟན་པའི་མདོ་སྡེ་དེ་དག་ནི་དྲང་བའི་
དོན་གྱི་མདོ་སྡེ་ཞེས་བྱའོ། །མདོ་སྡེ་གང་དག་བརྗོད་བྱ་ཆོས་རང་རང་གི་
ངོ་བོ་རང་བཞིན་གྱིས་སྟོངས་པས་སྟོང་བ་ཉིད་དང་རྒྱུ་དང་བྱེད་པ་སོགས་་་་
བདེན་པར་མེད་པས་མཚན་མ་མེད་པ་དང་འབྲས་བུ་དང་བྱ་བ་བདེན་པར་
མེད་པས་སྨོན་པ་མེད་པ་དང་། རྒྱུ་རྐྱེན་གཞན་གྱིས་དོན་དམ་པར་མངོན་
པར་འདུ་ཞིང་ཚོགས་པར་བྱེད་ནུས་པའི་སྒོ་ནས་སྐྱེད་ནུས་སུ་མེད་པ་དང་།
དོན་དམ་པར་རྒྱུ་ལ་ནུས་པ་དེ་མེད་པས་འབྲས་བུ་དོན་དམ་པར་སྐྱེ་བ་སྲིད་
པ་མེད་པ་དང་། དེ་མི་སྲིད་པས་འབྲས་བུ་རང་ངོས་ནས་མ་སྐྱེས་པ་དང་།
རང་དབང་བའི་སེམས་ཅན་མེད་པ་དང༌། རང་དབང་བའི་སྲོག་མེད་པ་
དང༌། རང་དབང་བའི་གང་ཟག་མེད་པ་དང་། རང་དབང་བའི་བདག་པོ་
མེད་པ་སྟེ་བཅུ་ནི་དོན་དམ་པའི་མིང་གི་རྣམ་གྲངས་ཡིན་ཏེ། དེ་རྣམས་མེད་
པ་ནི་དོན་དམ་དུ་མེད་པའི་དོན་ནོ། །དེའི་དང་པོ་དྲུག་གིས་ཆོས་ཀྱི་བདག་



མེད་དང་ཕྱི་མ་བཞིས་གང་ཟག་གི་བདག་མེད་སྟོན་ཏེ། སྤྲོས་བྲལ་གྱི་དོན་
དེ་རྟོགས་པ་ནི་འཁོར་བ་ལས་རྣམ་པར་ཐར་བར་བྱེད་པའི་སྒོ་ཡིན་པས་ན་
རྣམ་པར་ཐར་བའི་སྒོ་ཞེས་བྱའོ། །དེ་ལྟ་བུ་དངོས་སུ་སྟོན་པའི་མདོ་སྡེ་དེ་
དག་ནི་ངེས་པའི་དོན་གྱི་མདོ་སྡེ་ཞེས་བྱའོ། །དེས་ན་བདག་མེད་པ་དང་སྐྱེ་
བ་མེད་པ་སོགས་སྤྲོས་པ་རྣམ་པར་བཅད་པའི་ཚུལ་གྱིས་གཙོ་བོར་དངོས་སུ་
སྟོན་པའི་མདོ་རྣམས་ངེས་དོན་གྱི་མདོ་དང་བདག་ལ་སོགས་པའི་ཀུན་རྫོབ་
སྤྲོས་པ་སྣ་ཚོགས་པར་སྣང་བ་ཅན་གཙོ་བོར་དངོས་སུ་སྟོན་པའི་མདོ་རྣམས་
དྲང་དོན་གྱི་མདོ་ཉིད་དུ་གསུངས་པ་ཡིན་པས་རང་དབང་བའི་བདག་མེད་
པ་དང་། དོན་དམ་པར་སྐྱེ་བ་མེད་པ་སོགས་དོན་དམ་གྱི་དོན་དང་སྐྱེ་བ་
སོགས་ཀུན་རྫོབ་ཀྱི་དོན་ཡིན་པར་ཤེས་པར་བྱའོ། །ཏིང་ངེ་འཛིན་རྒྱལ་པོའི་
མདོ་དོན་ནི། བདེན་པར་གྲུབ་པས་སྟོང་བའི་སྟོང་བ་ཉིད་དོན་དམ་པ་དེ་
ཉིད་མདོ་སྡེར་བདེ་བར་གཤེགས་པས་བཤད་པ་ལྟར། བརྗོད་བྱ་དེ་ལྟ་བུ་
དངོས་སུ་བསྟན་པ་ནི་ངེས་པའི་དོན་གྱི་མདོ་སྡེ་དག་གི་བྱེ་བྲག་སྟེ་ཁྱད་པར་
དུ་ཤེས་དགོས་ལ། ཡང་མདོ་སྡེ་གང་ལས་བརྗོད་བྱ་སེམས་ཅན་དང་གང་
ཟག་དང་སྐྱེས་བུ་སོགས་ཀུན་རྫོབ་བདེན་པ་ལ་སོགས་པ་ཀུན་རྫོབ་ཀྱི་ཆོས་་་་
གཙོ་བོར་དངོས་སུ་བསྟན་པའི་ལུང་གི་ཆོས་སམ་མདོ་དེ་ཐམས་ཅད་ནི་དྲང་
བའི་དོན་གྱི་མདོ་སྡེའི་ཁྱད་པར་དུ་ཤེས་དགོས་སོ། །ཞེས་པའོ། །དེས་ན། མདོ་
ལ་དྲང་ངེས་སུ་འཇོག་ཚུལ་གྱི་ཁྱད་པར་ཡོད་དེ་ཆོས་ཅན་སྐྱེ་བ་སོགས་ཀུན་
རྫོབ་གཙོ་བོར་སྟོན་པ་དྲང་དོན་དང་། ཆོས་ཉིད་ཆོས་ཅན་གྱི་སྟེང་གི་བདག་
178



མེད་པ་དང་སྐྱེ་བ་མེད་པ་སོགས་སྤྲོས་པ་རྣམ་པར་བཅད་པའི་ཚུལ་གྱིས་་་་་་
སྟོན་པ་ངེས་དོན་གྱི་མདོ་ཡིན་པར་བློ་གྲོས་མི་ཟད་པ་དང་། ཏིང་ངེ་འཛིན་
རྒྱལ་པོ། དབུ་མ་སྣང་བ། འཕགས་པ་སངས་རྒྱས་ཐམས་ཅད་ཀྱི་ཡུལ་དུ་
འཇུག་པ་ཡེ་ཤེས་སྣང་བའི་རྒྱན་གྱི་མདོ་རྣམས་སུ་གསུངས་པ་ལྟར་ཡིན་པ་་་
གང་ཞིག དེའི་ཤུགས་ལ་བརྗོད་བྱ་སྟོན་ཚུལ་གྱིས་བཞག་པས་དྲང་ངེས་ཀྱི་
མདོ་དེ་དག་གིས་སྟོན་རྒྱུ་དེ་དག་དྲང་དོན་དང་ངེས་དོན་དུ་གྲུབ་པའི་ཕྱིར་
ཞེས་པའོ། །རིགས་ཚོགས་དགོངས་འགྲེལ་དང་བཅས་པ་ངེས་དོན་སྟོན་བྱེད་
དུ་གཟུང་དགོས་པར་བསྟན་པ་ནི།
དེའི་ཕྱིར་སོགས་ཏེ། དྲང་ངེས་ཀྱི་ཁྱད་པར་གོང་དུ་བཤད་པ་
དེ་ལྟར་ཡིན་པའི་ཕྱིར་ན་ཀླུ་སྒྲུབ་ཀྱིས་མཛད་པའི་དབུ་མ་རིགས་པའི་ཚོགས་
དང་དེའི་དགོངས་འགྲེལ་ཚད་མར་གྱུར་པའི་བསྟན་བཅོས་དང་བཅས་པ་་་
རྣམས་ལ་ངེས་པའི་དོན་ཇི་ལྟ་བ་བཞིན་སྟོན་པའི་བསྟན་བཅོས་ཡིན་པར་་་་་
གཟུང་དགོས་སོ། །རིགས་པ་ནི། ཀླུ་སྒྲུབ་དང་འཕགས་པ་ལྷའི་གཞུང་དང༌།
སངས་རྒྱས་བསྐྱངས་ཀྱི་གཞུང་དང༌། ཟླ་བའི་འགྲེལ་ཆེན་བཞི། ཞི་བ་ལྷའི་
གཞུང་སོགས་ཐལ་འགྱུར་བའི་རྫོང་ཆེན་བཅོ་ལྔ་བོ་ཆོས་ཅན། ངེས་དོན་ཇི་
ལྟ་བ་བཞིན་སྟོན་པར་གཟུང་དགོས་ཏེ། དེ་རྣམས་ཀྱིས་རང་གིས་སྐྱེ་བ་དང་
འགག་པ་ལ་སོགས་པའི་སྤྲོས་པའི་ཚོགས་ཐམས་ཅད་དང་བྲལ་བའི་དོན་་་་་་
དམ་པ་རྒྱས་པར་གཏན་ལ་འབེབས་པའི་ཕྱིར་རོ། །འདིར་བསྟན་དྲང་ངེས་
ཀྱི་སྒྲ་བཤད་ནི་ཅིའི་ཕྱིར་སོགས་ཏེ། ངེས་དོན་གྱི་བརྗོད་བྱའི་དོན་དམ་
179



བདེན་པ་དེ་དོན་དེ་ལས་གཞན་དུ་དྲང་མི་ནུས་པར་དོན་དེ་ཉིད་དུ་ངེས་་་་་
ཤིང་མཐར་ཐུག་པས་ན་ངེས་པའི་དོན་ནམ་དོན་ངེས་པ་ཞེས་བྱ་སྟེ། བརྗོད་
བྱའི་དོན་དེ་ནི་དེ་ཁོ་ན་ལྟར་གནས་ཤིང་མི་འདའ་བ་ཉིད་ཀྱི་དོན་ཡིན་པས་
གཏན་ལ་དབབ་བྱའི་མཐར་ཐུག་སྟེ་དོན་དེར་ཐག་བཅད་པ་ན་མཐའ་དེ་་་་
ལས་གཞན་དུ་འགྲོ་ས་མེད་པའི་ཕྱིར་ན། དོན་དེ་ཕན་ཆད་དོན་གཞན་ཞིག་
ཏུ་དྲང་དུ་མེད་པ་དང་དེ་ལས་གཞན་དུ་གང་ཟག་གཞན་གྱིས་དྲང་མི་རུང་
སྟེ། དོན་དེ་ག་རང་དུ་ངེས་ཐག་ཆོད་པའི་སྒྲུབ་བྱེད་དངོས་པོའི་གནས་
ལུགས་དང་མཐུན་པའི་ཚད་མ་དང་ལྡན་པའི་ཕྱིར་རོ། །དྲང་དོན་ཞེས་པ་
དཔེར་ན་གསང་དགོས་པའི་སྐད་ཆ་ལྟ་བུའི་ནང་དུ་མདའ་བོའུ་སོགས་ཁྱེར་
ཤོག་ཟེར་དགོས་པ་ལ་བཤད་ཚུལ་གཞན་ཞིག་གི་ཇ་དང་གོ་རེ་འཁྱེར་ཤོག་་་་
ཟེར་བའི་དོན་དེ་གཞན་དུ་དྲང་དགོས་པ་ལྟ་བུ་དང་། དྲང་ཞེས་པ་གཞན་
དུ་བསྒྱུར་བ་སྟེ་དཔེར་ན་བྱེ་མདོ་སོགས་དངོས་སྨྲ་བ་ལ་ཆོས་ཐམས་ཅད་་་་་་
རང་བཞིན་གྱིས་གྲུབ་ཅེས་སྟོན་པ་ནི། རག་དང་རྡོ་སེར་བོ་ལ་བལྟས་ནས་
གསེར་རེད་ཅེས་གསུངས་ཀྱང་དོན་དེ་གཞན་དུ་དྲང་དགོས་པ་དང་ཐལ་་་་་་
འགྱུར་བ་ལ་དེ་དག་གསེར་མ་ཡིན་པར་གསེར་ངོ་མ་ལ་བལྟས་ནས་འདི་་་་་
གསེར་རེད་ཅེས་གསུངས་པ་བཞིན་ནོ། །དྲང་ངེས་ཀྱི་ཁྱད་པར་ལ་གྲུབ་
མཐའ་སྨྲ་བ་སོ་སོར་འདོད་ཚུལ་མི་འདྲ་ཞིང་། དེ་ཡང་བྱེ་མདོ་གཉིས་ཀྱིས་
འཁོར་ལོ་དང་པོ་ངེས་དོན་དང་གཞན་ལ་དྲང་དོན་དང་། སེམས་ཙམ་པས་
དངོས་བསྟན་སྒྲ་ཇི་བཞིན་དུ་ཁས་ལེན་དུ་རུང་མི་རུང་གིས་དྲང་ངེས་ཀྱི་་་་་
180



མདོའི་ཁྱད་པར་འཇོག་པ་དང་། རང་རྒྱུད་པས་སྟོང་ཉིད་དངོས་བསྟན་
བསྟན་བྱའི་གཙོ་བོར་བྱས་ནས་སྟོན་པའི་སྒྲ་ཇི་བཞིན་དུ་ཁས་བླང་དུ་རུང་་་
བའི་མདོ་ངེས་དོན་གྱི་མདོ་དང་དེ་མ་ཡིན་པ་དྲང་དོན་གྱི་མདོར་བཞེད་་་་་་
པས་མདོ་ཤེས་རབ་སྙིང་བོར་སྟོང་ཉིད་བསྟན་ཀྱང་ཚིག་ཟིན་ལ་རང་བཞིན་
གྱིས་མ་གྲུབ་པ་སྟོན་པས་སྒྲ་ཇི་བཞིན་དུ་ཁས་བླང་དུ་མི་རུང་བས་ན་དྲང་་་་
དོན་གྱི་མདོར་ཁས་ལེན་ནོ། །འོ་ན་སྟོན་པས་དེ་ལྟར་གསུངས་པ་ལ་དགོས་པ་
མེད་དམ་ཞེ་ན་མིན་ཏེ། སྟོན་པས་གང་གསུངས་པ་ཐམས་ཅད་གདུལ་བྱའི་
ཁམས་དང་མོས་པ་བསམ་པ་སོགས་ལ་བལྟོས་ནས་གསུང་དགོས་པའི་ཕྱིར།
དེས་ན་སྨན་པ་མཁས་པས་སྨན་སྟེར་བ་དེ་ནད་པའི་ནད་ཀྱི་དབང་ལ་་་་་་་་
བལྟོས་ནས་སྟེར་བ་ལས། ནད་པ་ལ་མ་ལྟོས་པར་སྨན་གང་བཟང་བྱིན་པས་
མི་ཆོག་པའི་ཕྱིར་རོ། །དེ་བཞིན་དུ་སྟོང་ཉིད་སྟོན་པའི་སྣོད་དུ་མི་རུང་
བའི་བྱེ་མདོ་སོགས་ལ་སྟོང་ཉིད་སྟོན་མ་རན་པས་དེ་སྟོན་པ་ལ་ཕན་པ་ལས་
གནོད་པ་ཆེ་བར་གཟིགས་ནས་མ་བསྟན་སོགས་གསུངས། དབུ་མ་སྣང་བ་
ནི་ཀ་མ་ལ་ཤཱི་ལས་མཛད་དེ་འདི་དང་སློབ་དཔོན་ཡེ་ཤེས་སྙིང་བོས་དབུ་མ་
བདེན་གཉིས་དང་ཞི་བ་འཚོས་དབུ་མ་རྒྱན་མཛད་པ་ལ། གཞུང་དེ་གསུམ་
ལ་རང་རྒྱུད་ཤར་གསུམ་ཟེར་གསུངས། དབུ་མ་སྣང་བའི་དོན་ནི་མདོ་དེའི་
དོན་གང་བསྟན་པ་དེ་དེ་ཁ་རང་དུ་ངེས་པའི་སྒྲུབ་བྱེད་གཞན་དུ་མི་འགྱུར་
བའི་ཚད་མ་དང་བཅས་པ་དང་སྒྲུབ་བྱེད་དེ་ལྟ་བུ་ཡོད་པ་ཙམ་གྱིས་མི་ཆོག་
པར་བསྒྲུབ་བྱའི་དོན་དེ་ཉིད་ཀྱང་དོན་དམ་པའི་བདེན་པ་གཙོ་བོར་དངོས་
181



སུ་གཏན་ལ་འབེབས་པའི་དབང་དུ་མཛད་ནས་བཤད་པའི་མདོ་གང་ཡིན་
པ་དེ་ནི་ངེས་པའི་དོན་གྱི་མདོ་ཞེས་བྱ་སྟེ། མདོ་དེ་ནི་རང་གིས་གང་བསྟན་
པའི་དོན་དེ་ལས་ལོགས་པ་གཞན་ཞིག་ཏུ་གང་ཟག་གཞན་གྱིས་ཇི་ལྟར་་་་་་་
བཤད་པའི་དོན་དང་དོན་དེའི་གནས་ལུགས་ཇི་ལྟར་གནས་པའི་མཐའ་་་་
རྣམས་དེ་ལས་གཞན་གང་དུའང་དྲང་བར་མི་ནུས་པར་དེ་ཉིད་དུ་ངེས་པའི་
ཕྱིར་རོ། །ཞེས་པའོ། །མདོར་ན་སྒྲ་ཇི་བཞིན་པར་ཁས་བླངས་ཆོག་ཀྱང་ངེས་
དོན་གཙོ་བོར་སྟོན་པ་མ་ཡིན་ན་དྲང་དོན་གྱི་མདོའོ་ཞེས་པའོ། །རིགས་པ་ནི།
སྦྱིན་པས་ལོངས་སྤྱོད་ཁྲིམས་ཀྱིས་བདེ་སོགས་ཀྱི་མདོ་ཆོས་ཅན། །དྲང་དོན་
གྱི་མདོ་ཡིན་ཏེ། ཁྱོད་ཀྱི་སྒྲས་ཟིན་སྒྲ་ཇི་བཞིན་དུ་ཁས་བླངས་ཆོག་ཀྱང་ཁྱོད་
ངེས་དོན་གཙོ་བོར་སྟོན་པའི་མདོ་མ་ཡིན་པའི་ཕྱིར། དྲང་ངེས་འཇོག་ཚུལ་
ལ་འཁྲུལ་བ་བསལ་བ་ནི་ངེས་དོན་སོགས་ཏེ། ཡེ་མེད་ནི་གཏན་མེད་དང་ངོ་
གདོང་ནི་ཐད་ཀའི་ཚིག་ཟིན་ཙམ་གྱི་དོན་ནོ། །ཁ་ཅིག་ན་རེ། ངེས་དོན་གྱི་
མདོ་སྡེ་རྣམས་སྒྲ་ཇི་བཞིན་པ་ཡིན་པས་མདོ་སྡེ་ལས་སྐྱེ་མེད་དང་གང་ཟག་
མེད་པ་སོགས་བྱུང་ན་ཡེ་མེད་དུ་གཟུང་དགོས་ཏེ། དེ་ལྟར་མ་ཡིན་ན་སྒྲ་ཇི་
བཞིན་པ་མ་ཡིན་པར་འགྱུར་བས་དྲང་དོན་དུ་ཐལ་ལོ་ཟེར། དེ་ནི་མི་འཐད་
དེ། སྟོན་པས་སྐྱེ་འགག་སོགས་འགོག་པ་ན་དོན་དམ་པའི་ཁྱད་པར་སྦྱར་
བའི་མདོ་དུ་མ་གསུངས་ལ། དེ་ནི་མདོ་དེ་དང་རིགས་འདྲ་བ་ཐམས་ཅད་ཀྱི་ .
ཐུན་མོང་ཡིན་པས་དངོས་སུ་མ་སྦྱར་བ་རྣམས་ལའང་དོན་དམ་གྱི་ཁྱད་པར་
སྦྱོར་དགོས་ལ་ཆོས་དེའི་སྟེང་དུ་རང་བཞིན་བཀག་པ་ནི་ཆོས་དེ་ཡི་དེ་ཁོ་ན་
182
，
=
=
==
，
=
=
=
，
，
，
，
，
， ， ， ， ，
，
，
-
--
，
*



ཉིད་ཡིན་པས་དེ་ལྟར་བསྟན་པས་ངེས་དོན་བསྟན་པར་འགྱུར་ཞིང་། དེ་
ལྟར་མ་ཡིན་པར་ཁྱོད་ཀྱི་སྐྱེ་འགག་སོགས་གཏན་ནས་མེད་པ་མདོ་དེའི་དོན་
དུ་འདོད་ན་མདོ་དེ་ཉིད་ཀྱང་མེད་པར་འགྱུར་ཏེ་སྤྱིར་སྐྱེ་འགག་སོགས་མེད་
ན་བྱེ་བྲག་སྐྱེ་འགག་ཅན་གྱི་ཚིག་ཀྱང་མེད་དགོས་པའི་ཕྱིར། དེས་ན་མདོ་
དང་བསྟན་བཅོས་གང་ཡིན་ཡང་དེའི་ནང་དུ་གོང་འོག་གང་རུང་ཞིག་ཏུ་་་་
དོན་དམ་པའི་ཁྱད་པར་སྦྱར་བ་དེ་མ་སྦྱར་བ་སྤྱི་ལ་འཁྱེར་དགོས་པ་ལ། །
ཁྱད་ཆོས་དེ་མི་སྦྱོར་བར་ཚིག་རེ་རེའི་ངོ་གདོང་སྒྲ་ཇི་བཞིན་དུ་བཟུང་དུ་མི་
རུང་བས་ངེས་དོན་མིན་པ་དང་། བཟུང་དུ་རུང་བས་ཀྱང་ངེས་དོན་ཡིན་
པར་མི་འགྱུར་རོ། །ཕྱི་མ་ནི་དཔེར་ན་སེམས་ཙམ་པའི་གཞུང་ལས་འབྱུང་
བའི་གཟུགས་མི་རྟག་ཅེས་པའི་ཚིག་དེ་ཀས་གཟུགས་མི་རྟག་པར་བསྟན་པ་
ཙམ་སྒྲ་ཇི་བཞིན་པར་བཟུང་དུ་རུང་ཡང་གཞུང་དེའི་སྤྱི་ཁོག་བསྒྲིགས་ན་་་་་
བདེན་པར་གྲུབ་པས་ཁྱད་པར་དུ་བྱས་པ་ཡིན་པས་ཚིག་དེ་ཡང་ངེས་དོན་
དུ་བཟུང་དུ་མི་རུང་ངོ༌། །དཔེར་ན་མདོ་ཤེས་རབ་སྙིང་བོར་གཟུགས་མེད།
སྒྲ་མེད་སོགས་བྱུང་བ་དེ་ལ་གོང་དུ་ཐོག་མའི་གསལ་བྱེད་ཀྱི་ཚིག་ལ་དེ་དག་
རང་བཞིན་གྱིས་སྟོང་བར་རྣམ་པར་ཡང་དག་པར་རྗེས་སུ་བལྟའོ་ཞེས་པ་ལྟ་
བུའི་དགག་བྱའི་ཁྱད་པར་སྦྱར་ཡོད། དེ་ལ་ཡང་སྔོན་ཟི་ལིང་དུ་ང་བརྒྱད་
ཡར་སྔོན་དུ་ཚོགས་འདུ་ཞིག་གི་སྐབས་ལས་བྱེད་པ་ལྟ་ལོག་འགའ་ཞིག་གིས་
ཟུར་ཟ་བྱས་ནས་དེའི་ནང་དུ་ང་ཚོའི་ཕ་ཡུལ་ཕྱོགས་ཀྱི་ཤེས་བཞིན་ཟེར་་་་་་
བའི་སྡེ་བ་དེའི་མི་ཞིག་གིས་རྡོ་སྦིས་དགེ་བཤེས་ཚང་ལ། རིན་པོ་ཆེ།
183



སངས་རྒྱས་ཀྱིས་ཀྱང་ཆོས་མེད་གསུངས་ཡོད་ཀ་ཞུས་པར། དེ་ག་རེ་རེད་
གསུངས། །འོ་ན་མདོ་ལས། རོ་མེད། རེག་བྱ་མེད། ཆོས་མེད་དོ་ཞེས་
གསུངས་ཡོད་ཀ་ཞུས་པར། དགེ་བཤེས་ཚང་ཐུགས་རྒྱལ་བཞེངས་ནས། ཕེ་
ངོ་ཚ་རྒྱུ་མེད་པ་ཁྱོད་ཚོས་སྐྱེ་བ་སྟོང་བླངས་ཀྱང་དེའི་དོན་ཧ་གོ་གི་མ་རེད།
རྩྭ་ལ་ཟ་རྒྱུ་དང་ཆུ་ལ་འཐུང་རྒྱུ་ཡོད་པ་དེ་བོང་བུས་ཀྱང་ཧ་གོ་གི་ཡོད་པ་་་་་
རེད། གསུངས་ཞེས་བཞད་མོ་གནང་། གཉིས་པ་ཀླུ་སྒྲུབ་ཀྱི་དགོངས་པ་
འགྲེལ་པའི་ཚུལ་ཇི་ལྟར་བྱུང་བ་ལ། གསུམ་ལས། གཞུང་ཕྱི་མོའི་དབུ་མ་བ་
དང་ཕྱོགས་འཛིན་པའི་དབུ་མ་ངོས་བཟུང་བ་ནི་དེ་ལྟར་སོགས་ཏེ། ཕྱི་མོ་ནི་
བརྡ་རྙིང་སྟེ་རྩ་བའམ་གཞི་མའོ། །སྔ་རབས་པ་ནི་རྗེ་བླ་མ་ཡན་ཆད་ཀྱི་བོད་
ཀྱི་མཁས་པ་དག་གི་མིང་ངོ་། །གཞུང་ཕྱི་མོའི་དབུ་མ་བ་ནི་ཕྱོགས་སུ་མ་ཡོ་
བར་དབུ་མའི་ལུགས་ཀྱི་གཞུང་དྲང་བོར་སྲོང་བའི་ཕྱི་མོ་སྟེ་རྩ་བའམ་གཞི་
མ་ལྟ་བུའི་དབུ་མ་བ་ཞེས་པའོ། །དེ་ཡང་སྒོ་མང་བས་སངས་རྒྱས་བསྐྱངས་
ཐལ་འགྱུར་བའི་ཤིང་རྟའི་སྲོལ་འབྱེད་དུ་བཞེད་ལ། དེར་མ་ཟད་ཡབ་རྗེ་བླ་
མ་སྐལ་ལྡན་རྒྱ་མཚོས་ཀྱང་། ཐལ་འགྱུར་ཤིང་རྟའི་སྲོལ་འབྱེད་སངས་རྒྱས་
བསྐྱངས། །ཞེས་གསུངས། ང་ཚོ་རྗེ་བཙུན་པས་སློབ་དཔོན་ཟླ་བ་གྲགས་པ་
ཐལ་འགྱུར་བའི་ཤིང་རྟའི་སྲོལ་འབྱེད་དུ་བཞེད་དེ། དབུ་མའི་སྤྱི་དོན་ལས།
ཐལ་འགྱུར་བའི་ཕྱོགས་ལ་སློབ་དཔོན་སངས་རྒྱས་བསྐྱངས་ཀྱིས་རྩ་ཤེའི་་་་་་
འགྲེལ་བ་བུདྡྷ་པཱ་ལི་ཏ་མཛད་ནས་འཕགས་པའི་དགོངས་པ་རང་དབང་དུ་
ཐོག་མར་བཀྲལ། དེ་ལྟ་ནའང་ཐལ་འགྱུར་འཐད་ཅིང་རང་རྒྱུད་མི་འཐད་
184
• • ，， *
，，•
ཟ
- -
- ་ ，
，
，
， ， ， ， ， ，
，
，
，
།



པ་སོགས་ཀྱི་རྣམ་དབྱེ་མ་མཛད་དོ། །དེའི་རྗེས་སུ་དཔལ་ལྡན་ཟླ་བས་རྩ་ཤེའི་
འགྲེལ་བ་ཚིག་གསལ་མཛད་ནས་འཕགས་པ་ཀླུ་སྒྲུབ་ཀྱི་དགོངས་པ་ཐལ་་་་་
འགྱུར་དུ་གནས་ཤིང་རང་རྒྱུད་མི་འཐད་པའི་གསལ་ག་བཏོན་ནས་ཤིང་་་་་་
རྟའི་སྲོལ་ཕྱེ་བ་ཡིན་ལ་ཞེས་གསུངས་པའི་ཕྱིར་རོ། །དེ་ཡང་སློབ་དཔོན་ཀླུ་
སྒྲུབ་ཀྱི་དགོངས་པ་འགྲེལ་བ་ལ་སྔགས་དང་ཕར་ཕྱིན་ཐེག་པ་གཉིས་ཀའི་སྒོ་
ནས་གཙོ་བོར་གྱུར་པ་ནི་སྲས་ཀྱི་ཐུ་བོ་འཕགས་པ་ལྷ་ཡིན་ལ། དེས་དབུ་
མའི་བསྟན་བཅོས་རྣལ་འབྱོར་སྤྱོད་པ་བཞི་བརྒྱ་བ་མཛད་དེ་ཡབ་སྲས་དེ་
གཉིས་ལ་རྗེས་འབྲངས་དག་གིས་ཡིད་ཆེས་པའི་གནས་སུ་ཁྱད་པར་མེད་་་་
པར་འཛིན་པས་བོད་སྔ་མས་གཞུང་ཕྱི་མོའི་དབུ་མ་བའི་ཐ་སྙད་མཛད་ལ།
དེ་གཉིས་ཀྱི་རྗེས་འབྲངས་ལ་ཐལ་རང་གི་ཕྱོགས་གཉིས་ལས་རང་རྒྱུད་པ་་་
ལ་ལེགས་ལྡན་འབྱེད་རྗེས་འབྲངས་དང་བཅས། འཕགས་པ་གྲོལ་སྡེ། ཞི་བ་
འཚོ་རྗེས་འབྲངས་དང་བཅས་པའི་ཕྱོགས་གཉིས་ལས། ལེགས་ལྡན་འབྱེད་
ཀྱིས་རྩ་ཤེའི་འགྲེལ་བ་ཤེས་རབ་སྒྲོན་མ། རང་གཞུང་དུ་བརྩམས་པ་དབུ་
མ་སྙིང་བོ། དེའི་རང་འགྲེལ་རྟོག་གེ་འབར་བ་དང་བཅས་པ་མཛད་ཅིང་།
ཡེ་ཤེས་སྙིང་བོས་དེའི་རྗེས་སུ་འབྲངས་ནས་དབུ་མ་བདེན་གཉིས་མཛད།
དེ་གཉིས་ཀས་ཕྱི་དོན་ཐ་སྙད་དུ་ཞལ་གྱིས་བཞེས་ཤིང་རང་རིག་མི་བཞེད་་་་་
པས་བོད་སྔ་མ་རྣམས་ཀྱིས་མདོ་སྡེ་སྤྱོད་པའི་དབུ་མ་བ་ཞེས་པའི་ཐ་སྙད་་་་་
བཏགས་སོ། །ཞི་བ་འཚོས་ནི་ཐ་སྙད་དུ་ཕྱི་དོན་མེད་ཅིང་རང་རིག་ཡོད་པ་
དང༌། ཤེས་པ་བདེན་པར་མ་གྲུབ་པའི་དབུ་མའི་སྲོལ་ཕྱེ་ནས་དབུ་མ་རྒྱན་
185



མཛད་ཅིང་། ཀ་མ་ལ་ཤཱི་ལས་དབུ་མ་སྣང་བ་དང༌། སྒོམ་རིམ་གསུམ་མཛད་
ལ། འཕགས་པའི་ཡུལ་གྱི་སངས་རྒྱས་ཡེ་ཤེས་ཞབས། ཨ་ ཀ་རའི་གཞུང་
རྣམས་ཀྱང་ལྟ་བའི་འཇོག་ཚུལ་ཞི་བ་འཚོ་ལྟར་བཞེད། བོད་སྔ་མས་རྣལ་
འབྱོར་སྤྱོད་པའི་ཐ་སྙད་སྦྱར་རོ། །ཐལ་འགྱུར་བའི་ཕྱོགས་ལ་སངས་རྒྱས་
བསྐྱངས་ཀྱིས་རྩ་ཤེའི་འགྲེལ་བ་བུདྡྷ་པཱ་ལི་ཏ་དང་དེའི་རྗེས་སུ་དཔལ་ལྡན་
ཟླ་བས་རྩ་ཤེའི་འགྲེལ་བ་ཚིག་གསལ། དེ་བཞིན་དུ་རིགས་པ་དྲུག་ཅུ་བའི་
འགྲེལ་བ་དང་བཞི་བརྒྱ་བའི་འགྲེལ་བ་གཉིས་ཀ་རང་གཞུང་དུ་བརྩམས་པ་
འཇུག་པ་རང་འགྲེལ་དང་བཅས་པ་མཛད་དེ་མཁས་མཆོག་དཔའ་བོ་དང་
ཞི་བ་ལྷ་གཉིས་ཀྱང་དེ་དག་དང་མཐུན་པའི་ཕྱོགས་སོ། །འདི་དག་ལ་འཇིག་
རྟེན་གྲགས་སྡེ་སྤྱོད་པའི་དབུ་མ་བའི་ཐ་སྙད་མཛད་དོ། །ཐོག་མར་སངས་
རྒྱས་བསྐྱངས་ཀྱིས་འཕགས་པའི་དགོངས་པ་ཐལ་འགྱུར་དུ་བཀྲལ་བ་ལ། དེ་
ཉིད་ལེགས་ལྡན་འབྱེད་ཀྱིས་བཀག་ནས་རང་རྒྱུད་ཀྱི་སྲོལ་ཕྱེ་བས་དེ་གཉིས་
རྗེས་འབྲངས་དང་བཅས་པ་ལ་བོད་སྔ་མས་ཕྱོགས་ཡོངས་སུ་འཛིན་པའི་་་་་
དབུ་མ་བའི་ཐ་སྙད་དུ་མཛད་དོ། །སྔ་རབས་པའི་འདོད་པ་དགག་པ་ལ།
དང་པོ་འདོད་པ་དགོད་པ་ནི། དེ་ལ་སྔ་རབས་སོགས་ཏེ། ལོ་ཙཱ་བ་ཆེན་པོས་
བཀག་པ་ཤིན་ཏུ་ལེགས་གསུང་བ་ནི། སྤྱིར་དབུ་མ་བ་ལ་དེ་འདྲའི་མིང་གི་
ཐ་སྙད་མི་འཐད་པར་བཞེད་པའི་དོན་མ་ཡིན་ཏེ། ཐ་སྙད་སྔ་མ་གཉིས་པོ་
རང་རྒྱུད་པ་ལ་ཡོངས་གྲགས་དང་ཕྱི་མ་ནི་རང་རྒྱུད་པ་ལ་སྒྱུ་མ་རིགས་གྲུབ་
པ་དང༌། ཐལ་འགྱུར་བ་ལ་རབ་ཏུ་མི་གནས་པར་སྨྲ་བ་ཞེས་སློབ་དཔོན་
186



དཔའ་བོས་དོན་དམ་པ་བྱང་ཆུབ་ཀྱི་སེམས་བསྒོམ་པའི་ཡི་གེ་རིན་པོ་ཆེའི་་་
སྒྲོན་མ་ཞེས་བྱ་བ་ལས་གསུངས་པས་དེ་འདྲའི་མིང་གི་ཐ་སྙད་ཙམ་མི་་་་་་
འཐད་པར་བཞེད་པ་མིན་ནོ། ། །དེས་ན་དབུ་མ་བ་ལ་ཐ་སྙད་འཇོག་ཚུལ་
གྱི་སྒོ་ནས་མདོ་སྡེ་སྤྱོད་པ་དང་རྣལ་འབྱོར་སྤྱོད་པའི་དབུ་མ་བ་གཉིས་སུ་་་་
གྲངས་ངེས་པར་འདོད་ན་མི་འཐད་དེ། སློབ་དཔོན་ཟླ་བ་གྲགས་པ་དབུ་མ་
བ་ཡིན་པ་གང་ཞིག དེ་གཉིས་གང་ཡང་མ་ཡིན་པའི་ཕྱིར། དེས་ཐ་སྙད་དུ་
ཕྱི་དོན་ཡོད་པར་བཞེད་ཀྱང་མདོ་སྡེ་སྤྱོད་པ་ཞེས་བྱར་མི་རུང་ལ། དེ་བཞིན་
དུ་ཕྱི་དོན་ཡོད་ཅིང་རང་རིག་ཞལ་གྱིས་མི་བཞེས་པས་བྱེ་བྲག་སྨྲ་བ་དང་་་་
གྲུབ་མཐའ་མཐུན་པར་འདོད་པའང་ཤིན་ཏུ་མི་རིགས་ཏེ། སློབ་དཔོན་
ཟླ་གྲགས་ཀྱི་བཞེད་པ་ནི་གྲུབ་མཐའ་སྨྲ་བ་འོག་མ་སུ་གང་ལང་མི་བསྟུན་པ་
ཐུན་མོང་མ་ཡིན་པར་བཤད་པའི་ཕྱིར་རོ། །གཞན་ཡང་སྒྱུ་མ་རིགས་གྲུབ་
པ་དང་རབ་ཏུ་མི་གནས་པར་སྨྲ་བའི་འདོད་ཚུལ་བཤད་པ་དེ་ཤིན་ཏུ་མི་་་་
འཐད་དེ། སྒྱུ་མ་རིགས་གྲུབ་པས་ཆོས་ཅན་མྱུ་གུ་ལྟ་བུའི་སྟེང་དུ་ཆོས་བདེན་
མེད་སྣང་བའི་སྣང་སྟོང་གཉིས་ཚོགས་སྒྱུ་མ་ལྟ་བུའི་དོན་དེ་ཉིད་རིགས་ཤེས་
རྗེས་དཔག་གི་གཞལ་བྱར་འདོད་པས་ན། སྣང་སྟོང་ཚོགས་པ་དེ་ཀུན་རྫོབ་
བདེན་པ་དངོས་དང་། དོན་དམ་བདེན་པ་བ ཏགས་པ་བར་བཞེད་པ་ཡིན་
གྱི་དེ་དོན་དམ་བདེན་པ་དངོས་ཡིན་པར་འདོད་པའི་དབུ་མ་བ་སུ་ཡང་་་་་
མེད་པའི་ཕྱིར་རོ། །སྣང་བ་ལ་སྤྲོས་པ་རྣམ་པར་བཅད་པ་ཙམ་ལ་རྣམ་བཅད་
དང་ཡོངས་གཅོད་གཉིས་ལྷག་མཐོང་ཆུང་བར་གསུངས་པས། རབ་ཏུ་མི་
187



གནས་པའི་དབུ་མ་བས་རྣམ་བཅད་མེད་དགག་དེ་དོན་དམ་བདེན་པར་་་་་
བཞེད་ཀྱི། ཡོངས་གཅོད་སྣང་སྟོང་གཉིས་ཚོགས་མ་ཡིན་དགག་དེ་དོན་དམ་
བདེན་པར་མི་འདོད་པས་རབ་ཏུ་མི་གནས་པར་སྨྲ་བའི་འཇོག་ཚུལ་དེ་ཡང་
འཐད་པ་མ་ཡིན་ནོ། །དེས་ན་རང་རྒྱུད་པའམ་སྒྱུ་མ་རིགས་གྲུབ་པའི་ལུགས་
ལ། མྱུ་གུ་བདེན་མེད་དུ་རྟོགས་པའི་རིགས་ཤེས་རྗེས་དཔག་གིས་མྱུ་གུ་དང་
བདེན་མེད་ཀྱི་ཚོགས་དོན་ཡུལ་དུ་བྱེད་པས་ཆོས་ཅན་མྱུ་གུ་ཡང་སྣང་བར་་་་
འདོད་ལ། དེ་ལྟ་ནའང་རྗེས་དཔག་དེ་མེད་དགག་གི་འཛིན་སྟངས་ཅན་
ཡིན་པ་མི་འགལ་ཏེ་དེས་མྱུ་གུ་བདེན་པར་མེད་སྙམ་དུ་འཛིན་ཅིང་མྱུ་གུ་་་་
བདེན་པར་མེད་པ་མེད་དགག་ཡིན་པའི་ཕྱིར་རོ། །ཐལ་འགྱུར་བའམ་རབ་
ཏུ་མི་གནས་པའི་ལུགས་ལ། རིགས་ཤེས་རྗེས་དཔག་གིས་དེ་འདྲའི་ཚོགས་
དོན་ཡུལ་དུ་མི་བྱེད་པས་མེད་དགག་ཁོ་ནའི་འཛིན་སྟངས་ཅན་ཡིན་ནོ། །
ཐལ་རང་གཉིས་ལ་དེ་འདྲའི་ཁྱད་པར་བྱུང་བའི་རྩ་བ་རང་ངོས་ནས་གྲུབ་་་་
པའི་ཆོས་འདོད་མི་འདོད་ལ་ཐུག་པར་གསུངས་པས་ཕྲ་བར་སྣང་ངོ༌། །རྒྱུ་
གར་བའི་སློབ་དཔོན་ཁ་ཅིག་ནི། སློབ་དཔོན་དཔའ་བོ་དང༌། ཁ་ཆེ་ལ་ཀཱི་
སོགས་ཡིན་པར་བཤད་དོ། །གསུང་བ་ཤིན་ཏུ་ལེགས་ཏེ་ཞེས་པར་སྐབས་
འདིར་རྔོག་བློ་ལྡན་ཤེས་རབ་ཚད་མར་བཞེད་ཀྱང་སྤྱིར་ལོ་ཙཱ་བ་ཁོ་རང་་་་་་
ཡང་དབུ་མ་ལ་ཅུང་ཞན། ཞི་གནས་ཀྱི་སྐབས་སུ་སྒོམ་རིམ་སོགས་དྲངས་
མོད་ལྷག་མཐོང་གི་སྐབས་འདིར་གཞུང་དེ་དག་མི་འདྲེན་པར་ཀླུ་སྒྲུབ་ཡབ་
སྲས་ཀྱི་གཞུང་གཙོ་བོར་འདྲེན་པ་ནི་སློབ་དཔོན་དེ་དག་ཐལ་འགྱུར་བའི་་་་་
188



གཞུང་གི་ཆེད་ལས་ཀྱི་མཁས་པ་ཡིན་པས་སོ། །དེ་དགག་པ་ནི། སྤྱིར་དབུ་མ་
སོགས་ཏེ། དོན་ནི། སྤྱིར་དབུ་མ་བའི་ལུགས་འཛིན་པར་ཁས་འཆེ་བ་སྟེ་
ཁས་ལེན་པ། དོན་ལ་དེ་མ་ཡིན་པ་སྟེ་གྲུབ་མཐའ་སྨྲ་བ་བཞི་གས་ཀྱང་རང་
རང་དབུ་མ་བར་ཁས་ལེན་ནོ། །རྒྱ་གར་དང་བོད་ཀྱི་སློབ་དཔོན་འགའ་རེས་
གོང་གི་ཐ་སྙད་འཇོག་ཚུལ་དེ་ལྟར་དུ་འདོད་པ་ཡོད་མོད་ཀྱང་། སློབ་དཔོན་
ཀླུ་སྒྲུབ་ཀྱི་རྗེས་སུ་འབྲང་བའི་དབུ་མ་བའི་ལུགས་འཛིན་ཆེན་པོ་མཆོག་ཏུ་་་
མཁས་པར་གྲགས་ཤིང་གྲུབ་པ་རྣམས་ཀྱི་ལུགས་ཇི་ལྟར་ཡིན་གཏན་ལ་་་་་་
དབབ་པར་བྱ་ཡི། རྒྱ་གར་དང་བོད་ན་གྲུབ་མཐའི་འཇོག་ལུགས་མི་འདྲ་
བའི་ཁྱད་པར་རང་རྒྱུད་པ་ལྔ་སོགས་ཀྱི་ཞིབ་ཆ་ཕྲ་མོ་ཡོད་པ་རྣམས་མཐའ་
དག་པར་སུ་ཞིག་གིས་བཤད་པར་ནུས་ཏེ་མི་ནུས་སོ། །ལོ་ཆེན་གྱི་སྤྲིངས་
ཡིག་བདུད་རྩིའི་ཐིགས་པ་ལས། གཞན་ཡང་དོན་དམ་འདོད་ཚུལ་གྱི་སྒོ་
ནས་དབུ་མ་བ་ལ་སྒྱུ་མ་རིགས་གྲུབ་པ་དང་། རབ་ཏུ་མི་གནས་པ་གཉིས་སུ་
བཞག་པའི་བོད་སྔ་རབས་པའི་འདོད་པ་དེ་འདྲ་བ་ནི་མཁས་པ་དམ་པ་་་་་་
རྣམས་དགྱེས་པའི་རྣམ་བཞག་མ་ཡིན་གྱི། ། རྨོངས་པ་ངོ་མཚར་སྐྱེད་པར་
བྱེད་པའི་རྣམ་གཞག་ཙམ་ཞིག་གོ་ཞེས་གསུངས་པ་ཤིན་ཏུ་འཐད་ཅིང་་་་་་་་
ལེགས་པ་ཡིན་ཏེ། སྔ་རབས་པ་ཁ་ཅིག་གིས་སྣང་སྟོང་གཉིས་ཚོགས་དོན་
དམ་བདེན་པར་འདོད་པ་སྒྱུ་མ་རིགས་གྲུབ་པ་དང་། སྣང་བ་ལ་སྤྲོས་པ་
རྣམ་པར་བཅད་པ་ཙམ་དོན་དམ་བདེན་པར་འདོད་པ་རབ་ཏུ་མི་གནས་་་་
པའི་དབུ་མ་བར་འདོད་པ་ལ་ལོ་ཆེན་གྱིས་དེ་འདྲ་བའི་རྣམ་བཞག་དེ་་་་་་་
189



རྨོངས་པ་ངོ་མཚར་སྐྱེད་བྱེད་དུ་གསུངས་པ་དང་། རྗེ་བླ་མས་ལོ་ཆེན་གྱིས་
དེ་ལྟར་གསུངས་པ་དེ་ལེགས་ཞེས་གསུངས་པ་ཡིན་གྱི། སྤྱིར་དབུ་མ་བ་ལ་སྒྱུ་
མ་རིགས་གྲུབ་པ་དང་རབ་ཏུ་མི་གནས་པ་གཉིས་སུ་ཕྱེ་བ་དང་། དེ་ཡང་
དང་པོར་རང་རྒྱུད་པ་དང་གཉིས་པ་ཐལ་འགྱུར་བ་ཡིན་པར་སློབ་དཔོན་་་་་
དཔའ་བོས་དོན་དམ་བྱང་ཆུབ་ཀྱི་སེམས་སྒོམ་པའི་ཡི་གེ་རིན་པོ་ཆེ་སྒྲོན་མ་
ལས་བཤད་པས་དབྱེ་བ་དེ་འཐད་ཅིང་། སྔ་རབས་པས་སྒྱུ་མ་རིགས་གྲུབ་
པའམ་རང་རྒྱུད་པས་སྣང་སྟོང་ཚོགས་པ་དོན་དམ་བདེན་པར་འདོད་ཟེར་
བ་ནི་སྒྱུ་མ་རིགས་གྲུབ་པས་སྣང་སྟོང་ཚོགས་པ་རིགས་ཤེས་རྗེས་དཔག་གི་་་་
ཡུལ། གཞལ་བྱར་འདོད་པ་ལ་འཁྲུལ་ནས་དེ་ལྟར་སྨྲས་པ་ཡིན་ཏེ་སྣང་སྟོང་
ཚོགས་པ་དོན་དམ་བདེན་པ་མིན་པ་དང་། ཆོས་ཅན་སྣང་བའི་སྟེང་
དུ་བདེན་གྲུབ་བཀག་ཙམ་གྱི་མེད་དགག་དོན་དམ་བདེན་པར་འདོད་པ་ལ་
དབུ་མ་ཐལ་རང་ཐམས་ཅད་འདྲ་བར་བཞེད་པ་ཡིན་ཞེས་རྟ་ནག་ནོར་་་་་་
བཟང་བས་ལས་ཆེན་ཀུན་རྒྱལ་བའི་དྲིས་ལན་དུ་དྲི་བ་དྲུག་པ་ལྟ་བ་སྐྱོང་་་
བའི་ཚེ་རང་གི་ངོ་བོས་གྲུབ་པ་བཀག་ཙམ་གྱི་མེད་དགག་ལས་གཞན་སྒྲུབ་་་
ཆོས་ཀྱི་རྣམ་པར་ཤར་ན་མཚན་མ་ལ་སྤྱོད་པར་འགྱུར་རོ་ཞེས་པ་དང་། དྲི་
བ་བདུན་པ་ཕུང་བོ་རང་བཞིན་མེད་པར་རྟོགས་པའི་རྗེས་དཔག་ལ་ཆོས་་་་་
དང་ཆོས་ཅན་མི་སྣང་ན་ཆོས་ཅན་གྱི་ཚོགས་པ་ཡུལ་དུ་ཇི་ལྟར་བྱེད། སྣང་
ན་མེད་དགག་གི་འཛིན་སྟངས་ཅན་དུ་ཇི་ལྟར་འགྱུར་ཞེས་པའི་ལན་་་་་་་
བསྐྱེད་ནས་བཤད་པར་མཛད་པའི་སྐབས་ལས་འབྱུང་ངོ༌། །བོད་ཀྱི་མཁས་
190



་་་་
པ་སྔ་མ་དེ་དག་གི་འདོད་པ་ནི་སྒྱུ་མ་རིགས་གྲུབ་དེས་རིགས་ཤེས་རྗེས་་་་་་་
དཔག་གིས་གཞལ་བའི་ཆོས་ཅན་བུམ་པ་སོགས་ལ་ཆོས་བདེན་མེད་ཚོགས་
པའི་དོན་སྒྱུ་མ་ལྟ་བུ་དེ་ཙམ་ཞིག་དོན་དམ་བདེན་པར་འདོད་པར་སྣང་ལ།
རིགས་ཤེས་ཀྱི་དངོས་ཀྱི་གཞལ་བྱ་སྒྱུ་མ་ལྟ་བུ་དེ་ནི་དགག་བྱ་བདེན་གྲུབ་་་་་
བཀག་པའི་ཆ་ནས་དོན་དམ་བདེན་པ་དང་རྣམ་གྲངས་མིན་པའི་དོན་དམ་
དང་མཐུན་པས་དེ་ལ་དོན་དམ་ཞེས་པའི་མིང་གིས་བཏགས་པར་དབུ་མ་་་
རྒྱན་དང་དབུ་མ་སྣང་བ་གཉིས་ཀ་ནས་གསུངས་པའི་ཕྱིར་རོ་ཞེས་མཆན་་་་་
འགྲེལ་ལས་གསུངས་ཤིང་། གཞན་འདི་ལ་ཞྭ་དམར་རིན་པོ་ཆེའི་ལྷག་
མཐོང་དཀའ་འགྲེལ་ན་མཐའ་དཔྱོད་རྒྱས་པར་ཡོད་པས་དེ་ལ་གཟིགས་་་་་་་
པར་ཞུ།
གཉིས་པ་རང་ལུགས་བཞག་པ་ལ་གཉིས་ལས་ཡེ་ཤེས་སྡེས་བཞེད་པའི་
བྱུང་རིམ་ཙམ་འཐད་ཕྱོགས་སུ་བསྟན་པ་ནི། འདི་ལ་སོགས་ཏེ། བྱུང་བའི་
རིམ་པ་དེ་ལྟར་དུ་མངོན་ནོ་ཞེས་པ་ལ་ལམ་རིམ་ཆུང་བར། བསྟན་བཅོས་
ཆེན་པོས་གསལ་བར་བྱས་པའི་བྱུང་རིམ་དེ་ལྟར་དུ་མངོན་ནོ་ཞེས་གསུངས་
པ་ལྟར། མདོ་སྡེ་སྤྱོད་པ་དང༌། རྣལ་འབྱོར་སྤྱོད་པའི་དབུ་མ་བའི་ཤིང་རྟའི་
སྲོལ་ཕྱེ་བའི་བྱུང་རིམ་ཡིན་གྱི། སྤྱིར་དེ་གཉིས་ཀྱི་སྔོན་དུ་ཕྱི་དོན་འདོད་པའི་
དབུ་མ་བ་སློབ་དཔོན་དཔའ་བོ་དང་། དེ་བ་ཤྲ་མ་དང༌། ཕྱི་དོན་མི་འདོད་
པ་འཕགས་པ་གྲོལ་སྡེ་སོགས་བྱུང་བས་ན་བྱུང་རིམ་ཙམ་མ་ཡིན་ནོ། །དེས་ན་
མདོ་སྡེ་སྤྱོད་པ་དང་རྣལ་འབྱོར་སྤྱོད་པའི་དབུ་མ་བ་གཉིས་བྱུང་བའི་རིམ་
191



པ་ནི་སློབ་དཔོན་ཡེ་ཤེས་སྡེས་བཤད་པ་ལྟར་འཐད་ཀྱང་། སློབ་དཔོན་ཟླ་བ་
ནི་ཕྱི་རོལ་ཡོད་པར་བཞེད་ཀྱང་མདོ་སྡེ་སྤྱོད་པ་ཞེས་བྱར་མི་རུང་ཞིང་། བྱེ་
བྲག་སྨྲ་བ་དང་མཐུན་པར་འདོད་པ་ཆེས་མི་རིགས་སོ། །དབུ་མ་བ་ལ་ཐལ་
རང་གཉིས་སུ་གྲངས་ངེས་པ་ནི་གངས་རིའི་སོགས་ཏེ། དོན་ནི། གངས་རིའི་
ཁྲོད་ཀྱི་བསྟན་པ་ཕྱི་དར་གྱི་དུས་སུ་བྱུང་བའི་མཁས་པ་རྣམས་ཀྱིས་དབུ་མ་
བ་ལ་ཐལ་འགྱུར་ཙམ་གྱིས་བསྒྲུབ་བྱ་རྟོགས་པའི་རྗེས་དཔག་དངོས་སུ་སྐྱེད་
ནུས་པར་འདོད་པས་ཐལ་འགྱུར་བ་དང་། ཐལ་འགྱུར་ཙམ་གྱིས་དེ་མི་ནུས་
པར་རང་རྒྱུད་ཀྱི་གཏན་ཚིགས་ངེས་པར་དགོས་པར་འདོད་པས་རང་རྒྱུད་
པ་གཉིས་ཀྱི་ཐ་སྙད་བྱེད་པ་ནི། ཟླ་བས་མཛད་པའི་འགྲེལ་བ་ཚིག་གསལ་
ལས་བཤད་པ་དང་མཐུན་པ་ཡིན་པས་བོད་ཀྱི་མཁས་པ་དེ་རྣམས་ཀྱིས་རང་
བཟོར་བྱས་པ་ཡིན་ནོ་སྙམ་དུ་མི་བསམ་མོ། །རྗེ་བླ་མ་བོད་དུ་མ་བྱོན་
པའི་ཡར་སྔོན་དུ་བོད་ལ་ཐལ་རང་གི་ཁྱད་པར་འབྱེད་ཤེས་པའང་མི་སྣ་་་་
གསུངས། བྱུང་བའི་རིམ་པ། རང་ཉིད་གང་གི་རྗེས་སུ་འབྲང་བསྟན་པ་ནི།
འོ་ན་སློབ་དཔོན་སོགས་ཏེ། འཕགས་པ་ཀླུ་སྒྲུབ་ཡབ་སྲས་ཀྱི་དགོངས་པ་
འགྲེལ་བའི་སློབ་དཔོན་གོང་དུ་བཤད་པ་དེ་ལྟར་མང་དུ་བྱུང་བས། སློབ་
དཔོན་དེ་དག་སུ་ཡི་རྗེས་སུ་འབྲངས་ནས་འཕགས་པ་ཀླུ་སྒྲུབ་ཡབ་སྲས་ཀྱི་
ལྟ་བ་གཏན་ལ་འབེབས་ཚུལ་གྱི་དགོངས་པ་ཕྱིན་ཅི་མ་ལོག་པར་འཚོལ་་་་་་
དགོས་སྙམ་དུ་བསམས་ན། དེ་ཡང་ཇོ་བོ་ཆེན་པོ་དང་དཔལ་ལྡན་ཨ་ཏི་
ཤ་ནི་ལྟ་བ་གཏན་ལ་འབེབས་པའི་མན་ངག་སློབ་དཔོན་ཟླ་བ་གྲགས་པའི་་་་
192



ལུགས་ལ་ཚད་མར་འཛིན་ཅིང་གཙོ་བོར་མཛད་པ་ཡིན་ཏེ། ཇོ་བོའི་བདེན་
གཉིས་ལས། ཀླུ་སྒྲུབ་སློབ་མ་ཟླ་གྲགས་ཡིན། །དེ་ལས་བརྒྱུད་པའི་མན་ངག་
གིས། །ཆོས་ཉིད་བདེན་པ་རྟོགས་པར་འགྱུར། །ཞེས་པ་དེ་འཐད་པར་
སྣང་བས་ཇོ་བོ་ཆེན་པོའི་རྗེས་སུ་འབྲངས་ནས་བྱང་ཆུབ་ལམ་གྱི་རིམ་པ་་་
གདམས་ངག་འདིའི་བརྒྱུད་པའི་བླ་མ་གོང་མ་ཆེན་པོ་པོ་ཏོ་བ་ལ་སོགས་པ་
རྣམས་ཀྱང་ཟླ་བ་གྲགས་པའི་གཞུང་ལ་ཚད་མར་བྱེད་དོ། །རྗེ་བླ་མས་ཀྱང་།
དཔལ་ལྡན་ཟླ་བའི་ལེགས་བཤད་ཀྱི། །འོད་དཀར་ཕྲེང་བས་གསལ་བྱས་པ། །
བླ་མའི་དྲིན་གྱིས་མཐོང་བའི་ཚེ། །བདག་གི་ཡིད་ཀྱི་ངལ་གསོ་ཐོབ། །ཅེས་
དང་། དྲང་ངེས་རྣམ་འབྱེད་ལས་ཀྱང་། འཛམ་གླིང་མཁས་པའི་རྒྱན་གྱུར་
འདི་རྣམས་ཀྱི། །ལེགས་བཤད་ཀུན་ལ་སྙིང་ནས་གུས་མོད་ཀྱང་། །འཁོར་
འདས་རྟེན་འབྱུང་མི་བསླུའི་གཏན་ཚིགས་ཀྱིས། །མཚན་འཛིན་དམིགས་
གཏད་ཐམས་ཅད་འཇིག་བྱེད་པའི། །ཟླ་བ་ལས་འོངས་ལེགས་བཤད་འོད་
དཀར་གྱིས། །བློ་མིག་ཀུན་དའི་ཚལ་རབ་ཕྱེ་བའི་ཚེ། །སངས་རྒྱས་བསྐྱངས་
ཀྱིས་བསྟན་པའི་ལམ་མཐོང་ནས། །ཀླུ་སྒྲུབ་ལུགས་བཟང་གཙོ་བོར་མི་
འཛིན་སུ། །ཞེས་པ་ལྟར་རོ། །དེས་ན་གདམས་ངག་འདིའི་བླ་མ་གོང་མ་ཆེན་
པོ་རྣམས་ཇོ་བོ་ཆེན་པོའི་རྗེས་སུ་འབྲངས་ནས་སློབ་དཔོན་ཟླ་བའི་ལུགས་་་་
གཙོ་བོར་འཛིན་ལ། ཟླ་བས་སངས་རྒྱས་བསྐྱངས་ཀྱི་ལུགས་གཞིར་འཇོག་
པས་འདིར་ནི་སློབ་དཔོན་དེ་གཉིས་ཀྱི་རྗེས་སུ་འབྲངས་ནས་ཀླུ་སྒྲུབ་ཀྱི་་་་་
དགོངས་པ་གཏན་ལ་དབབ་པར་བྱའོ། །
193



བ་གསུམ་པ་སྟོང་ཉིད་ཀྱི་ལྟ་བ་གཏན་ལ་འབེབས་པའི་ཚུལ་ལ་གཉིས།
དེ་ཁོ་ན་ཉིད་ལ་འཇུག་པའི་རིམ་པ་དང་། དེ་ཁོ་ན་ཉིད་གཏན་ལ་དབབ་པ་
དངོས་སོ། །དང་པོ་ལ་གཉིས། དངོས་དང་རྩོད་པ་སྤོང་བའོ། །དང་པོ་ལ་བཞི་
ལས་ཐོབ་བྱའི་དེ་ཁོ་ན་ཉིད་ངོས་གཟུང་བ་ནི། འདིར་ཐོབ་སོགས་ཏེ། （ གསུམ་
པ་སྟོང་ཉིད་ཀྱི་ཞེས་པ་ལ་ཞོལ་པར་གསར་དུ་སྟོང་བ་ཉིད་ཀྱི་ཞེས་འབྱུང》དོན་ནི་ཐོབ་པར་
བྱ་བའི་དེ་ཁོ་ན་ཉིད་མྱ་ངན་ཏེ་སྡུག་བསྔལ་རྩ་བ་དང་བཅས་པ་ལས་ཤིན་དུ་
འདས་པ་ཞིག་དགོས་པ་དེ་ནི་གང་ཡིན་པ་དང་དེ་འཐོབ་པར་བྱེད་པའི་་་་་
ཐབས་དེ་ཁོ་ན་ཉིད་རྟོགས་པ་ལ་འཇུག་པའི་རིམ་པའང་ཇི་འདྲ་བ་ཞིག་གི་
སྒོ་ནས་འཇུག་དགོས་པ་ཡིན་སྙམ་ནས་འདྲི་ན། ཕྱིའི་ཆོས་གཟུགས་སོགས་
དང་ནང་གི་ཆོས་མིག་རྣ་སོགས་ཀུན་རྫོབ་པའི་རང་བཞིན་ཅན། སྣང་
ལུགས་སྣ་ཚོགས་པར་སྣང་བ་དེ་ཡང་གཞིའི་སྡོད་ལུགས་ཀྱི་དེ་ཁོ་ན་མ་ཡིན་
བཞིན་དུ་དེ་འདྲའི་དེ་ཁོ་ན་ཉིད་ཀྱི་ཚུལ་དུ་སྣང་བའི་འཁྲུལ་བའི་སྣང་བ་་་་་
སེམས་རྨོངས་པར་བྱེད་པ་ཤེས་སྒྲིབ་མངོན་གྱུར་གཉིས་སྣང་འཁྲུལ་བའི་ཆ་
འདི་ཐམས་ཅད་བག་ཆགས་ཤེས་སྒྲིབ་ཡིན་པ། བག་ཆགས་དང་བཅས་པ་
སྤངས་པའི་སྒོ་ནས་ཉེ་བར་ཞི་བས་ན་བདག་དང་བདག་གི་བ་རྣམས་གཞི་་་
རང་རང་གི་ངོ་ཐོག་ནས་གྲུབ་པར་འཛིན་པའི་འཁྲུལ་བ་ཐམས་ཅད་ཡུལ་་་་
དུས་ཀྱི་རྣམ་པ་ཐམས་ཅད་དུ་གཏན་ནས་ཟད་པའི་མི་གནས་པའི་མྱ་ངན་་་་
ལས་འདས་པ་ནི་ཐེག་ཆེན་སྐབས་འདིར་ཐོབ་པར་བྱ་བའི་འབྲས་བུ་དེ་ཁོ་
ན་ཉིད་ཡིན་ལ་དེ་ཁོ་ན་ཉིད་དེ་ནི་སངས་རྒྱས་ཀྱི་ཆོས་ཀྱི་སྐུའོ། །དེ་ལ་ཇི་ལྟར་
194



འཇུག་པའི་རིམ་པ་བཤད་པ་ནི་དེ་ཁོ་ན་སོགས་ཏེ། དེ་ཡང་དང་པོ་སྡུག་
བདེན་འཁོར་བའི་ཉེས་དམིགས་བསམས་ཏེ་འདོར་འདོད་སྐྱེས། དེ་ནས་
སྤང་བ་ལ་དེའི་རྒྱུ་ཀུན་འབྱུང་འཁོར་བའི་འཇུག་རིམ་བསམས་ནས་སྐྱེས་བུ་
འབྲིང་དང་ཐུན་མོང་བའི་ལམ་གྱི་རིམ་པ་ཆེན་པོའི་གྲོགས་སུ་སོང་སྟེ་འཁོར་
བའི་རྩ་བ་དེ་གང་ཡིན་རྩད་བཅད་དེ་རང་གི་གཏན་གྱི་བདེ་བ་འཐོབ་པ་ལ་
གེགས་བྱེད་པའི་དགྲའི་གཙོ་བོ་རྒྱལ་པོ་ལྟ་བུ་དེ་འཇིག་ལྟ་མ་རིག་པ་ཡིན་་་་་
པར་ངོས་གཟུང་ཞིང་མ་རིག་པ་དེས་འཁོར་བའི་རྩ་བར་འགྲོ་ལུགས་ལ་ངེས་
པ་གཏིང་ཐག་པ་ནས་འདྲོངས་ན། དེ་སྤོང་འདོད་བྱུང་། དེ་སྤོང་ནུས་མི་
ནུས་ལ་བསམས་ཏེ་དེའི་འཛིན་སྟངས་ཕྱིན་ཅི་ལོག་ཏུ་བཟུང་བ་ཤེས་ན་དེ་་་
སྤོང་ནུས་སུ་ཚད་མས་ངེས་པ་རྙེད་དེ་ཐར་བ་འཐོབ་ནུས་སུ་ཚད་མས་ངེས་
པ་རྙེད་པར་འགྱུར། དེས་ན་དགྲའི་རྒྱལ་པོ་དེ་ལ་གནོད་བྱེད་མཐར་ཐུག་ནི་
བདག་མེད་རྟོགས་པའི་ཤེས་རབ་ཡིན་པར་ངོས་ཟིན་པའི་སྒོ་ནས། བདག་
དེ་ཡོད་པ་ལ་གནོད་བྱེད་དང་མེད་པ་ལ་སྒྲུབ་བྱེད་ཀྱི་ལུང་རིགས་ལ་བརྟེན་
ནས་དེ་འདྲའི་བདག་དེ་མེད་ཐག་ཆོད་དུ་ངེས་པ་རྙེད་རྒྱུ་དེ་ཐར་བ་དོན་དུ་
གཉེར་མཁན་ལ་མེད་ཐབས་མེད་པ་ཞིག་ཡིན་པ་དེ་ཐབས་སོགས་རྒྱལ་སྲས་
ཀྱི་སྤྱོད་པ་དང་འབྲེལ་ནས་གོམས་པ་མཐར་ཐུག་པ་ན་ཉིང་དགོས་མཐར་་་་་
ཐུག་འབྲས་བུ་ཆོས་ཀྱི་སྐུ་འཐོབ་པར་འགྱུར་བ་ཡིན་ནོ་ཞེས་པའོ། །དོན་དེ་
ཚིག་གསལ་དུ་བསྟན་པ་ནི་དེ་ཡང་སོགས་ཏེ། གལ་ཏེ་ཉོན་མོངས་སོགས་ནི་
རྩ་ཤེས་རབ་བྱེད་བཅུ་བདུན་པའི་མཇུག་ཏུ། ཉོན་མོངས་ལས་དང་ལུས་
195



རྣམས་དང་། །བྱེད་པ་པོ་དང་འབྲས་བུ་དག །དྲི་ཟའི་གྲོང་ཁྱེར་ལྟ་བུ་
དང་། །སྨིག་རྒྱུ་རྨི་ལམ་འདྲ་བ་ཡིན་ཞེས་བྱུང་བའི་དོན་རབ་བྱེད་བཅོ་
བརྒྱད་པའི་འགྲེལ་བའི་དབུའི་མཚམས་སྦྱར་དུ་བཀོད་པ་དེ་ཡིན་ཞིང༌། དེ་
ཁོ་ན་ཉིད་མ་ཡིན་བཞིན་དུ་ཞེས་པའི་དེ་ཁོ་ན་ཉིད་ནི་འདིའི་ལུགས་ཀྱི་་་་་
དགག་བྱ་རང་བཞིན་གྱིས་གྲུབ་པ་སྟེ། ཉོན་མོངས་སོགས་ཀུན་རྫོབ་ཀྱི་སྟེང་
དུ་ཆོས་ཉིད་ལ་བྱས་ནའང་དགག་བྱར་འགྲོ་ཚུལ་འོག་ཏུ་འབྱུང་བས་རུང་་་་
བར་མངོན། བདག་དང་བདག་གིར་འཛིན་པ་རྣམ་པ་ཐམས་ཅད་དུ་ཟད་
པ་ཙམ་ཐེག་དམན་ལའང་ཡོད་པས། དེ་ལས་ཁྱད་པར་དབྱེ་བའི་ཕྱིར་
འདིར་དེ་ཁོ་ན་ཉིད་དུ་སྣང་བ་འདི་ཐམས་ཅད་བག་ཆགས་དང་བཅས་ཏེ་
ཉེ་བར་ཞི་བས་ཞེས་བདེན་སྣང་བག་ཆགས་དང་བཅས་པ་སྤངས་པའི་དོན་
དུ་གསུངས་པས་ཆོས་སྐུར་གོ་སླའོ། །ཉོན་མོངས་སྐྱོན་རྣམས་སོགས་ཀྱི་དོན་
ནི་ཆགས་སོགས་ཉོན་མོངས་པ་དང་སྐྱེ་རྒ་ན་འཆི་སོགས་འཁོར་བའི་ཉེས་་་་་
སྐྱོན་གཅིག་ཀྱང་མ་ལུས་པ་ནི་ང་དང་ང་ཡི་བར་འཛིན་པའི་འཇིག་ཚོགས་
ལ་ལྟ་བའི་རྩ་བ་ལས་བྱུང་བར་རང་གི་བློ་ཡིས་བརྩད་བཅད་པས་མཐོང་་་་་་
བར་གྱུར་ཅིང་འཇིག་ལྟ་སྤངས་པས་ཤིང་རྩ་བ་ཆད་པའི་ཡལ་ག་ལྟར་སྐྱོན་
དེ་དག་ཟད་པར་འགྱུར་བ་དཔེར་ན་དགྲ་དམག་ཁྲི་འབུམ་མང་པོའི་རྩ་བ་
སྤྱི་ཁྱབ་དམག་དཔོན་ལ་ཐུག་པ་ཤེས་ནས་དེ་བཅོམ་ན་གཞན་རྣམས་རང་་་་་
ཤུགས་ཀྱིས་བཅོམ་པ་བཞིན་དུ། འཇིག་ལྟ་དེ་ངོས་ཟིན་པར་བྱས། དེ་ནས་
དེ་སྤོང་ནུས་མི་ནུས་དཔྱད་དེ་འཇིག་ལྟ་དེ་འཛིན་སྟངས་ཕྱིན་ཅི་ལོག་ཏུ་་་་་
196



ཞེན་པའི་བདག་གམ་ང་ནི་འཇིག་ལྟ་འདི་ཡི་དམིགས་པའི་འཁྲུལ་བའི་ཡུལ་
དུ་རྟོགས་པར་བྱས་ནས་འཇིག་ལྟ་དེས་བདག་ཡུལ་སྟེང་ནས་གྲུབ་པར་་་་་་་
བཟུང་བ་ལྟར་མེད་པར་མཐོང་ནས་སྤོང་དགོས་པའི་ཕྱིར་རོ། །དེ་ནས་ཞི་
ལྷག་ཟུང་འབྲེལ་གྱི་ལམ་ཉམས་སུ་ལེན་པའི་རྣལ་འབྱོར་བ་དེ་ཡིས་ང་ལམ་་་
ཞེན་ཡུལ་རང་བཞིན་གྱིས་གྲུབ་པའི་དོན་གྱི་སྡོད་ལུགས་སུ་མེད་ཀྱང་དེར་་་་་
སྣང་བའི་དགག་བྱའི་ང་དེ་འདྲ་བ་ནི་རང་བཞིན་གྱིས་གྲུབ་པ་གཏན་ཚིགས་
ལྔ་སོགས་ཀྱིས་འགོག་པར་བྱེད་དོ་ཞེས་པའོ། །དེ་ལ་རྟེན་འབྲེལ་བསྟོད་པ་
ལས། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །གང་ཞིག་
མཐོང་བས་དེ་ལྡོག་པ། །རྟེན་ཅིང་འབྲེལ་བར་འབྱུང་བར་གསུངས། །ཞེས་
དང་། རྣམ་འགྲེལ་ལས། ཉེས་པ་རྣམ་པ་ཐམས་ཅད་དག །འཇིག་ཚོགས་ལྟ་
ལས་སྐྱེ་བ་ཡིན། །དེ་མ་རིག་དེ་དེ་ལས་ཆགས། དེ་ལས་ཞེ་སྡང་ལ་སོགས་
འབྱུང་ལྟར་རོ་ཞེས་བཤད་པ་རྒྱ་ཆེར་མཛད། རིགས་པ་ནི། རྣམ་གྲོལ་དོན་
གཉེར་གྱི་གང་ཟག་ཆོས་ཅན། ཁྱོད་དེ་ཁོ་ན་ཉིད་ལ་འཇུག་ཚུལ་ཡོད་དེ། །
ཁྱོད་ཀྱིས་ཉེས་སྐྱོན་རྣམས་ཀྱི་རྩ་བ་འཇིག་ལྟ་ལ་ཐུག་ཡོད་པར་ཤེས་ནས་དེ་
སྤོང་ནུས་མི་ནུས་དཔྱད་དེ་དེའི་འཛིན་སྟངས་ཕྱིན་ཅི་ལོག་ཏུ་བཟུང་བ་ངོ་་་
ཤེས་པའི་སྒོ་ནས་དེ་དང་འཛིན་སྟངས་འགལ་བ་དེ་ཁོ་ན་ཉིད་ལ་འཇུག་་་་་
དགོས་པའི་ཕྱིར། དེ་ཉིད་ཀླུ་སྒྲུབ་ཀྱི་དགོངས་པར་བསྟན་པ་ནི་ཆོས་ཅན་
སོགས་ཏེ། རྩ་ཤེར་ཆོས་ཅན་སོ་སོ་ལ་བལྟོས་པའི་བདག་འགོག་པའི་རིགས་
པ་དུ་མ་གསུངས་ཀྱང་། རྣལ་འབྱོར་པས་ཐོག་མར་འཇུག་པའི་ཚེ་མདོར་
197



བསྡུས་ནས་བདག་དང་བདག་གི་བ་ལ་རང་བཞིན་མེད་པར་གཏན་ལ་ཕབ་
ནས་བསྒོམ་པ་ཡིན་ནོ། །དེ་ལ་ཁོ་ན་རེ། དེ་ཁོ་ན་ཉིད་ངོས་འཛིན་ཚུལ་དང་
དེ་ལ་འཇུག་ཚུལ་གཉིས་ཀ་མི་འཐད་དེ། འདིར་ནི་ཐེག་ཆེན་དེ་ཁོ་ན་ཉིད་
ལ་འཇུག་ཚུལ་སྟོན་པ་ཡིན་པས་བདག་དང་བདག་གི་བར་འཛིན་པ་ཟད་པ་
ཙམ་ནི་ཐོབ་བྱའི་དེ་ཁོ་ན་ཉིད་དུ་མི་རིགས་ལ། བདག་དང་བདག་གི་བ་
ལ་རང་བཞིན་མེད་པར་གཏན་ལ་ཕབ་པ་ཙམ་ལ་ཡང་ཆོས་ཀྱི་བདག་མེད་་་་
གཏན་ལ་ཕབ་པ་མེད་པས་དེ་ཁོ་ན་ཉིད་ལ་འཇུག་པའི་ལམ་དུ་མི་རིགས་་་་་
པའི་ཕྱིར། ཞེ་ན། དང་པོ་མི་འཐད་པའི་སྐྱོན་མེད་དེ་བདག་དང་བདག་གི་
བར་འཛིན་པ་རྣམ་པ་ཐམས་ཅད་དུ་ཟད་པ་ལ་གཉིས་ལས། ཉོན་མོངས་
སླར་མི་སྐྱེ་བའི་ཚུལ་གྱིས་སྤོང་བ་ནི་ཐེག་དམན་ལའང་ཡོད་ཀྱང་འདིར་ཕྱི་་་
ནང་གི་ཆོས་ཐམས་ཅད་ལ་གཉིས་སྣང་གི་སྤྲོས་པའི་མཚན་མ་བག་ཆགས་་་་་
དང་བཅས་པ་ཐམས་ཅད་ཟད་པར་སྤངས་པ་ཡིན་ལ། དེ་ཉིད་ཆོས་ཀྱི་སྐུ་
ཡིན་པའི་ཕྱིར་འཇུག་ཚུལ་མི་འཐད་པའི་སྐྱོན་མེད་དེ། བདག་དང་བདག་གི་
བ་རང་བཞིན་མེད་པར་རྟོགས་པའི་ཚེ་ཆོས་ཀྱི་བདག་མེད་གཏན་ལ་ཕབ་པ་
མེད་པ་རྟགས་མ་གྲུབ་པའི་ཕྱིར། བདག་རང་བཞིན་མེད་པར་རྟོགས་པ་ན་
དེའི་གདགས་གཞི་ཕུང་བོ་ལྔ་ཡང་རང་བཞིན་གྱིས་ཡོད་པར་འཛིན་པ་ལྡོག་
པར་འགྱུར་ཏེ། དཔེར་ན་ཤིང་རྟ་ཚིག་ན་དེའི་ཡན་ལག་ཀྱང་འཚིག་པ་
བཞིན་ནོ། །རབ་བྱེད་བཅོ་བརྒྱད་པ་ཉིད་རྒྱས་པར་འཆད་པ་ཡིན་ནོ་ཞེས་
པའི་སྐབས་རྗེ་རིན་པོ་ཆེས་ཀྱང༌། རྩ་ཤེའི་རབ་བྱེད་བཅོ་བརྒྱད་པའི་ཚིག་
198



མཚམས། གལ་ཏེ་ཕུང་བོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །
གལ་ཏེ་ཕུང་བོ་རྣམས་ལས་གཞན། །ཕུང་བོའི་མཚན་ཉིད་མེད་པར་འགྱུར། །
ཞེས་པའི་འགྲེལ་བ་སངས་རྒྱས་བསྐྱངས་ཀྱི་ཐད་ཀའི་འགྲེལ་བ་ནས་ལྟ་བ་་་་
མངོན་དུ་གྱུར་བའི་ཚུལ་མཛད་པས་རང་ཅག་གིས་ཀྱང་འགྲེལ་བ་བུདྡྷ་པཱ་ལི་
ཏ་ལ་གཟིགས་ན་ལྟ་བ་ལ་གོ་བ་སྟེར་བའི་བག་ཆགས་འཇོག་ཚབས་ཆེ་བའི་
རྟེན་འབྲེལ་ཡོད་པས་དེ་ལ་གཟིགས། མཚམས་འདིར། རྩ་ཤེའི་མཆོད་
བརྗོད་གང་གིས་རྟེན་ཅིང་འབྲེལ་བར་འབྱུང་སོགས་དྲངས་ནས་སྤྲོས་པའི་
མཐའ་བརྒྱད་དང་བྲལ་བའི་བཤད་པ་མདོར་བསྡུས་ཤིག་མཛད། གཉིས་པ་
རྩོད་པ་སྤང་བ་ལ་གསུམ་ལས། དེ་ཁོ་ན་ཉིད་ཀྱི་འཇུག་རིམ་ལ་རྩོད་པ་སྤང་
བ་ནི་གལ་ཏེ་སོགས་ཏེ། རིགས་པ་ནི། དེ་ཁོ་ན་ཉིད་ལ་འཇུག་པའི་གང་ཟག་
ཆོས་ཅན། ཁྱོད་ཀྱིས་བདག་ལ་རང་བཞིན་མེད་པར་རྟོགས་ན་དེའི་སྟོབས་
ཀྱིས་གདགས་གཞིའི་ཡན་ལག་ཕུང་སོགས་རང་བཞིན་གྱིས་ཡོད་པར་འཛིན་
པའི་སྒྲོ་འདོགས་ལྡོག་སྟེ། དཔེར་ན། ཤིང་རྟ་ཚིག་པ་ན་ཤིང་རྟའི་ཡན་ལག་
འཁོར་ལོ་སོགས་ཀྱང་འཚིག་པའི་ཕྱིར་ཞེས་པའོ། །དེ་ཡང་ཐར་འདོད་
དཔྱོད་ལྡན་རྣམས་ཀྱིས་རྣམ་པ་ཐམས་ཅད་དུ་དཔྱོད་པར་བྱེད་པའི་ཚེ་ན།
གདགས་གཞིའི་ཕུང་བོའི་རང་བཞིན་བདག་ཅེས་བྱ་བ་དེ་ལྟ་བུ་མ་རྙེད་ཅིང་
མི་དམིགས་པས་ན་བདག་དེ་ཉིད་རང་གི་སྡོད་ལུགས་ནས་གྲུབ་པ་མེད་པའི་
རྒྱུ་མཚན་དེའི་ཕྱིར་གདགས་གཞི་ཕུང་བོ་དེ་རྣམས་ལ་བཏགས་པའི་ངོ་བོ་་་་
ཉིད་ཀྱི་བཏགས་ཆོས་བདག་དེ་ཉིད་རང་གི་སྡོད་ལུགས་ནས་གྲུབ་པ་ཡོད་པ་
199



མ་ཡིན་ན། དེ་རྣམས་ལ་དེའི་གདགས་གཞི་ཕུང་སོགས་ཀྱི་བདག་གི་བ་རང་
གི་སྡོད་ལུགས་ཀྱི་ངོས་ནས་གྲུབ་པའི་སྒོ་ནས་ཡོད་པར་ག་ལ་འགྱུར་ཏེ་མི་་་་
འགྱུར་རོ། །བདག་རང་བཞིན་གྱིས་མ་དམིགས་པའི་ཕྱིར་ན་བདག་
ཏུ་གདགས་པའི་གཞིར་གྱུར་པ་བདག་གི་བ་ཕུང་བོ་འང་ཤིན་ཏུ་ཆེས་རང་་་་
བཞིན་གྱིས་དམིགས་པར་མི་འགྱུར་རོ། །འཇུག་འགྲེལ་ལས། གཟུགས་ལ་
སོགས་པའི་རང་གི་ངོ་བོ་ལ་དམིགས་པས་ཞེས་སོགས་ཀྱི་ཕུང་བོ་རང་བཞིན་
མེད་པར་མ་རྟོགས་ན་གང་ཟག་གི་བདག་མེད་མི་རྟོགས་པར་བཤད་པའི་་་་
དོན། གང་ཟག་རང་བཞིན་མེད་པར་རྟོགས་པའི་བློ་དེ་ཉིད་ཀྱིས་ཕུང་བོ་
རང་བཞིན་མེད་དོ་སྙམ་དུ་མི་འཛིན་པས་དེས་དངོས་སུ་རྟོགས་པ་མིན་ཞིང་
ཤུགས་ལ་རྟོགས་པའང་མིན་མོད། བློ་དེའི་བྱེད་པ་ལ་བརྟེན་ནས་གཞན་ལ་
ལྟོས་མེད་དུ་ཕུང་བོ་རང་བཞིན་མེད་པར་ངེས་པའི་ངེས་ཤེས་འདྲེན་པས་ཐ་
སྙད་རགས་པ་ལ་བློ་དེས་རྟོགས་ཞེས་བཤད་པ་ཡིན། དེས་ན་ཕུང་བོ་བདག་
མེད་རྟོགས་མི་ནུས་ན་གང་ཟག་བདེན་མེད་མ་རྟོགས་པས་ཁྱབ། གང་ཟག་
གི་བདག་མེད་རྟོགས་ན་ཆོས་ཀྱི་བདག་མེད་རྟོགས་ནུས་པའི་ཁྱབ་བྱས་ཆོག
འཇུག་པའི་ཊཱིཀ་ཆེན་དུ་གདགས་གཞི་ཕུང་བོ་ལ་བདེན་པར་ཞེན་པའི་ཞེན་
ཡུལ་སུན་མ་ཕྱིན་ན་བཏགས་ཆོས་གང་ཟག་ལ་བདེན་པར་འཛིན་པའི་ཞེན་
ཡུལ་ཡང་སུན་མི་འབྱིན་ཞེས་གསུངས་པའི་དོན་ཡང་ཕུང་བོ་བདེན་འཛིན་
གྱི་ཞེན་ཡུལ་སུན་འབྱིན་མི་ནུས་ན་གཅིག་ཤོས་ཀྱི་ཞེན་ཡུལ་མེད་པར་རྟོགས་
པ་མི་སྲིད་ཅེས་པའོ། །གང་ཟག་བདེན་མེད་རྟོགས་པའི་བློ་དེས་ཕུང་བོ་
200



བདེན་འཛིན་གྱི་ཞེན་ཡུལ་སུན་ཕྱུང་ན་དེ་ཁེགས་པར་ཁས་ལེན་དགོས་པས།
དེ་འདྲའི་བློ་དེས་ཕུང་བོ་བདེན་མེད་ཡོངས་གཅོད་ལ་གྲུབ་པར་ཐལ། ཕུང་
བོ་བདེན་གྲུབ་རྣམ་བཅད་ལ་ཁེགས་པའི་ཕྱིར། འདོད་ན། བདག་མེད་
གཉིས་ཀྱི་རྟོགས་རིམ་མི་འཐད་པར་ཐལ་བ་སོགས་འབྱུང་། ལེགས་བཤད་
སྙིང་བོ་ལས། ཆོས་བདག་གྲུབ་མཐས་ཡོད་པར་ཁས་ལེན་ན་གང་ཟག་
གི་བདག་མེད་རྟོགས་པ་འོང་ས་མེད་པས་ཞེས་པའང་གང་ཟག་རང་བཞིན་
མེད་པར་རྟོགས་པའི་རྗེས་སུ་ཕུང་བོ་ལ་སོགས་པ་རང་བཞིན་ཡོད་མེད་བློ་
ཁ་ཕྱོགས་པ་ཙམ་གྱིས་རང་བཞིན་མེད་པར་རྟོགས་པར་འགྱུར་གྱི། ཕུང་
སོགས་རང་བཞིན་གྱིས་གྲུབ་པ་འཐད་དོ་སྙམ་དུ་གྲུབ་མཐས་སྒྲོ་འདོགས་པ་
མི་འབྱུང་བའི་དོན་ནོ། །བློ་དེས་རང་དུས་སུ་ཡུལ་དེ་མ་རྟོགས་ཀྱང་བློ་དེའི་
སྟོབས་ཀྱིས་ཚད་མ་གཞན་བརྒྱུད་པ་ལ་མ་ལྟོས་པར་ཡུལ་དེ་རྟོགས་པའི་ཚད་
མ་སྐྱེད་པ་ནི་བློ་དེས་ཡུལ་དེ་རིགས་པའི་སྟོབས་ཤུགས་ཀྱིས་རྟོགས་པའི་དོན་
དུ་འཇོག་པ་ནི། རྣམ་འགྲེལ་ལས། སྒྲ་ནི་བྱས་ཡིན་འདི་འདྲ་ཀུན། །མི་རྟག་
ཅེས་ནི་བརྗོད་པས་ཀྱང་། །དོན་གྱིས་དེ་ནི་འཇིག་བློར་འགྱུར། །ཞེས་བྱས་
རྟོགས་ཀྱིས་སྒྲ་མི་རྟག་པར་སྒྲུབ་པའི་སྦྱོར་བའི་ཚུལ་གསུམ་ངེས་པའི་ཚད་་་་
མས་དེ་སྒྲུབ་ཀྱི་བསྒྲུབ་བྱ་རིགས་པའི་སྟོབས་ཤུགས་ཀྱིས་རྟོགས་པར་བཤད་
པ་ལྟ་བུ་ཡིན་པས། འདིར་ཡང་གང་ཟག་རང་བཞིན་མེད་པར་རྟོགས་པའི་
སྟོབས་ཤུགས་ཏེ་ནུས་པ་ལ་བརྟེན་ནས་གཞན་ལ་ལྟོས་མེད་དུ་ཕུང་བོ་རང་་་་
བཞིན་མེད་པར་རྟོགས་པའི་ཚད་མ་སྐྱེད་པས་ན་གང་ཟག་གི་བདག་མེད་་་་་
201



རྟོགས་པའི་བློ་དེས་ཆོས་ཀྱི་བདག་མེད་རིགས་པའི་སྟོབས་ཤུགས་ཀྱིས་་་་་་་
རྟོགས་པ་ཡིན་བྱས་ཀྱང་རུང་། སྡེ་བདུན་རྒྱན་དུ། རྗེས་དཔག་ཚད་མ་དང་
བཅད་ཤེས་གཉིས་ཀ་ངེས་ཤེས་སུ་གསུངས་ཤིང་ལུགས་འདིར་བཅད་ཤེས་
ནི་སྔར་ངེས་ཟིན་གྱི་ཡུལ་དྲན་པའི་བློ་ཡིན་ལ། དྲན་པའི་བློ་ལ་རྟོག་པས་
ཁྱབ་པས་མངོན་སུམ་སྐད་ཅིག་ཕྱི་མ་རྣམས་བཅད་ཤེས་སུ་མི་བཞེད། ཡིག་
ཆ་གཞན་དུ་ངེས་ཤེས་ཞེས་པ་གཙོ་བོར་རྟོག་པ་བཅད་ཤེས་ལ་སྦྱར་བ་དང་།
ཕྱིན་ཅི་ལོག་གི་ཡུལ་ཞེན་པས་འཛིན་པ་ལའང་ངེས་ཤེས་ཀྱི་ཐ་སྙད་སྦྱར་བ་
ཡོད། ལུགས་འདིར་ཡང་ཆོས་ཀྱི་བདག་མེད་གསར་དུ་རྟོགས་པ་ངེས་
ཤེས་སུ་གསུངས་པ་ལ་དཔག་ན་སྔར་མ་རྟོགས་པ་གསར་དུ་རྟོགས་པའི་རྗེས་
དཔག་དང་། རྟོགས་ཟིན་རྟོགས་པའི་བློ་གཉིས་ཀ་ངེས་ཤེས་སུ་བཞེད་པ་
འདྲ། ཕུང་བོ་རང་བཞིན་མེད་པར་རྟོགས་པ་རྟོགས་ཟིན་རྟོགས་པའི་བློར་
འདོད་དམ་ཞེ་ན་དེ་ལྟར་མི་བཞེད་པར་འདྲ་སྟེ། དཔེར་ན། མྱུ་གུ་བདེན་
མེད་རྟོགས་པའི་རིགས་ཤེས་ཀྱིས་མྱུ་གུ་བདེན་མེད་ཡོད་པ་རིགས་པའི་་་་་་
སྟོབས་ཤུགས་ཀྱིས་རྟོགས་པར་འདོད་པ་ལ་ཐལ་རང་ཐམས་ཅད་མཐུན་ནོ། །
རིན་ཆེན་ཕྲེང་བའི་ཇི་སྲིད་ཕུང་བོར་འཛིན་ཡོད་པ་ཞེས་པའི་དོན་ལ། རྗེ་
བཙུན་པས། གང་ཟག་གི་གདགས་གཞི་ཕུང་སོགས་ཀྱི་ཆོས་བདེན་གྲུབ་ཏུ་
ཁས་ལེན་པ་དེ་སྲིད་དུ་ངར་འཛིན་ལྷན་སྐྱེས་ཀྱི་ཞེན་ཡུལ་སུན་མ་ཕྱུང་བར་
ཡོད་ཅེས་པའི་དོན་ཡིན་གྱི། ཆོས་ཀྱི་བདག་འཛིན་གྱི་ཞེན་ཡུལ་སུན་མ་ཕྱུང་
བར་ཡོད་པ་དེ་སྲིད་དུ་ངར་འཛིན་ལྷན་སྐྱེས་ཀྱི་ཞེན་ཡུལ་སུན་མ་ཕྱུང་བར་
202



ཡོད་ཅེས་པའི་དོན་མ་ཡིན་ཏེ། དེ་ལྟ་ན་གང་ཟག་གི་བདག་མེད་ཚད་མས་
རྟོགས་པའི་གང་ཟག་ཡིན་ན་ཆོས་ཀྱི་བདག་མེད་ཚད་མས་རྟོགས་པའི་གང་
ཟག་ཡིན་པས་ཁྱབ་པར་ཐལ་བའི་སྐྱོན་ཡོད་པའི་ཕྱིར་ཞེས་འདོད། །འོ་ན།
ཆོས་ཀྱི་བདག་མེད་རྟོགས་པའི་ལྟ་བ་རྒྱུད་ལ་སྐྱེད་པ་ལ་གང་ཟག་གི་བདག་
མེད་རྟོགས་པའི་ལྟ་བ་རྒྱུད་ལ་སྐྱེད་པ་སྔོན་དུ་འགྲོ་དགོས་པ་མི་འཐད་པར་
ཐལ། གང་ཟག་ཆོས་ཅན། བདེན་པར་མེད་དེ། རྟེན་འབྲེལ་ཡིན་པའི་ཕྱིར།
དཔེར་ན། གཟུགས་བརྙན་བཞིན། ཞེས་བཀོད་པའི་རྟེན་འབྲེལ་གྱི་རྟགས་
ཀྱིས་གང་ཟག་བདེན་དུ་སྒྲུབ་པའི་ཕྱི་རྒོལ་ཡང་དག་གིས་གཟུགས་བརྙན་་་་་་
བདེན་མེད་དུ་རྟོགས་པའི་ཕྱིར་ཟེར་ན་སྐྱོན་མེད་དེ། ཆོས་དང་གང་ཟག་
གཉིས་སུ་ཕྱེ་བའི་ཆོས་གཅིག་བདེན་མེད་དུ་རྟོགས་པ་ཙམ་ལ་ཆོས་ཀྱི་བདག་
མེད་རྟོགས་པར་མི་འཇོག་པའི་ཕྱིར་ཏེ། གང་ཟག་གི་གདགས་གཞིའི་ཕུང་
བོ་བདེན་མེད་དུ་ནམ་རྟོགས་པའི་ཚེ་ཆོས་ཀྱི་བདག་མེད་རྟོགས་པར་འཇོག་
པའི་ཕྱིར་ཞེས་འདོད། སྐབས་འདིར་དཔྱད་པའི་སྒོ་མང་། གང་ཟག་རང་
བཞིན་མེད་པར་རྟོགས་པའི་ཚེ་ཕུང་བོ་རང་བཞིན་མེད་པར་མ་རྟོགས་པའི་
རྩོད་པ་སྤང་བ་ནི་གལ་ཏེ་གང་ཟག་སོགས་ཏེ། དོན་ནི། གང་ཟག་རང་
བཞིན་མེད་པར་རྟོགས་པའི་བློ་དེ་ཉིད་ཀྱིས། ཕུང་བོ་རང་བཞིན་མེད་པར་
མ་རྟོགས་ཀྱང་བློ་དེས་གཞན་ལ་ལྟོས་མེད་དུ་ཕུང་བོ་རང་བཞིན་མེད་པར་་་་་
ངེས་པའི་ངེས་ཤེས་འདྲེན་ནུས་པས་ན་ཕུང་བོ་ལ་རང་བཞིན་སྒྲོ་འདོགས་་་་་
པའི་སྒྲོ་འདོགས་གཅོད་ནུས་པ་ཡིན། དེ་བས། གང་གིས་དངོས་གཅིག་དེ་
203



བཞིན་ཉིད་མཐོང་བ། དེ་ཡིས་ཆོས་ཀུན་དེ་བཞིན་ཉིད་དུ་མཐོང་ཞེས་དང་།
དངོས་པོ་གཅིག་གི་ལྟ་བོ་གང་། །དེ་ནི་ཀུན་གྱི་ལྟ་བོ་ཡིན། །ཞེས་ཆོས་གཅིག་
གི་སྟེང་གི་སྟོང་ཉིད་རྟོགས་ན། གཞི་གཞན་ལ་བློ་ཁ་ཕྱོགས་ཙམ་གྱིས་དེའི་
སྟེང་གི་སྟོང་ཉིད་ངེས་ནུས་ཞེས་པའི་དོན་ནོ། །བུདྡྷ་པཱ་ལི་ཏ་ནི་སངས་རྒྱས་
བསྐྱངས་ཞེས་པ་སྟེ་ཁོང་གི་རྩ་ཤེའི་འགྲེལ་བ་ལ་ཁོང་གི་མཚན་བཏགས་་་་་
པའོ། །དེའི་ལུང་དོན་ནི་བདག་རང་བཞིན་གྱིས་གྲུབ་པ་ཞེས་བྱ་བ་གང་
ཡིན་པ་དེ་ཡོད་པའི་ཚེ་དེའི་བདག་གི་ཕུང་བོ་རང་བཞིན་གྱིས་གྲུབ་པ་ཞེས་
བྱ་བ་ཡོད་ན་བདག་རང་བཞིན་གྱིས་གྲུབ་པ་དེ་ཡང་མེད་དེ། དེ་མེད་ན་
དེའི་བདག་གི་བ་འདི་རང་བཞིན་གྱིས་གྲུབ་པ་ཡིན་ནོ་ཞེས་བྱ་བར་ཇི་ལྟར་
འཐད་ཅེས་པའོ། །རང་སྡེ་གང་ཟག་བཏགས་ཡོད་དུ་འདོད་པས་མིག་སོགས་
རང་བཞིན་མེད་པར་རྟོགས་པའི་རྩོད་པ་སྤོང་བ་ནི།
༥༧༨ འོ་ན་རང་སྡེ་སོགས་ཏེ། སྐབས་འདིའི་དངོས་པོར་སྨྲ་བ་ནི་
རང་རྒྱུད་པ་མན་ཆད་དེ་དེ་ཡང་ཕྱི་ནང་གི་ཆོས་རང་བཞིན་གྱིས་གྲུབ་པའི་
དངོས་པོར་སྨྲ་བས་ན་དངོས་པོར་སྨྲ་བའོ། །གང་ཟག་རང་བཞིན་མེད་
པ་རྟོགས་པའི་བློས་ཕུང་བོ་རང་བཞིན་མེད་པ་སྟོབས་ཤུགས་ཀྱིས་རྟོགས་་་་་
དགོས་བྱས་པ་ལ། ཁོ་ན་རེ། གནས་མ་བུ་བ་ལས་གཞན་པའི་རང་སྡེ་དངོས་
སྨྲ་བ་རྣམས་ཆོས་ཅན། མིག་སོགས་རང་བཞིན་མེད་པར་རྟོགས་པར་ཐལ།
གང་ཟག་དོན་དམ་པར་མ་གྲུབ་པར་རྟོགས་པའི་ཕྱིར། དེར་ཐལ། གང་ཟག་
བཏགས་ཡོད་དུ་རྟོགས་པའི་ཕྱིར། དེར་ཐལ། གང་ཟག་བཏགས་ཡོད་
204



དུ་འདོད་པའམ་ཁས་ལེན་པའི་ཕྱིར་ན་མ་ཁྱབ་ཅེས་ལན་འདེབས་དགོས་་་་་
པར་དགོངས་པའོ། །མདོ་སེམས་གཉིས་ཀྱིས་གང་ཟག་དབུ་མ་བའི་ལུགས་ཀྱི་
དགག་བྱའི་དོན་དམ་དུ་གྲུབ་པར་འདོད་ཅིང་། རང་རང་གི་ལུགས་ཀྱི་དོན་
དམ་པར་ཡང་གྲུབ་པར་འདོད་པས། འདིར་གང་ཟག་དོན་དམ་པར་གྲུབ་
པར་མི་འདོད་ཅེས་པ་ཕྱོགས་སྔས་རིགས་པས་འཕུལ་ཚུལ་གྱི་དབང་དུ་བྱས་
པ་སྟེ། དངོས་སྨྲ་བ་དེ་རྣམས་ཀྱིས་གང་ཟག་བཏགས་ཡོད་དུ་འདོད་པས་
དོན་དམ་པར་གྲུབ་པར་མི་འདོད་པ་ལས་འོས་མེད་ལ། གང་ཟག་དོན་དམ་
པར་མ་གྲུབ་པར་རྟོགས་པར་ཡང་ཁས་ལེན་དགོས་པས། དེ་ལྟ་ན་མིག་
སོགས་རང་བཞིན་མེད་པར་རྟོགས་པར་འགྱུར་རོ་ཞེ་ན་ཞེས་སྦྱར་ན་བདེ། །
མིག་དང་མྱུ་གུ་ལ་སོགས་པའི་རགས་པ་རྣམས་དེ་དག་གིས་བཏགས་ཡོད་དུ་
འདོད་པས་ཞེས་གསུངས་པ་བྱེ་བྲག་སྨྲ་བ་དང་། ལུང་གི་རྗེས་འབྲང་གི་མདོ་
སྡེ་བའི་འདོད་ཚུལ་ལ་སྦྱར་ན་བདེ་བ་འདྲ། དེ་དག་གིས་རགས་པ་རང་
བཞིན་མེད་པར་རྟོགས་ན་རྒྱུན་ཡང་རང་བཞིན་མེད་པར་རྟོགས་པར་ཐལ་
བས། དབུ་མ་བས་དགེ་མི་དགེའི་ལས་ལམ་བདེན་མེད་དུ་སྨྲས་པ་ལ་རྒོལ་
དོན་མེད། དེས་ན་དངོས་པོར་སྨྲ་བ་རྣམས་ཀྱི་རང་ལུགས་ཀྱི་དོན་དམ་དང་
ཀུན་རྫོབ་ཅེས་སོགས་ཀྱི་དོན་ནི་བྱེ་བྲག་སྨྲ་བས་མཛོད་ལས་བཤད་པ་ལྟར་་་་་
བཅོམ་པའམ་བློས་སོ་སོར་བསལ་བས་རང་འཛིན་གྱི་བློ་འདོར་རུང་་་་་་
བཏགས་ཡོད་དང༌། དེ་ལས་ལྡོག་པ་རྫས་ཡོད་དུ་འདོད་དེ། ཀུན་རྫོབ་དང་
དོན་དམ་དུ་གྲུབ་ཚད་ཀྱང་དེའོ། །ལུང་གི་རྗེས་འབྲས་གི་མདོ་སྡེ་བས། ཀུན་
205



རྫོབ་དང་དོན་དམ་པར་གྲུབ་ཚད་བྱེ་སྨྲ་དང་མཐུན་ཀྱང་། འདུས་མ་བྱས་
གསུམ་དང་། ཕུང་བོ་དང་དབྱིབས་རྣམས་བཏགས་ཡོད་དུ་འདོད་པས་བྱེ་
སྨྲས་དེ་རྣམས་རྫས་ཡོད་དུ་འདོད་པ་དང་མི་འདྲ་ལ། རིགས་པའི་རྗེས་
འབྲང་གི་མདོ་སྡེ་བ་རྣམས་རྟོག་པས་བཏགས་ཙམ་དུ་གྲུབ་པའི་ཆོས་ཀུན་་་་
རྫོབ་བདེན་པ་དང་། རྟོག་པས་བཏགས་ཙམ་མ་ཡིན་པར་རང་ངོས་ནས་
གྲུབ་པའི་ཆོས་དོན་དམ་བདེན་པར་འདོད་པས་རིམ་པ་བཞིན་རྟག་དངོས་
གཉིས་དང་དོན་གཅིག་པར་འགྲོ་ཞིང་། རྫས་བཏགས་འཇོག་ཚུལ་དེ་
དང་འདྲ་འམ་སྙམ་ཡང་འདི་བས་གང་ཟག་རྫས་ཡོད་དུ་མི་འདོད་པ་དང་།
སེམས་བྱུང་རྫས་བཏགས་གཉིས་སུ་འབྱེད་ན་བརྟག་དགོས། སེམས་ཙམ་
པའི་ལུགས་ལ་འཇོག་ཚུལ་གཉིས་ལས་དང་པོ་ལྟར་ན། སྒྲ་རྟོག་གིས་བཞག་
ཙམ་དུ་ཡོད་པ་དང༌། དེ་ལ་མ་ལྟོས་པར་རང་གི་མཚན་ཉིད་ཀྱིས་ཡོད་པ་
གཉིས་ཀུན་རྫོབ་དང་དོན་དམ་པར་ཡོད་པའི་དོན་དུ་བཞག་ནས། གཞན་
དབང་ཡོངས་གྲུབ་གཉིས་དེའི་དབང་དུ་བྱས་པའི་དོན་དམ་པར་ཡོད་ཀྱི་་་་་
ཀུན་རྫོབ་ཏུ་མེད་པ་དང་། ཀུན་བཏགས་ཀུན་རྫོབ་ཏུ་ཡོད་ཀྱི་དོན་དམ་པར་
མེད་པར་བཤད་པ་དང་། འཇོག་ཚུལ་གཉིས་པ་ལྟར་ན་མཉམ་བཞག་ཟག་
མེད་ཡེ་ཤེས་དམ་པའི་དོན་ནམ་ཡུལ་ཡིན་མིན་གྱིས་དོན་དམ་དང༌། ཀུན་
རྫོབ་ཏུ་ཡོད་པར་འཇོག་པར་བ ཤད་པ་དང་། རྫས་བཏགས་ཀྱང་བསྡུ་བ་
ལྟར་ཆོས་དེ་བློ་ཡུལ་དུ་འཆར་བ་གཞི་གཞན་གྱི་རྣམ་པ་ཤར་བ་ལ་ངེས་པར་
ལྟོས་པ་ནི་བཏགས་ཡོད་དང་། དེ་ལྟ་བུ་ལ་མ་ལྟོས་པར་བློ་ཡུལ་དུ་འཆར་བ་
206



ནི་རྫས་ཡོད་དུ་འདོད་དོ། །དེས་ན་དངོས་སྨྲ་བ་རྣམས་ཀྱིས་དོན་དམ་དང་
ཀུན་རྫོབ་ཏུ་གྲུབ་ཚད་དང་རྫས་བཏགས་ཀྱི་ཁྱད་པར་བཤད་པ་དང་། དབུ་
མ་བའི་ལུགས་ཀྱི་དོན་དམ་པ་དང་ཀུན་རྫོབ་ཏུ་གྲུབ་ཚད་ཆེས་མི་མཐུན་་་་་
པས། དེ་དག་གིས་ཀུན་རྫོབ་ཏུ་འདོད་པ་རྣམས་དབུ་མ་བས་གཞལ་ན་དོན་
དམ་པར་གྲུབ་པའི་དོན་དུ་སོང་བ་དང༌། དེ་དག་གིས་དོན་དམ་པར་གྲུབ་
པར་འདོད་པའི་ཆོས་རྣམས་དབུ་མ་བ་ལྟར་ན་ཀུན་རྫོབ་ཏུ་ཡོད་པ་ཙམ་དུ་
འགྱུར་བ་ལ་འགལ་བ་མེད་ཅེས་པའོ། །(བདག་མེད་མི་རྟོགས་པར་བཞེད་པའི་ཕྱིར་རོ་
ཞེས་པ་ལ་དགའ་ལྡན་པར་རྙིང་དང་ལྷུན་རྩེ་བཀྲིས་འཁྱིལ་པར་གཉིས་རྣམས་སུ་བདག་མེད་མ་་་་་
རྟོགས་པར་ཞེས་འབྱུང་ངོ)གྲུབ་མཐའ་གོང་འོག་གི་བར་ནི་མིང་འདྲ་ཡང་དོན་་་་་
གཏན་ནས་མི་འདྲ་བ་མང་།
207



དེ་ཁོ་ན་ཉིད་གཏན་ལ་དབབ་པ་དངོས་ཀྱི་སྐོར། །
འ གཉིས་པ་དེ་ཁོ་ན་ཉིད་གཏན་ལ་དབབ་པ་དངོས་ལ་གསུམ།
རིགས་པའི་དགག་བྱ་ངོས་གཟུང་བ་དང༌། དེ་འགོག་པ་ཐལ་རང་གང་གིས་
བྱེད་པ་དང༌། བྱེད་པ་དེ་ལ་བརྟེན་ནས་ལྟ་བ་རྒྱུད་ལ་སྐྱེད་པའི་ཚུལ་ལོ། །
དང་པོ་ལ་གསུམ། དགག་བྱ་ལེགས་པར་ངོས་ཟིན་དགོས་པའི་རྒྱུ་མཚན་
དང༌། དགག་བྱ་ངོས་མ་ཟིན་པར་འགོག་པའི་གཞན་ལུགས་དགག་པ་དང༌།
རང་གི་ལུགས་ཀྱི་དགག་བྱ་ངོས་འཛིན་པའི་ཚུལ་ལོ། །དང་པོ། དགག་བྱ་
ལེགས་པར་ངོས་ཟིན་དགོས་པའི་རྒྱུ་མཚན་ནི། དཔེར་ན་སོགས་ཏེ། བདག་
མེད་པ་དང་རང་བཞིན་མེད་པ་ཞེས་པའི་དོན་ངེས་པ་ལ་གང་མེད་རྒྱུའི་་་་་
བདག་དང་རང་བཞིན་དེ་ལེགས་པར་ངོས་ཟིན་དགོས་ཏེ། དཔེར་ན་མདའ་
བརྡེག་པ་ལ་འབེན་ངོས་ཟིན་དགོས་པ་དང་། རྐུན་མ་འཛིན་པ་ལ་དེ་ངོས་
ཟིན་དགོས་པ་བཞིན་ནོ། །དེ་ལྟར་དགག་བྱའི་སྤྱི་ལེགས་པར་བློ་ངོར་མ་ཤར་
བར་བཀག་ན་རྟག་ཆད་ཀྱི་མཐར་ལྷུང་ཉེན་ཆེ་བ། དཔེར་ན། དགྲ་གསོད་
པར་འདོད་ནས་གྲོགས་བསད་པར་འགྲོ་ལྟ་བུའང་ཡོད། སྤྱོད་འཇུག་གི་
ལུང་དོན་ནི་བློ་ཕྱིན་ཅི་ལོག་བདེན་འཛིན་གྱིས་སྒྲོ་བཏགས་པའི་དགག་བྱའི་
དངོས་པོ་བདེན་གྲུབ་ལ་དེའི་རྣམ་པ་བློ་ལ་ཤར་བའི་སྒོ་ནས་མ་རེག་ཅིང་མ་
208
•-- 1
.
, ，，11#*
，，，
=
，，
，
， ， ༈ ༈
༈༈༈ ༔
，#* = 't， 1= !，，
*，
**v=
#*，
， ，
45 / =t ,**#l» ༼
༣ tt༧ +++t
-t，。。。。
-
.
.



ངེས་པར་བདེན་གྲུབ་དེ་མེད་པ་ཡི་དངོས་མེད་དེ་བདེན་མེད་བློས་རྟོགས་་་་
པའི་སྒོ་ནས་འཛིན་པར་ནུས་པ་མ་ཡིན་ནོ་ཞེས་པའོ། །རྔོག་ལོ་དང་ཆ་བ་
ཆོས་སེང་སོགས་ཀྱང་མཁས་པ་ཆེན་པོ་ཡིན་ཡང་དགག་བྱ་ངོས་མ་ཟིན་པ་་་
རེད། དེ་ཡང་གང་འགོག་རྒྱུ་དང་མེད་རྒྱུའི་བདག་ངོས་མ་ཟིན་ན། དེ་
བཀག་པའི་མེད་དགག་ངོས་མི་ཟིན་ཏེ། དཔེར་ན་འབེན་མ་མཐོང་བར་
མདའ་མི་ཕོག་པ་དང༌། རྐུན་མ་ངོས་མ་ཟིན་པར་འཛིན་མི་ཐུབ་པ་བཞིན་
དུ་འགྱུར་བས་འགོག་རྒྱུའི་བདག་ངོས་ཟིན་དགོས་ལ། དེ་ལ་བདེན་པར་
ཅེས་པའི་བདེན་པ་དང་། རང་བཞིན་གྱིས་མ་གྲུབ་རྒྱུའི་རང་བཞིན་དང་།
རང་ངོས་ནས་མེད་རྒྱུའི་རང་ངོས་ནི། བཞི་བརྒྱ་བ་ལས། རང་བཞིན་དག་
ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ལྟར་རྒྱུ་རྐྱེན་གྱིས་མ་
བཅོས་པ་དང་། ལྟོས་མེད་དུ་གྲུབ་པ་ཞིག་ལ་ངོས་འཛིན་དགོས་ཤིང་། བཞི་
བརྒྱ་བའི་འགྲེལ་པ་ལས། དེ་ལ་བདག་ཅེས་བྱ་བ་ནི། གང་ཞིག་དངོས་པོ་
རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་
བདག་མེད་པའོ། །ཅེས་གསུངས་པ་བཞིན། གཞན་གྱི་རྐྱེན་ལ་རག་ལས་པ་
མིན་པར་རང་གི་ངོས་ནས་ཡོད་པའམ། གཞན་ལ་ལྟོས་པ་མེད་ཅིང་རག་མ་
ལས་པར་རང་གི་ངོ་བོ་ཉིད་ཀྱིས་ཚུགས་ཐུབ་པ་ཞིག་ལ་ཟེར་བས། འདི་ལ་
ཚིག་གི་བཤད་ཡམ་ཙམ་གྱིས་ནི། རྩོད་པའི་ཚེ་ཕ་རོལ་བའི་ཁ་འགོག་བྱེད་
ཙམ་དུ་རུང་མོད། མྱོང་ཐོག་ནས་མ་ངེས་ན། དགག་བྱ་ངོས་མི་ཟིན་ཏེ།
དཔེར་ན་རྐུན་མ་ནི་མིའོ། །གོས་ནག་པོ་གྱོན་པའོ། །ཞེས་སྨྲས་པས་རྐུན་མ་
209



གང་ཡིན་ངོས་མི་ཟིན་པ་བཞིན་ནོ། །དེས་ན་གཞན་གྱིས་བཤད་པས་གོ་བ་
དང་ཚིག་སྤྱི་དང་། སྒྲ་སྤྱི་ཙམ་མིན་པར་དཔྱད་ནས་རང་གི་བློ་ངོར་ཉམས་
མྱོང་རྗེན་ཅེར་དུ་ངོས་ཟིན་དགོས་སོ། །དགག་བྱ་མ་ངེས་ན་བདེན་མེད་སྒྲུབ་
བྱེད་ཀྱི་རིགས་པ་མང་པོ་ཞིག་བཏང་ཡང་། རྟེན་འབྲེལ་བཤིགས་པའི་ཆད་
ལྟར་འགྱུར་ཉེན་ཡོད། དཔེར་ན། བུམ་པའི་ཐ་སྙད་བློ་ཕུགས་སུ་བཞག་ནས།
བུམ་པའི་མཆུ་བུམ་པ་མིན། བུམ་པའི་ཞབས་བུམ་པ་མིན། ཞེས་སོགས་
བྱས་ནས། བུམ་པའི་ཆ་རེ་རེ་ནས་གསིལ་བའི་མཐར་བུམ་པ་མ་རྙེད་པ་ཙམ་
སྟོང་ཉིད་དུ་གོ་ནས་བསྒོམ་ཁུལ་བྱས་ན། སྟོང་གཞི་འདིའི་སྟེང་དུ་དགག་
བྱ་འདི་འདྲ་ཞིག་འགོག་ཟེར་བའི་རྣམ་དབྱེ་མེད་པས་བུམ་པའི་ཐ་སྙད་་་་་་
བཤིགས་ནས་ཅང་མེད་ཀྱི་སྟོང་བར་ཤོར་བ་དང༌། བློས་བྱས་ཀྱི་སྟོང་བའི་
གོལ་ས་ཆེ། དེས་ན་རང་རེས་དགག་བྱ་འཚོལ་བ་ན། ངར་འཛིན་ལྷན་སྐྱེས་
ཀྱིས་ང་རང་བཞིན་གྱིས་གྲུབ་པར་འཛིན་ཚུལ་རྩད་གཅོད་དགོས་པས་བློ་་་་
ལྷན་སྐྱེས་ལ་ངའི་སྣང་ཚུལ་དང་། འཛིན་ཚུལ་ཇི་ལྟར་འདུག་བརྟགས་པ་ན།
ཕུང་བོའི་སྟེང་ན་སེམས་ཀྱིས་བཏགས་པ་ཙམ་མིན་པར་ཕུང་བོ་ཚོགས་པའི་
སྟེང་ནས་ཚུར་གྲུབ་པ་ལྟ་བུའི་ངའོ་སྙམ་པ་ཞིག་ཐ་ན་གྲོག་མ་ཡན་ཆད་ཀྱི་་་་་
རྒྱུད་ལ་རྨི་ལམ་ཚུན་ཆད་དུ་བློ་ཕུགས་སུ་ཡོད་པ་དེ་ངར་འཛིན་ལྷན་སྐྱེས་་་་་
ཡིན། སྤྱིར་གཞི་གང་ཟག་གི་སྟེང་དུ་ང་ཞེས་འཛིན་པའི་འཛིན་ཚུལ་ལ་
གསུམ་ལས། སྟོང་ཉིད་ཀྱི་ལྟ་བ་རྒྱུད་ལ་སྐྱེས་པའི་གང་ཟག་རྣམས་ཀྱིས་
གདགས་གཞིའི་སྟེང་དུ་རྟོག་པས་བཏགས་ཙམ་དང་བདེན་མེད་ཀྱིས་ཁྱད་་་་
21G



པར་དུ་བྱས་ནས་ངར་འཛིན་པ་གཅིག་དང་། གྲུབ་མཐས་རྒྱུད་མ་བསླད་
པའི་སོ་སྐྱེ་རྣམས་ཀྱིས་འཛིན་ཚུལ་ལྟར་རང་བཞིན་གྱིས་གྲུབ་མ་གྲུབ་གང་་་་
གིས་ཀྱང་ཁྱད་པར་དུ་མ་བྱས་པའི་ངར་འཛིན་ཚུལ་གཅིག རང་བཞིན་
གྱིས་གྲུབ་པས་ཁྱད་པར་དུ་བྱས་ནས་ངར་འཛིན་པ་གཅིག་སྟེ་གསུམ་ཡོད་པ་
ལས། གཉིས་པ་དེ་ངའི་ཐ་སྙད་འཇོག་པའི་བློ་ཚད་མ་ཡིན། འདིའི་ཡུལ་གྱི་
ང་ཙམ་དེ་ཐ་སྙད་དུ་ཡོད། ལས་འབྲས་ཀྱི་རྟེན་དུའང་རུང་། གསུམ་པ་དེ་
གཉེན་པོས་འཇོམས་རྒྱུའི་འཁྲུལ་ཤེས་ངར་འཛིན་ཡིན། འདིའི་རྣམ་པའི་
ཡུལ་རིགས་པའི་དགག་བྱ་ཡིན། ལྷན་སྐྱེས་ཀྱི་སྣང་ཚུལ་དེའི་རྗེས་སུ་ངས་
ཟས་ཟོས་སྙམ་པ་ལྟ་བུ་དེ་ངར་ཞེན་པ་ཡིན། མ་བརྟགས་མ་དཔྱད་པའི་བློས་
བཏགས་པ་ཙམ་དེས་ཚིམ་པར་བྱས་ནས་ང་འགྲོ། ང་སྡོད་ཅེས་འགྲོ་སྡོད་
ཀྱི་བྱ་བྱེད་དེ་མིང་རྐྱང་བཏགས་ཡོད་ཙམ་ལ་བྱ་བྱེད་འཐད་པའི་ཚུལ་ཡིན།
ལྷན་སྐྱེས་ལ་ངའི་སྣང་ཚུལ་གྱི་ཕྱོགས་ཙམ་ཞིག་ངའི་ཐ་སྙད་འཇོག་པའི་བློ་་་་
ལའང་འོང་ངོ་། །འོན་ཀྱང་དེ་ལ་ལྷན་སྐྱེས་ལ་སྣང་ཚུལ་ཇི་ལྟ་བ་བཞིན་ཡུལ་
སྣང་གཞན་དང་མ་འདྲེས་པར་གསལ་བོར་མི་འཆར་བས་ང་རང་བཞིན་་་་་
གྱིས་ཚུགས་ཐུབ་ཏུ་གྲུབ་པའི་སྣང་ཚུལ་དང་ངའི་སྣང་ཚུལ་གཉིས་སོ་སོར་་་་་
འབྱེད་ཤེས་དགོས། ངར་འཛིན་ལྷན་སྐྱེས་དེ་རང་རེའི་རྒྱུད་ལ་རྒྱུན་ཏུ་རྨི་
ལམ་གྱི་གནས་སྐབས་ཚུན་ཆད་དུ་ཡོད་ཀྱང་། རྐྱེན་དང་མ་འཕྲད་པའི་
གནས་སྐབས་སུ་ཁོའི་སྣང་ཚུལ་གསལ་བོ་མི་འོང་ཞིང༌། བསྟོད་སྨད་སོགས་
བདེ་སྡུག་གི་རྐྱེན་ཆེན་པོ་ཞིག་བྱུང་ན་དེའི་ཚེ་གསལ་བོར་མངོན་དུ་འགྱུར་
211



ཏེ། དཔེར་ན་མི་གཞན་པ་ཞིག་གིས་རང་ལ་བརྐུས་ཁག་ལྟ་བུ་དང་གཡང་ཁ་
ལྟ་བུར་སྡོད་པའི་ཚེ་གཞན་གྱིས་ཕུད་རྒྱག་བྱས་ནས་ལྷུང་ལ་ཁད་ལྟ་བུ་བྱས་
ཚེ། ང་ལ་ནག་མེད་ཉེས་འགེལ་འདི་ལྟ་བུ་བྱས་བྱུང་སྙམ་དུ་ཞེ་སྡང་དྲག་པོ་
སྐྱེ་བ་དང་། ངས་འདི་མི་ཐེག་ཟེར་ནས་བཀག་ཀྱང་མི་ཐུབ་པར་ཤོར་ཤོར་
བྱེད་པའི་སྐབས་བརྐུས་ཁག་འཛུགས་ཡུལ་དང༌། ངས་ནག་ཉེས་འདི་མི་
ཐེག་ཟེར་སའི་ངའོ་སྙམ་པ་ཞིག་དང་། ང་གཡང་ལ་ལྷུང་ཐལ་ལོ་སྙམ་
དུ་ངའོ་སྙམ་པའི་བློ་ཞིག་སྙིང་གི་དཀྱིལ་ནས་ཚུར་ལིང་ལིང་དམ་སྤྲིང་ངེ་བ་
འཆར་བ་དེ་དགག་བྱའི་འཆར་ཚུལ་ཡིན། དེ་ལྟར་དགའ་འཇིགས་དང་བདེ་
སྡུག་གི་རྐྱེན་གང་ཡང་རུང་བ་ལ་བརྟེན་པའི་བློ་མངོན་གྱུར་ཞིག་གིས་ངར་་་་
འཛིན་ལྷན་སྐྱེས་ཤུགས་ཅན་བསྐྱེད་དུ་བཅུག་ནས་དེའི་མཚམས་དེར་ཁོའི་
སྣང་ཚུལ་ལ་བརྟག་དགོས། དེ་ནི་དཔེར་ན། ལམ་དུ་མི་གཉིས་གཤིབས་ནས་
འགྲོ་བ་ན། མིག་ཟུར་གྱིས་གྲོགས་དང་ལམ་གཉིས་ཀར་བརྟགས་ནས་འགྲོ་
བ་ལྟར་བློ་བྱིངས་ལྷན་སྐྱེས་ཀྱི་ངོ་བོར་གནས་ནས་དགག་བྱའི་སྣང་བ་འཆར་
དུ་བཅུག་ལ། བློའི་ཆ་ཤས་ཕྲ་མོ་ཞིག་གིས་ལྷན་སྐྱེས་ཀྱི་སྣང་ཚུལ་ལ་བརྟག་
དགོས། ་ སྣང་ཚུལ་བརྟག་པའི་བློ་ཤུགས་ཆེས་ན་འཛིན་སྟངས་ཀྱི་ངར་
ཆ་ཞིག་ནས་སྟོང་བར་འགྲོ་བའམ་མི་གསལ་བར་འགྱུར་བས་ཐབས་མཁས་
པོས་བརྟག་པ་གནད་དུ་ཆེ། དེའི་ཚེ་ངར་འཛིན་ལྷན་སྐྱེས་ལ་ཇི་ལྟར་སྣང་
གིན་འདུག་བལྟས་པ་ན། སྐབས་རེ་ལུས་ཀྱི་སྟེང་ན་ཡོད་པ་འདྲ་བོ་དང་།
སྐབས་རེ་སེམས་ཀྱི་སྟེང་ན་ཡོད་པ་ལྟ་བུ་སོགས་འཆར་ཚུལ་སྣ་ཚོགས་འོ་་་་
212



ཡང་། དེ་ངར་འཛིན་ལྷན་སྐྱེས་ལ་ངའི་རྣམ་པ་འཆར་ཚུལ་རྣམ་དག་མིན་ལ།
གདགས་གཞི་ལུས་སེམས་དང་བཏགས་ཆོས་གང་ཟག་མ་ཕྱེ་བའི་ཚོགས་པ་
བམ་མེ་བ་ཞིག་གི་སྟེང་ནས་ང་ལིང་ངེ་བ་ཞིག་མིང་བརྡས་ཕར་བཏགས་་་་་
ཙམ་མིན་པར་ཁོ་རང་གི་ངོས་ནས་ཚུགས་ཐུབ་ཏུ་གྲུབ་པའི་སྣང་བ་ཞིག་་་་་་
ལམ་གྱིས་ཤར་ན། དེ་དགག་བྱའི་སྣང་ཚུལ་འཕྱུག་མེད་ཡིན་པས། དེ་ངོས་
ཟིན་ན་འགོག་པ་སླའོ། །དེས་ན་གནད་འདི་ཕྲ་བས་འགའ་ཞིག་ཁྱབ་ཆེ་ཆུང་
ལ་སོགས་པར་གོལ་བ་ཡིན། འདི་ངོས་འཛིན་མ་བྱས་ན་རྟག་ཏུ་འཆར་ལ།
ངོས་འཛིན་བྱས་པ་ན། ལུས་སེམས་ཚོགས་པའི་སྟེང་དུ་ཡིབ་སྟེ་སྡོད་པས་མི་
རྙེད་པའི་ཕྱིར། དཔེར་ན། གཡང་ས་ཆེན་པོ་ཞིག་གི་ཁར་འགྲོ་བའི་ཚེ།
ང་ལྟུང་འོང་སྙམ་པའི་སྐྲག་པ་སྐྱེས་པ་ན་ངའི་ལུས་ལྷུང་འོང་སྙམ་པ་དང་།
སེམས་ལྷུང་འོང་སྙམ་པ་མེད་ཀྱི་ལུས་སེམས་གཉིས་དབྱེར་མེད་འོ་ཆུ་འདྲེས་
པ་འདྲ་བའི་སྟེང་ནས་གཡང་དུ་ལྷུང་འོང་རྒྱུའི་ང་ལིང་ངེ་བ་ཞིག་ཤར་འོང་
བ་དེ་ཡིན། དེ་བཞིན་དུ་རྟ་ལྟ་བུ་རྒྱུག་པའི་ཚེ་རྟའི་ལུས་དང་སེམས་ལ་རྟ་
ཞེས་མི་བརྗོད་ཅིང༌། དེ་གཉིས་ཚོགས་པའི་སྟེང་དུ་ཕར་བཏགས་ཙམ་མིན་
པའི་རྟ་ཟེར་སའི་ལིང་ངེ་བ་ཞིག་ལྟར་བཟུང་ལ། པེ་ཅིང་དང་མཚོ་སྔོན་
སོགས་ཟེར་ནའང་ཁང་བ་སྣ་ཚོགས་པ་དང་། མི་སྣ་ཚོགས་ཀྱི་ཁྱད་པར་མ་ཕྱེ་
བར། གདགས་གཞི་སྣོད་བཅུད་ཚོགས་པའི་སྟེང་དུ་དེ་དང་རྒྱ་ཆེ་ཆུང་མཉམ་
པའི་པེ་ཅིང་དང་མཚོ་སྔོན་ཟེར་སའི་ལིང་ངེ་བ་ཞིག་ཤར་འོང་བ་དེ་ཡིན།
དེ་བཞིན་དུ། ཨ་ལགས་ཟེར་བ་ན། ཨ་ལགས་ཀྱི་ལུས་སེམས་ཚོགས་པ་ཙམ་
213



དེ་ལ་གདགས་གཞིར་བྱས་ནས། གཞན་གང་ལའང་མ་ལྟོས་པའི་མིང་ལིང་
ངེ་བ་ཞིག་འཆར་འོང་བ་དེ་བཞིན་དུ་ཆོས་གང་དང་གང་ལའང་དེ་དང་དེ་
ཞེས་ཟེར་ས། གདགས་གཞི་དང་རྒྱ་ཆེ་ཆུང་མཉམ་པ་ཞིག་ཡུལ་སྟེང་ནས་
འཆར་འོང་བ་དེ་ཉིད་རིགས་པའི་དགག་བྱ་མཐར་ཐུག་ཡིན་ཅིང༌། བདེན་
འཛིན་གྱི་དམིགས་པའི་གཏད་སོ་ཞེས་པའང་འདི་ལ་ཟེར། བདེན་སྣང་འདི་
ངོས་མ་ཟིན་པར་དགག་བྱ་བདེན་གྲུབ་ཟེར་བའི་འགོག་རྒྱུ་ཞིག་ཟུར་དུ་ཡོད་
པར་ངོས་བཟུང་ནས་ཚུགས་ཐུབ་དང་བདེན་གྲུབ་ཅེས་སྒྲ་སྤྱི་ཙམ་ལ་དབུ་་་་
མའི་གཞུང་ལས་གསུངས་པའི་རིགས་པ་མང་བོ་ཞིག་གིས་དཔྱད་ཁུལ་བྱས་
ཀྱང་། ཚིག་སྤྱི་ཙམ་དུ་སོང་ནས་བདེན་འཛིན་ལ་ཅི་ཡང་མི་གནོད་ཅིང་།
དགག་བྱ་རང་བབ་ཏུ་འཆར་བ་མིན་པར་ངའོ་སྙམ་པའི་དགག་བྱ་གསར་བ་
ཞིག་བློས་བཅོས་ནས་དེ་ལ་དཔྱད་པ་བྱས་ནའང་བློས་བྱས་ཀྱི་ལྟ་བར་འགྲོ།
མདོར་ན་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས། རང་ཅག་སོ་སྐྱེ་ལ་
ད་ལྟའི་སྣང་བ་འཆར་ཚུལ་འདི་ལས་གཞན་པའི་རྟགས་ཀྱི་དགག་བྱའི་སྣང་
ཚུལ་གཞན་མེད་དེ། སོ་སྐྱེའི་རྒྱུད་ཀྱི་ཤེས་པ་ཐམས་ཅད་མ་རིག་པས་བསླད་
པའི་དབང་གིས་ཡུལ་སྣང་ཅི་ཡང་བདེན་པར་སྣང་བའི་ཕྱིར། ཞེས་གསུངས་
པ་ལྟར་ད་ལྟ་རང་ཅག་ཐ་མལ་བ་དེ་རྣམས་ལ་བདག་དང་ཕུང་བོ་རི་རབ་་་་
ཁང་ཁྱིམ་སོགས་ཆོས་གང་དང་གང་སྣང་ཀུན་རྫོབ་ཀྱི་སྣང་བ་དང་བདེན་་་་་
སྣང་འདྲེས་པའི་སྣང་བ་འབའ་ཞིག་འཆར་དེ་ཆ་འདི་ཙམ་ཞིག་བདེན་པར་
སྣང་ལ། འདི་ཙམ་ཞིག་བདེན་པར་མི་སྣང་ཟེར་རྒྱུའི་དབྱེ་བ་མེད་པར་ཆ་
2 14
4



ཐམས་ཅད་ནས་བདེན་པར་སྣང་བས་ན། རང་རེའི་སོ་སྐྱེའི་བློ་ལ་སྣང་བ་
གང་ཤར་ཐམས་ཅད་དགག་བྱ་དང་མ་འདྲེས་པའི་སྣང་ཚུལ་གཅིག་ཀྱང་་་་་
མེད་པས། རང་རེར་སྣང་ལུགས་འདི་ག་རང་དགག་བྱའི་སྣང་ཚུལ་ལམ།
བདེན་གྲུབ་ཀྱི་སྣང་ཚུལ་ཡིན། འདི་ཉིད་སོར་བཞག་ནས། གཞན་ཞིག་ན་
དགག་བྱ་འཚོལ་བའི་ངལ་བ་བྱེད་པ་ནི། ལྕང་སྐྱ་རོལ་བའི་རྡོ་རྗེས། ད་ལྟ་
རང་རེ་ཡི་བློ་གསལ་འགའ་ཞིག །ཚུགས་ཐུབ་བདེན་གྲུབ་སོགས་བརྡ་ལ་
ཞེན་ནས། །སྣང་བ་ལིང་ལིང་དེ་རང་སོར་བཞག་ནས། །དགག་རྒྱུ་རྭ་ཅན་
ཞིག་འཚོལ་བར་སྣང་སྟེ། །སྒྲིབ་བྲལ་ཨ་མ་ཡི་བཞིན་རས་དེ་ན། །ལང་ལང་
ལིང་ལིང་དེ་ཡོད་སྐད་མི་འདུག །གནད་འགག་མ་ཕིགས་པའི་བཤད་བཤད་
མང་ན། །ཨ་མ་རྒན་མོ་དེ་བྲོས་དོགས་འདུག་གོ །ཞེས་གསུངས་པ་བཞིན་དུ་
འགྱུར་ཉེན་ཆེ་བས་ཕྱིའི་རྐྱེན་བླ་མའི་མན་ངག་དང༌། ནང་གི་རྐྱེན་བསགས་
སྦྱང་ཟུང་འབྲེལ་ལ་བརྟེན་ནས་ཕྲ་ཞིབ་མཛངས་པའི་བློས་ཞིབ་མོར་བརྟག་
པ་གལ་ཆེ། དགག་བྱ་འཕྱུག་མེད་ཅིག་ངོས་ཟིན་ཐུབ་པ་བྱུང་ན་རྟེན་འབྲེལ་
གྱི་གཏན་ཚིགས་ལྟ་བུའི་རིགས་པ་རེ་རེ་ཙམ་གྱིས་ཀྱང་བདེན་འཛིན་རི་རབ་
ཙམ་ཐལ་བར་བྱས་ནས་སྟོང་ཉིད་རྟོགས་པ་ལ་དཀའ་ལས་མེད་ཚོད་རེད།
ལྕང་སྐྱ་རིན་པོ་ཆེས། འཚོལ་དགོས་མི་འདུག་སྟེ་འཚོལ་མཁན་རང་ཡིན།།
ཞེས་སྟོང་བ་ཉིད་དེ་ཐག་རིང་བོ་ནས་འཚོལ་དགོས་མི་འདུག་སྟེ། འཚོལ་
མཁན་རང་དང་ལྷན་ཅིག་ཏུ་གནས་པར་གསུངས། དེས་ན་དགག་བྱ་ངོས་
འཛིན་གཅིག་པུར་ཡང་ལོ་ཟླ་སྦྲེལ་ནས་བསྒོམ་པར་བྱ་དགོས་སོ། །
215



གཉིས་པ་དགག་བྱ་ངོས་མ་ཟིན་པར་འགོག་པའི་གཞན་ལུགས་དགག་
པ་ལ་གཉིས། དགག་བྱ་ངོས་འཛིན་ཁྱབ་ཆེས་པ་དགག་པ་དང་། དགག་བྱ་
ངོས་འཛིན་ཁྱབ་ཆུང་བ་དགག་པའོ། །ཁྱབ་ཆེས་པ་དང་ཁྱབ་ཆུང་བ་ཞེས་པ་
ནི་ཁྱབ་ཆེ་ཐལ་བ་དང༌། ཁྱབ་ཆུང་དྲགས་པའོ། །དང་པོ་ལ་གསུམ་ལས།
མདོར་བསྟན་པ་ནི་ད་ལྟ་སོགས་ཏེ། དོན་ནི་ཁ་ཅིག་ན་རེ། གཟུགས་ནས་
རྣམ་མཁྱེན་གྱི་བར་གྱི་ཆོས་ཐམས་ཅད་དོན་དམ་དཔྱོད་བྱེད་ཀྱི་རིགས་པའི་
དགག་བྱ་ཡིན་ཏེ། དེ་ཐམས་ཅད་རིགས་པ་དེས་དཔྱད་བཟོད་དུ་གྲུབ་པ་
རྡུལ་ཙམ་ཡང་མེད་པའི་ཕྱིར་དང་། དེ་དག་རིགས་པ་དེས་ཁེགས་ཤིང་།
ཡོད་ན་མུ་བཞི་བོ་གང་རུང་དུ་ཡོད་དགོས་པ་ལ། མདོ་ལས། ཡོད་ཅེས་བྱ་བ་
ལ་སྤྱོད་ན་མཚན་མ་སྤྱོད་དོ། །ཞེས་སོགས་མུ་བཞི་བོ་ཐམས་ཅད་བཀག་པའི་
ཕྱིར་ཞེས་པའོ། །གཉིས་པ་རྒྱས་པར་བཤད་པ་ལ་བཞི་ལས། འཕགས་པའི་
མཉམ་བཞག་ཡེ་ཤེས་ཀྱིས་སྐྱེ་འགག་སོགས་མ་གཟིགས་པས་ཆོས་ཐམས་་་་་
ཅད་དགག་བྱར་འདོད་པ་ནི་གཞན་ཡང་སོགས་ཏེ། དེ་ཁོ་ན་ཉིད་གཟིགས་
པའི་འཕགས་པའི་མཉམ་བཞག་དག་གིས་སྐྱེ་འགག་སོགས་ཅི་ཡང་མེད་་་་་་
པར་གཟིགས་པའི་ཕྱིར། དེས་ན་སྐྱེ་འགག་དང་བཅིང་གྲོལ་སོགས་ཅི་ཡང་
མེད་དོ། །ཞེས་པའོ། །རིགས་པས་དཔྱད་བཟོད་མི་བཟོད་བརྟགས་ནས་
ཐམས་ཅད་དགག་བྱར་འདོད་པ་ནི་གལ་ཏེ་སོགས་ཏེ་དོན་ནི། དེ་ལས་
གཞན་དུ་དེ་དག་ཡོད་ན་རིགས་པས་དཔྱད་བཟོད་དམ་མི་བཟོད། དང་པོ་
ལྟར་ན་བདེན་དངོས་སུ་འགྱུར་ལ། གཉིས་པ་ལྟར་ན། དེ་རིགས་པས་དཔྱད་
216



མི་བཟོད་ན་དེས་མ་རྙེད་དགོས་ལ། དེ་ལྟར་དེ་རིགས་པས་ཁེགས་དགོས་
པས་མེད་དགོས་པའི་ཕྱིར་ཞེས་པའོ། །ཚད་མས་གྲུབ་མ་གྲུབ་བརྟགས་ནས་
དགག་བྱར་འདོད་པ་ནི་དེ་བཞིན་སོགས་ཏེ། ཡང་དེ་དག་ཡོད་ན་ཚད་མས་
གྲུབ་བམ་མ་གྲུབ། དང་པོ་ལྟར་ན་མི་འཐད་དེ་འཕགས་པས་མཉམ་བཞག་
གིས་ནི་དེ་དག་མེད་པར་གཟིགས་པས་མ་གྲུབ་ལ། ཐ་སྙད་པའི་མིག་ཤེས་
སོགས་ནི་ཚད་མ་ཡིན་པ་བཀག་པའི་ཕྱིར་ཞེས་པའོ། །མུ་བཞིར་སྐྱེ་བ་ཡིན་
མིན་བརྟགས་ནས་ཆོས་ཐམས་ཅད་དགག་བྱར་འདོད་པ་ནི། གཞན་ཡང་
སོགས་ཏེ། གཞན་ཡང་སྐྱེ་བ་ཡོད་ན་ཀུན་རྫོབ་ཏུ་ཡོད་དགོས་ལ། དེ་ནི་མི་
འཐད་དེ་དོན་དམ་པར་སྐྱེ་བ་འགོག་པའི་རིགས་པ་དེ་ཉིད་ཀྱིས་ཀུན་རྫོབ་
ཏུ་ཡང་སྐྱེ་བ་འགོག་པར་འཇུག་པ་ལས་གསུངས་པའི་ཕྱིར། གཞན་ཡང་སྐྱེ་
བ་ཡོད་ན་མུ་བཞི་གང་རུང་ལས་སྐྱེའམ་མི་སྐྱེ། དང་པོ་ལྟར་ན་གཞན་གསུམ་
མི་འཐད་པས། གཞན་ལས་སྐྱེ་དགོས་པ་ལ་དེ་འཇུག་པར་བཀག་པའི་ཕྱིར་
ཞེས་པའོ། །དགག་བྱ་ལ་དོན་དམ་གྱི་ཁྱད་པར་སྦྱོར་མི་དགོས་པར་བསྟན་པ་
ནི་དེའི་ཕྱིར་སོགས་ཏེ། གཉིས་པ་ལྟར་ན་དོན་དམ་པར་སྐྱེ་བ་འགོག་པ་ན།
མུ་བཞིར་བརྟགས་ནས་བཀག་པས་མི་ཁེགས་པར་འགྱུར་ཏེ། མུ་བཞི་གང་
རུང་དུ་མ་འདུས་པའི་སྐྱེ་བ་གཅིག་ཡོད་པའི་ཕྱིར། དེ་ཡང་དངོས་པོའི་སྐྱེ་
སོགས་དོན་དམ་དཔྱོད་བྱེད་ཀྱི་རིགས་པས་མ་རྙེད་ན་ཁེགས་པར་འགྱུར་ཏེ།
དཔེར་ན། ཁང་བ་གཅིག་ཏུ་རྐུན་པོ་ཡོད་ཀྱི་དོགས་ནས་བཙལ་བས་མ་རྙེད་
པ་ན་དེར་རྐུན་པོ་ཡོད་པར་ཁེགས་པ་བཞིན་ནོ། །ཞེས་པའོ། །(དོན་དམ་པའི་ཁྱད་
217



པར་སྦྱོར་བ་བཀག་པའི་ཕྱིར་རོ་ཞེས་པ་ལ་བཀྲིས་འཁྱིལ་པར་གཉིས་ན་ཁྱད་པར་སྦྱོར་བ་ཡང་་་་་་་
བཀག་ཅེས་འབྱུང་ངོ)དེ་ཡང་དགག་བྱ་ཁྱབ་ཆེས་པའི་སྐྱོན་འདི་གཙོ་བོ་གང་་་་་་་
ལས་བྱུང་ན། ཡོད་པ་དང་བདེན་པར་ཡོད་པ། མེད་པ་དང་རང་བཞིན་
གྱིས་མེད་པའི་ཁྱད་པར་མ་ཤེས་པའི་དབང་གིས་བྱུང་བ་ཡིན་གསུངས།
དགག་བྱ་རང་བཞིན་གྱིས་གྲུབ་པ་གཏན་མེད་ཡིན་པས། གནད་བཞིའི་
སྐབས་དགག་བྱ་ངེས་པ་ཞེས་པ་མེད་རྒྱུའི་དགག་བྱ་དེ་ཡོད་ན་འདི་ལྟ་བུའོ་
ཞེས་དགག་བྱའི་སྤྱི་བློ་ངོར་ཤར་བ་ལ་གོ་དགོས། དགག་བྱའི་སྤྱི་ཚད་མས་
ངེས་པ་ལ་ཡོད་པ་དང་རང་བཞིན་གྱིས་ཡོད་པའི་ཁྱད་པར་ཤེས་དགོས་ཏེ།
དེ་གཉིས་ཀྱི་ཁྱད་པར་མ་ཕྱེད་པར་ཡོད་པ་ལ་རང་བཞིན་གྱིས་ཡོད་པས་་་་་
ཁྱབ་པར་བཟུང་ནས་བཀག་ན་ཁྱབ་ཆེས་པའི་སྐྱོན་གྱིས་ཆད་མཐར་ལྟུང་་་་་
བར་གསུངས་པའི་ཕྱིར་དང་། ཡོད་པ་དང་རང་བཞིན་གྱིས་ཡོད་པ་སོ་སོར་
ངོས་མ་ཟིན་པར་དགག་བྱ་ངོས་འཛིན་ཚུལ་མེད་པས་སོ། །ལྟ་བ་རྙེད་པའི་
སྔོན་དུ་དགག་བྱའི་སྤྱི་ཚད་མས་ངེས་པ་ཡོད་ཕྱིན་ཡོད་པ་དང་རང་བཞིན་་་
གྱིས་ཡོད་པའི་ཁྱད་པར་ཤེས་པའང་ཡོད་ཅེས་ཁས་ལེན་དགོས། དེ་ལྟར་
ན་ལམ་རིམ་འདིར་རང་བཞིན་གྱིས་མེད་པའི་ལྟ་བ་མ་རྙེད་གོང་དུ་གང་་་་་་
ཟག་དེ་དག་གིས་ཡོད་ཙམ་དང་། རང་གི་མཚན་ཉིད་ཀྱིས་གྲུབ་པའི་ཡོད་
པ་གཉིས་སོ་སོར་ཕྱེད་པ་མི་སྲིད་ཅེས་གསུངས་པ་ནི་ལྟ་བ་མ་རྙེད་གོང་དུ་་་་
དགག་བྱ་ངོས་འཛིན་པ་ནི་ཡིད་དཔྱོད་ཀྱིས་ཡོད་པ་དང་རང་བཞིན་གྱིས་་་་
ཡོད་པའི་ཁྱད་པར་སྒྲ་སྤྱིའི་སྒོས་ངོས་བཟུང་བ་ལ་བྱས་ན་བདེའོ། །དགག་བྱ་
218



ཁྱབ་ཆེས་པ་ནི་རྗེ་བླ་མའི་སྐབས་ཀྱི་བོད་ཀྱི་དབུ་མའི་དོན་སྨྲ་བ་ཕལ་ཆེར་་་་་
ཡིན་ཏེ། སྔོན་གྱི་རྔོག་ལོ་ཆེན་པོ་བློ་ལྡན་ཤེས་རབ་ཡབ་སྲས་ཀྱི་རྗེས་སུ་
འབྲངས་པ་དང་། ཐང་སག་པ་སོགས་ཀྱི་རྗེས་འབྲངས་ཡིན་པར་བཤད་དོ། །
དེ་ལ་རྔོག་ལོ་དང༌། ཆ་བ་ཆོས་སེང་དང་། ཀུན་མཁྱེན་རོང་སྟོན་སོགས་རང་
རྒྱུད་པའི་གྲུབ་མཐའ་བཟུང་། པོ་དོང་ཕྱོགས་ལས་རྣམ་རྒྱལ་དཔལ་ལྡན་ཟླ་
བའི་གྲུབ་མཐའ་བཟུང་བར་བཤད་དོ། །གཉིས་པ་དེ་མི་འཐད་པར་བསྟན་
པ་ལ་གཉིས། ལུགས་དེས་དབུ་མའི་ཐུན་མོང་མ་ཡིན་པའི་ཁྱད་ཆོས་བཀག་
པར་བསྟན་པ་དང་། གནོད་བྱེད་བརྗོད་པ་རྣམས་ཀྱིས་སུན་མི་ཕྱིན་པར་
བསྟན་པའོ། །དང་པོ་ལ་གསུམ། དབུ་མ་བའི་ཁྱད་ཆོས་ངོས་གཟུང་བ་དང༌།
ལུགས་དེས་ཇི་ལྟར་བཀག་པའི་ཚུལ་དང༌། དེ་ལ་དབུ་མ་བས་ལན་ཇི་ལྟར་
བཏབ་པའོ། །དང་པོ་ལ་གསུམ་ལས། ལས་འབྲས་ཀྱི་གནད་མི་འཕྱུག་པ་གཞི་
བདེན་གཉིས་གཏན་ལ་འབེབས་ཚུལ་ལ་རག་ལས་པ་ནི། རིགས་པ་སོགས་
ཏེ། རིགས་པ་དྲུག་ཅུ་བའི་དོན་ནི། ཐེག་པ་མཆོག་གིས་འགྲོ་པའི་གདུལ་བྱ་
རྣམས་ཆོས་ཅན། ཁྱོད་ཀྱིས་འབྲས་བུའི་སྐབས་སུ་ཆོས་སྐུ་དང་གཟུགས་སྐུ་
དམ་པ་གཉིས་ཐོབ་པ་ཡིན་ཏེ། འཐོབ་བྱེད་ལམ་གྱི་སྐབས་སུ་ཐབས་བསོད་
ནམས་དང་ཤེས་རབ་ཡེ་ཤེས་ཀྱི་ཡ་མ་བྲལ་བར་བསགས་པ་གང་ཞིག དེ་
ཡང་ཀུན་རྫོབ་རྒྱུ་འབྲས་ཀྱི་འབྲེལ་བ་ལ་ངེས་པ་གཏིང་ནས་འདྲོངས་པའི་ཇི་
སྙེད་པ་ལ་ངེས་པ་ཐོབ་པ་དང་། ཆོས་ཐམས་ཅད་ལ་རང་གི་ངོ་བོས་གྲུབ་
པའི་རང་བཞིན་རྡུལ་ཙམ་ཡང་མེད་པར་ངེས་པ་རྙེད་པའི་ཇི་ལྟ་བ་ལ་ངེས་
219



པ་ཐོབ་པ་ལ་ལྟོས་པའི་ཕྱིར། ཞེས་པའོ། །སྟོང་བ་རྟེན་འབྱུང་གི་དོན་དུ་འགྲོ་
བ་དབུ་མ་བའི་ཁྱད་ཆོས་ཡིན་ཚུལ་ལ་ལྔ་ལས། སྟོང་བ་རྟེན་འབྱུང་གི་དོན་
དུ་མཁས་པ་དབུ་མ་བས་སྨྲ་ཚུལ་ནི། འདི་ནི་སོགས་ཏེ། ཆོས་རྣམས་
རང་བཞིན་གྱིས་སྟོང་བ་ཡིན་པའི་རྒྱུ་མཚན་གྱིས་ལས་འབྲས་དང་སྤང་བླང་
སོགས་བཞག་ནས་རྟེན་འབྱུང་ངམ་ལྟོས་ནས་གྲུབ་པར་བཞག་ལ། དེ་བས་
འབྲས་བུ་བདེ་བ་དེ་རྒྱུ་དགེ་བ་ལ་བལྟོས་པ་དང་། འབྲས་སྡུག་བསྔལ་དེ་རྒྱུ་
མི་དགེ་བ་ལས་འབྱུང་བ་ཡིན། དེ་བཞིན་དུ་སྤང་བྱ་གཉེན་པོ་ལ་བལྟོས་ནས་
དང༌། གཉེན་པོ་སྤང་བྱ་ལ་བལྟོས་ནས་འཇོག་ཐུབ་པ་དང་། གལ་ཏེ་དེ་
དག་རང་བཞིན་གྱིས་གྲུབ་པས་སྟོང་བ་མིན་ན་རང་བཞིན་གྱིས་གྲུབ་དགོས་
ཤིང༌། དེས་ན་དེ་དག་གང་ལའང་མ་ལྟོས་པ་དང་བཅོས་རྒྱུ་མེད་པ་ཞིག་ཡིན་
དགོས་སོ། །དེ་བས། གང་ལ་སྟོང་བ་ཉིད་རུང་བ། །དེ་ལ་ཐམས་ཅད་རུང་
བར་འགྱུར། །གང་ལ་སྟོང་ཉིད་མི་རུང་བ། །དེ་ལ་ཐམས་ཅད་མི་རུང་འགྱུར། །
ཞེས་དང་། སྟོང་དང་རྟེན་འབྱུང་གཉིས་གཅིག་གྲོགས་སུ་གཅིག་འགྲོ་བ་
དགོས་ཤིང༌། དེ་ཡང་མ་དྲོས་པས་ཞུས་པ་ལས། གང་ཞིག་རྐྱེན་ལས་སྐྱེས་པ་
དེ་མ་སྐྱེས། །དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་རག་ལས་གང་
དེ་སྟོང་བར་བཤད། །གང་ཞིག་སྟོང་ཉིད་ཤེས་དེ་བག་ཡོད་ཡིན། །ཞེས་པ་
འདི་ལམ་རིམ་འདིའི་གོང་འོག་ན་མང་དུ་དྲངས་ཡོད་ལ། ཚིགས་བཅད་
འདི་ཕྲེང་གསོག་བྱས་ནས་དོན་བསམ་ན་སྟོང་ཉིད་ལ་བག་ཆགས་འཇོག་་་་
ནུས། འདིའི་དོན་དེ་ལ་རྗེས། གང་གང་རྐྱེན་ལ་རག་ལས་པ། །དེ་དེ་རང་
220



བཞིན་གྱིས་སྟོང་ཞེས། །གསུངས་པ་འདི་ལས་ཡ་མཚན་པའི། །ལེགས་
འདོམས་ཚུལ་ནི་ཅི་ཞིག་ཡོད། །ཅེས་དང་། འདིར་དེའི་དོན་ལྟ་མགུར་ཞིག་
ཏུ། གང་རྐྱེན་ལས་སྐྱེས་དེ་མ་སྐྱེས་ཞེས། །ཀུན་མཁྱེན་གྱིས་དངོས་འགལ་ག་
ལ་སྨྲ། །འདི་འདྲ་བའི་མན་ངག་བདུད་རྩིའི་དྲུང༌། །རང་རྨོངས་པས་ཤི་ན་
ལས་སུ་ཟད། །ཅེས་པ་ཡོད་སོགས་རྒྱ་ཆེར་དྲངས་ནས་བཤད་པ་འབྱམས་
ཀླས་པར་གནང་ཞིང་། བླ་མ་རྡོ་རྗེ་འཆང་གི་དབུ་མའི་གསུང་རྒྱུན་ལ་དང་
པོར་དབུ་མའི་གཞུང་ལ་གསར་དུ་སྦྱངས་སྐབས་ཅང་མ་ཤེས་མོད། ཕྱིས་
ཞིག་ནས་དབུ་མའི་གཞུང་གང་ལ་བལྟས་ཀྱང་མ་དྲོས་པས་ཞུས་པའི་ཚིགས་
བཅད་འདིའི་འགྲེལ་པ་ཡིན་པའི་སྣང་བ་མ་གཏོགས་ཅང་མི་འཆར་ཀི་་་་་་
གསུངས་པ་ལ་གོ་རྒྱུ་ཆེ་སྙམ་པ་འཆར། སྤྱིར་ན་རང་བཞིན་གྱིས་སྟོང་བ་ལ་
ངེས་པ་ཤུགས་ཅི་ཙམ་དྲགས་ན་དེའི་ཚོད་ཀྱིས་བལྟོས་ནས་གྲུབ་པའི་ལས་་་་
འབྲས་དང་བླ་མ་ལ་ཡིད་ཆེས་མནན་པས་མི་ནོན་པ་ཞིག་འོང་གི་ཡོད་དེ།
སྔོན་རྗེ་བཙུན་མི་ལར། འགའ་ཞིག་གིས་ཆད་ལྟ་བ་ཞེས་སྡིགས་པར།
ང་ཆད་མ་ཆད་ངའི་སྤྱོད་པ་ལ་ལྟོས་གསུངས་པ་དེ་སྟོང་ཉིད་ལ་ངེས་པ་
འདྲོངས་པའི་སྟོབས་ཀྱིས་ལས་འབྲས་ཕྲ་མོ་ནས་སྤྱོད་པ་ལ་གཙིགས་སུ་བྱེད་
པ་དང་། ཡང་རྗེ་བཙུན་རིན་པོ་ཆེས། རང་གི་སློབ་མ་མཉམ་མེད་དྭགས་
པོ་ལྷ་རྗེ་ལ་དཔལ་བདེ་མཆོག་འཁོར་ལོའི་གདམས་པ་གནང་ནས་ཁྱོད་རང་
སོང་ལ་སྒོམས་དང་། ལོ་གསུམ་གྱི་རྗེས་ནས་ཁྱེད་རང་ང་ལ་དད་པ་སྔར་
དང་མི་འདྲ་བ་ཞིག་འོང་གསུངས་པ་དང༌། རྗེ་བླ་མས་ཀྱང་ལྟ་བ་མ་རྟོགས་
.
.
.
221



པའི་སྔོན་ནས་ཀྱང་སྟོན་པ་ལ་དད་པ་ལོས་ཡོད་ཀྱང་ལྟ་བའི་མྱོང་བ་གྲུབ་་་་
ནས་བསྟན་པའི་བདག་པོ་སྟོན་པ་བཅོམ་ལྡན་འདས་ལ་དད་པ་མནན་པས་
མི་ནོན་པ་སྐྱེས་ནས་ཟབ་མོ་རྟེན་ཅིང་འབྲེལ་བར་འབྱུང་བའི་སྒོ་ནས་བསྟོད་
པ་ལེགས་བཤད་སྙིང་པོ་བརྩམས་པ་ལྟར་དང་། མགོན་པོ་ཀླུ་སྒྲུབ་ཀྱིས་ཀྱང་
རྩ་ཤེའི་མཆོད་བརྗོད་དུ། སྤྲོས་པའི་མཐའ་བརྒྱད་དང་བྲལ་བར་སྟོན་པའི་
སྒོ་ནས་སྟོན་པ་ལ་བསྟོད་པ་བྱས་པ་སོགས་སྟོང་བ་ཉིད་ལ་ལྟ་བའི་ཤེས་རབ་
མཆོག་དང་ལྡན་པ་དག རང་བཞིན་གྱིས་སྟོང་བའི་སྟོང་བ་ཉིད་ཀྱི་དོན་ནི།
རྟེན་ཅིང་འབྲེལ་བར་འབྱུང་བའི་དོན་ཡིན་གྱི། དོན་བྱེད་ནུས་པས་སྟོང་
བའི་དངོས་པོ་མེད་པའི་དོན་མ་ཡིན་ནོ། །ཞེས་སྐད་གསང་མཐོན་པོས་ཁྱབ་
སྒྲོག་མཛད་པ་ཡིན་ནོ། །སྔོན་ཆད་རྒྱ་གར་དུ་ཡང་ཐུན་མོང་སྣང་ཚོད་ལ་ཐལ་
འགྱུར་བའི་མཚན་གཞི། ཀླུ་སྒྲུབ་ཡབ་སྲས་དང༌། མཉམ་མེད་ཇོ་བོ་ཆེན་པོ་
སོགས་དང་གྲུབ་ཆེན་ཏེ་ལོ་པ་དང་ན་རོ་པ་སོགས་ལས་རྩིས་ཀྱིས་མི་ལང་བ་
ཞིག་མི་འདུག་གསུངས། རང་བཞིན་མེད་པ་ལ་འཁོར་འདས་ཀྱི་རྣམ་བཞག་
ཐམས་ཅད་འཐད་ཚུལ་ལ་གཉིས་ལས་དངོས་སྨྲ་བས་རྩོད་ཚུལ་ནི། །
ར རང་གི་སྡེ་བ་སོགས་ཏེ། སྤྱིར་དབུ་མ་བས་རྩོད་ཡུལ་འདི་དག་
ཀྱང་མཁས་པ་ཆེན་པོ་དག་རེད་དེ། སློབ་དཔོན་ལེགས་ལྡན་འབྱེད་དང་།
སློབ་དཔོན་དབྱིག་གཉེན་སོགས་ལྟ་བུ་ཡིན། དེ་བས། འཇུག་པ་ལས། དེ་
ཉིད་བཤད་ཟིན་ཟབ་མོ་འཇིགས་རུང་འདི་ནི་སྔོན་གོམས་ཉིད་ལས་སྐྱེ་བོ་་་་
ཡིས། །ངེས་པར་རྟོགས་འགྱུར་འདི་ནི་གསན་རྒྱ་ཆེ་ཡང་གཞན་གྱི་ཐུགས་སུ་
༡༢
222



ཆུད་མི་འགྱུར། །ཞེས་པ་ལྟར་ཡིན་གསུངས། དེ་དག་གིས་ཀྱང་ཚུལ་འདི་བློ་
ངོར་མ་ཤོང་བར་རྩོད་པ་བྱས་པ་རེད། དེ་བཞིན་ད་ལྟའི་ཆར་གཞི་བྱེས་གར་
སྡོད་ཀྱི་ན་གཞོན་ཚོའི་ནང་དུ་ཡང་ལས་འབྲས་སོགས་ཀྱི་རྣམ་བཞག་བློ་ངོར་
མ་ཤོང་བར་རྨོངས་པ་དེའི་དབང་གིས་མི་བཤད་དགུ་བཤད་ཀྱིས་ཡི་གེ་འབྲི་
བ་སོགས་བྱེད་ཀྱིན་ཡོད་པ་རེད། རིག་གནས་དུ་མ་ལ་ཆེས་ཤིན་ཏུ་སྦྱངས་
པའི་མཁས་པ་རང་སྡེ་དངོས་སྨྲ་བ་ཁ་ཅིག་ན་རེ། འཁོར་བར་བཅིངས་
གྲོལ་སོགས་འཁོར་འདས་ཀྱི་རྣམ་བཞག་དང་སྐྱེ་འཇིག་དང་བདེན་བཞི་མི་
འཐད་པར་ཐལ། ཆོས་རྣམས་རང་བཞིན་གྱིས་མ་གྲུབ་པའི་ཕྱིར་ཞེས་ཟེར།
འདིས་རང་བཞིན་འགོག་པའི་རིགས་པས་བྱ་བྱེད་ཐམས་ཅད་བཀག་པར་
གོ་བའོ། །དེ་ལ་ལན་གདབ་པ་ནི། ཐལ་འགྱུར་དེ་ལ་ཁྱབ་པ་མེད་དེ། རང་གི་
ངོ་བོས་གྲུབ་པའི་རང་བཞིན་རྡུལ་ཙམ་མེད་པ་ལ་བསྐྱེད་བྱ་སྐྱེད་བྱེད་དང་་་་
འགོག་པ་སྒྲུབ་པ་སོགས་འཁོར་འདས་ཀྱི་རྣམ་བཞག་ཐམས་ཅད་ཁས་་་་་་་
བླངས་པས་ཆོག་པ་ནི་དབུ་མ་བའི་ཁྱད་ཆོས་ཡིན་པའི་ཕྱིར་ཏེ། དེ་ལྟར་དུ་
རྩ་ཤེའི་རབ་བྱེད་ཉེར་བཞི་དང༌། ཚིག་གསལ། རབ་བྱེད་ཉེར་དྲུག་པ་
རྣམས་ལས་གསུངས་པའི་ཕྱིར་རོ། །དོན་ནི་ཚིག་གསལ་ལྟར་དངོས་སྨྲ་བ་
ཁྱེད་ཅག་གིས་ཁོ་བོ་ཅག་དབུ་མ་བ་ལ་ནི་ཇི་སྐད་སྨྲས་པའི་སྐྱོན་དུ་ཐལ་བ་་་
འཕངས་པ་དེ་དག་མི་འཇུག་པ་འབའ་ཞིག་ཏུ་མ་ཟད་ཀྱི། འོན་ཀྱང་བདེན་
པ་ལ་སོགས་པའི་རྣམ་བཞག་ཐམས་ཅད་ཆེས་ཤིན་ཏུ་འཐད་པ་ཡིན་ནོ་ཞེས་
པའོ། །རྩ་ཤེ་ལ་རབ་བྱེད་ཉེར་བདུན་ཡོད་པ་ལས། རབ་བྱེད་ཉེར་དྲུག་པས་
223



རྟེན་འབྲེལ་ལུགས་འབྱུང་ལྡོག་གིས་མཚོན་པའི་ཐ་སྙད་འཇོག་ཚུལ་བསྟན། །
རབ་བྱེད་ཉེར་བཞི་བས་རང་བཞིན་གྱིས་མི་སྟོང་བ་ལ་འབྱུང་འཇིག་སོགས་
མི་རུང་བ་དང་། རང་བཞིན་གྱིས་སྟོང་བས་དེ་དག་ཐམས་ཅད་རུང་བའི་
ཚུལ་ཏེ་ཐ་སྙད་ཀྱི་རྣམ་བཞག་འཐད་ཚུལ་བསྟན། གཞན་རབ་བྱེད་ཉེར་
ལྔས་གཙོ་ཆེར་རང་བཞིན་འགོག་པར་མཛད། ཉེར་བཞི་བར་བསྟན་པའི་
རང་བཞིན་གྱིས་སྟོང་གི་སྟོང་ལ་ཐ་སྙད་ཀྱི་རྣམ་བཞག་རུང་མི་རུང་གི་ཚུལ་
འདི་རབ་བྱེད་གཞན་ཐམས་ཅད་ལ་འཁྱེར་ཤེས་དགོས་ཞེས་པའི་དོན་དུ་་་་་
གསལ་བས། མཆན་ལས། རབ་བྱེད་ཉེར་ལྔ་བས་ནི་གཙོ་ཆེར་ཞེས་པས་
འཁྲུལ་བ་སྐྱེད་ཉེན་ཆེ་ཞེས་གསུངས་པ་ནི་རབ་བྱེད་ཉེར་ལྔ་བ་ཙམ་མིན་་་་་
པར་གཞན་རབ་བྱེད་ཉེར་ལྔ་ཚང་མ་ལ་གོ་དགོས་སོ། །(རང་བཞིན་རྡུལ་ཙམ་མེད་
པ་ལ་ཞེས་པར་བཀྲིས་འཁྱིལ་པར་གཉིས་ན་རྡུལ་ཙམ་ཡང་ཞེས་འབྱུང)ཡང(གང་དེ་ང་ལ་མི་་་་
འཐད་དོ་ཞེས་པར། སྐུ་འབུམ་པར་མར་གང་དེ་དེ་ལ་ཞེས་འབྱུང་ངོ)དེས་ན་དབུ་མ་བའི་
ལུགས་ལ། འཁོར་འདས་རང་བཞིན་རྡུལ་ཙམ་མེད་པ་དང་། །རྒྱུ་འབྲས་
རྟེན་འབྲེལ་བསླུ་བ་མེད་པ་གཉིས། །ཕན་ཚུན་འགལ་མེད་གྲོགས་སུ་ཁྱེར་བ་
ཡི། །ཀླུ་སྒྲུབ་དགོངས་དོན་ཞེས་པ་ལྟར་ཡིན། གསུམ་པ་སྟོང་བ་རྟེན་འབྱུང་
དང་རྟེན་འབྱུང་སྟོང་བའི་དོན་དུ་སྨྲས་ཚུལ་ལ་གསུམ་ལས། དང་པོ་དངོས་
ནི་དེས་ན་ད་ལྟ་སོགས་ཏེ། རབ་བྱེད་ཉེར་བཞི་བ་ལས། རྟེན་ཅིང་འབྲེལ་
བར་འབྱུང་བ་གང་། །དེ་ནི་སྟོང་བ་ཉིད་དུ་བཤད། །ཅེས་པས་རྟེན་འབྱུང་གི་
དོན་སྟོང་བའི་དོན་དུ་བསྟན་ལ། དེ་ནི་བརྟེན་ནས་གདགས་པ་སྟེ་ཞེས་པས་
224



སྟོང་བའི་དོན་རྟེན་འབྱུང་གི་དོན་དུ་བསྟན་པ་ཡིན་ཏེ། དང་པོ་གཉིས་ཀྱི་
ཚིག་རིས་ཤིན་ཏུ་གསལ་ཞིང་། རྐང་བ་གསུམ་པའི་ཐད་ཀྱི་ཚིག་གསལ་ལས།
སྟོང་བ་ཉིད་དེ་ནི་བརྟེན་ནས་གདགས་པ་ཞེས་བྱ་བར་རྣམ་པར་བཞག་གོ །
འཁོར་ལོ་ལ་སོགས་ཤིང་རྟའི་ཡན་ལག་ལ་བརྟེན་ནས་ཤིང་རྟར་འདོགས་ལ་
ཞེས་གསུངས་པ་ལྟར་ཊཱིཀ་ཆེན་ལས་ཀྱང་གསལ་བས་སོ། །སྟོང་བའི་དོན་
རྟེན་འབྱུང་གི་དོན་དུ་གསུངས་པ་ལྟར་ལྟོ་ལྡིར་བ་བུམ་པའི་དོན་དུ་འཇོག་
པ་ལྟ་བུ་ཡིན་ན། རྟེན་འབྲེལ་ངེས་པའི་བློ་དེ་ཉིད་ཀྱིས་སྟོང་བ་ངེས་པར་
འགྱུར་བས་མི་འཐད་པ་དང་། སྟོང་བ་དེ་རྟེན་འབྲེལ་བརྗོད་པའི་སྒྲའི་
དངོས་ཤུགས་གང་རུང་གི་དོན་དུ་འཇོག་པ་དང་། རྟེན་འབྲེལ་ངེས་པའི་
བློས་སྟོང་བ་དངོས་ཤུགས་གང་རུང་ལ་རྟོགས་པའི་དོན་དུ་བྱས་ནའང་མི་་་་
འཐད་པར་རྩ་ཤེའི་ཊིཀ་ཆེན་དུ་གསུངས་ཤིང་། ལྕང་སྐྱའི་གྲུབ་མཐར། དེ་
ཡང་ཀླུ་སྒྲུབ་ཡབ་སྲས་དང་རྗེ་ཐམས་ཅད་མཁྱེན་པས་སྟོང་བ་རྟེན་འབྲེལ་གྱི་
དོན་དུ་གསུངས་པ་དེ་ལྟོ་ལྡིར་བ་བུམ་པའི་དོན་དུ་འཇོག་པ་ལྟ་བུ་ཡང་་་་་་
ཡིན་ལ་གཅིག་རྟོགས་པའི་བློས་གཅིག་ཤོས་རྟོགས་པ་ཙམ་ལ་བྱེད་པ་ཡང་མ་
ཡིན་ནོ། །དེས་ན་སྟོང་བ་རྟེན་འབྱུང་གི་དོན་དུ་འགྲོ་བ་ནི་གང་ཟག་སུ་རུང་
རུང་ལ་མ་ཡིན་གྱི། ལྟ་བ་རྣམ་དག་ངེས་ཟིན་མ་བརྗེད་པའི་གང་ཟག་གི་
ངོར་འཇོག་པ་ཡིན་ནོ། །རྩ་ཤེས་ཊིཀ་ཆེན་ལས་སྟོང་བའི་དོན་རྟེན་འབྱུང་གི་
དོན་དུ་འགྲོ་བ་ནི་རང་བཞིན་གྱིས་གྲུབ་པ་ཚད་མས་ཁེགས་པའི་དབུ་མ་པ་
རྣམས་ལ་ཡིན་གྱི་གཞན་ལ་མ་ཡིན་ནོ། །ཞེས་གསུངས་སོ། །དེས་ན་རང་རེའི་
225



མཁས་པ་ལ་ལ་ཕྱི་རྒོལ་རྒྱུད་སྨིན་པ་ཡན་ཆད་ལ་བྱ་བར་བཞེད་པ་དང༌། ལ་
ལ་ལྟ་བའི་དཔྱད་པ་རྫོགས་པའི་གང་ཟག་ལ་བཞེད་པ་ཡང་ཡོད་ཀྱང་སྔར་་་་་
བ ཤད་པ་ཉིད་འཐད་པར་སེམས་སོ། །རྗེ་ཐམས་ཅད་མཁྱེན་པས། ནམ་ཞིག་
རེས་འཇོག་མེད་པར་གཅིག་ཅར་དུ། །རྟེན་འབྲེལ་མི་བསླུར་མཐོང་བ་ཙམ་
ཉིད་ནས། །ངེས་ཤེས་ཡུལ་གྱི་འཛིན་སྟངས་ཀུན་ཞིག་ན། །དེ་ཚེ་ལྟ་བའི་
དཔྱད་པ་རྫོགས་པ་ལགས། །ཞེས་གསུངས་པའི་གསུང་གཅིག་དང་། དེའི་
མཇུག་ཏུ། གཞན་ཡང་སྣང་བས་ཡོད་མཐའ་སེལ་བ་དང་། །སྟོང་བས་མེད་
མཐའ་སེལ་ཞིང་སྟོང་བ་ཉིད། །རྒྱུ་དང་འབྲས་བུར་འཆར་བའི་ཚུལ་ཤེས་
ན། །མཐར་འཛིན་ལྟ་བས་འཕྲོག་པར་མི་འགྱུར་རོ། །ཞེས་གསུངས་པའི་
གསུང་དེ་རྣམས་ཀྱིས་སྟོང་བ་རྟེན་འབྲེལ་གྱི་དོན་དུ་འགྲོ་ཚུལ་གསལ་བར་་་་་
གསུངས་མོད། འོན་ཀྱང་གསུང་དེ་དག་གི་དོན་ཤིན་ཏུ་རྟོགས་དཀའ་བར་
ཡོད་དོ། །གཞི་གཅིག་གི་སྟེང་དུ་རྒྱུ་རྐྱེན་ལས་འབྱུང་བའི་རྟེན་འབྲེལ་ཡིན་པ་
དང་རང་བཞིན་གྱིས་མེད་པ་གཉིས་ཅིག་ཅར་དུ་འཆར་ཐུབ་པ་ཙམ་སྔ་མའི་
དོན་དུ་འདོད་པ་ཡང་མི་འཐད་པར་སེམས་སོ། །གསུང་དེ་དང་ཆ་འདྲ་བ་
ཞིག་རྗེ་རེད་མདའ་པས་ཀྱང་གསུངས་ཏེ། རྒྱུ་འབྲས་བསླུ་བ་མེད་པའི་ཡིད་
ཆེས་དང༌། །རྟེན་འབྲེལ་སྟོང་བར་རྟོགས་པའི་ཤེས་རབ་གཉིས། །འབྲལ་མེད་
ཟུང་དུ་ཆད་པར་ནམ་གྱུར་པ། །དེ་ཚེ་མཐའ་བྲལ་དབུ་མའི་ལམ་ལ་ཞུགས། །
ཞེས་དང་། སྣང་དུས་ཉིད་ན་སྟོང་བར་རྟོགས་པ་དང༌། །སྟོང་བར་རྟོགས་ཚེ་
སྣང་བ་མི་འགོག་པ། །ཟུང་འཇུག་ཚུལ་ལ་ངེས་པ་ནམ་རྙེད་པ། །དེ་ཚེ་རྒྱལ་
226



བའི་དགོངས་པ་རྟོགས་པ་ཡིན། །ཞེས་གསུངས་སོ། །དེས་ན་ཇི་ལྟ་ཇི་ལྟར་
རིགས་པ་དྲི་མ་མེད་པས་རྣམ་པར་བརྟགས་པ་ན། ཆོས་དེ་དང་དེ་དག་གི་
རང་བཞིན་མེད་པའི་ཚུལ་ལ་ངེས་ཤེས་ཆེར་སྐྱེ་བ་དེ་ལྟ་དེ་ལྟར་ཆོས་དེ་དག་
གི་བརྟེན་ནས་བཏགས་ཙམ་གྱི་ཚུལ་ལ་ཡང་ངེས་པ་འདྲེན་ཕུལ་ཤིན་ཏུ་ཆེ་་་
བར་འགྱུར་བ་དང་། ཇི་ལྟ་ཇི་ལྟར་བརྟེན་ནས་བཏགས་པ་ཙམ་གྱི་ཚུལ་ལ་
ངེས་ཤེས་འདྲེན་ཕུལ་ཆེ་བ་དེ་ལྟ་དེ་ལྟར་གཅིག་ཤོས་ལ་ཡང་ངེས་པ་འདྲེན་
ཕུལ་ཆེ་བར་འབྱུང་བ་སྟེ། དེ་ཡང་རྟེན་འབྲེལ་གྱི་རྟགས་ཀྱིས་མྱུ་གུ་རང་
བཞིན་མེད་པར་རྟོགས་པའི་རྗེས་དཔག་ཚད་མས་དྲངས་པའི་ངེས་ཤེས་་་་་
སྐྱེས་ཟིན་མ་ཉམས་པའི་གནས་སྐབས་ནས་བཟུང་གནས་སྐབས་གོང་མ་་་་་
གོང་མར་རིམ་གྱིས་བགྲོད་པ་ལས་ངེས་ཤེས་གཉིས་གཅིག་གྲོགས་སུ་གཅིག་
འགྱུར་ཚུལ་ནུས་པ་ཆེ་ཆུང་མི་འདྲ་བའི་རིམ་པ་དུ་མ་ཞིག་ཡོད་པར་མངོན་
ནོ། །གན ས་འདི་ཤིན་ཏུ་རྟོགས་དཀའ་ཞིང་རྟོགས་ན་ངོ་མཚར་བས་མགོན་
པོ་ཀླུ་སྒྲུབ་ཀྱིས། ཆོས་རྣམས་སྟོང་བ་འདི་ཤེས་ནས། །ལས་དང་འབྲས་བུ་
བསྟེན་པ་གང༌། །ངོ་མཚར་བས་ཀྱང་འདི་ངོ་མཚར། །རྨད་བྱུང་བས་ཀྱང་
འདི་རྨད་བྱུང་། །ཞེས་དང་། རྗེ་བདག་ཉིད་ཆེན་པོས། འདི་ཀུན་ངོ་བོས་
སྟོང་བ་དང༌། །འདི་ལས་འདི་འབྲས་འབྱུང་བ་ཡི། །ངེས་པ་གཉིས་པོ་ཕན་
ཚུན་དུ། །གེགས་མེད་པར་ནི་གྲོགས་བྱེད་པ། །འདི་ལས་ངོ་མཚར་གྱུར་པ་
དང་། །འདི་ལས་རྨད་དུ་བྱུང་བ་གང༌། །ཞེས་གསུངས་པ་ཡིན་ནོ། །ཞེས་
པ།སུངས། རྩོད་ཟློག་ལས། གང་ཞིག་སྟོང་དང་རྟེན་འབྱུང་དག་ །དབུ་མའི་
227



ལམ་དུ་དོན་གཅིག་པར། །ཞེས་པས་དེ་གསུམ་རྣམ་གྲངས་པར་བསྟན་པར་
ཊཱིཀ་ཆེན་དུ་གསུངས། དེའི་དོན་བདེན་གྲུབ་ཀྱིས་སྟོང་བ་ཁོ་ནས་ཆོས་དང་།
རྟེན་འབྱུང་དང་། དབུ་མའི་ལམ་སྟེ་མཐའ་གཉིས་དང་བྲལ་བའི་བདེན་
སྟོང་གསུམ་དོན་འདྲ་བའི་དོན་དུ་བཤད་པའང་ཡོད་ལ། རྩོད་ཟློག་རང་
འགྲེལ་དུ། གང་ཞིག་སྟོང་དང་རྟེན་འབྱུང་དག །ཅེས་འབྱུང་བ་ལྟར་ན་
སྟོང་བ་དང་རྟེན་འབྱུང་གཉིས་རེ་རེས་ཀྱང་མཐའ་གཉིས་སེལ་བས་དབུ་་་་
མའི་ལམ་དུ་དོན་གཅིག་པའམ་འདྲ་བའི་དོན་དུ་སྦྱར་ན་གོ་བདེ། ཊཱིཀ་ཆེན་
དུ་དེ་གསུམ་རྣམ་གྲངས་པར་གསུངས་པའང་དེ་གསུམ་མཐའ་གཉིས་སེལ་་་་
བར་དོན་འདྲ་བར་བསྟན་པ་ཙམ་ལས་དོན་གཅིག་མིང་གི་རྣམ་གྲངས་སུ་་་་
གསུངས་པ་མིན་འདྲ། དེས་ན་ཆོས་གང་ཞིག་རྟེན་འབྱུང་དུ་དངོས་སུ་ངེས་
པའི་སྟོབས་ཀྱིས་ཚད་མ་གཞན་ལ་ལྟོས་མེད་དུ་རང་བཞིན་གྱིས་སྟོང་བར་་་་་
ངེས་པ་ནི་རྟེན་འབྲེལ་སྟོང་བའི་དོན་དུ་ངེས་པ་དང་། ཆོས་གང་ཞིག་རང་
བཞིན་གྱིས་སྟོང་བར་ངེས་པའི་བྱེད་པ་ཉིད་ལ་བརྟེན་ནས་གཞན་ལ་མ་ལྟོས་
པར་རྟེན་འབྱུང་དུ་ངེས་པ་ནི་སྟོང་བ་རྟེན་འབྱུང་གི་དོན་དུ་རྟོགས་པར་་་་་
འཇོག་གོ །དེའི་ཕྱིར་རྟེན་འབྲེལ་གྱི་དོན་སྟོང་བའི་དོན་དུ་རྟོགས་པ་ཞེས་པ་
རྟེན་འབྲེལ་སྟོང་གཞིར་བྱས་པའི་སྟོང་བ་རྟོགས་པ་ལ་ཟེར་བ་མིན་གྱི་རྟེན་་་
འབྲེལ་གྱི་དོན་ངེས་པའི་བྱེད་པ་ཉིད་ཀྱིས་སྟོང་བའི་དོན་ངེས་པ་ལ་ཟེར་རོ། །
མཐའ་གཉིས་སེལ་ཚུལ་རྟེན་འབྲེལ་ངེས་པས། རང་དུས་སུ་ཆད་མཐའ་
ཁེགས་ཤིང་དེའི་བྱེད་པ་ཉིད་ཀྱིས་རང་བཞིན་མེད་པའི་ངེས་པ་དྲངས་པ་ན་
228



རྟག་མཐའ་ཁེགས་པ་ཡིན་ལ། སྟོང་བ་ངེས་པའི་རང་དུས་སུ་རྟག་མཐའ་
ཁེགས་ཤིང་། དེའི་སྟོབས་ཀྱིས་མཇུག་ཐོག་དེར་ཆད་མཐའ་ཁེགས་པ་ཡིན་
ནོ། །སྟོང་ཉིད་བདུན་ཅུ་བའི་དངོས་པོ་ཐམས་ཅད་སོགས་ཀྱི་དོན་ནི་གཞིའི་
དངོས་པོ་ཐམས་ཅད་རང་བཞིན་གྱིས་གྲུབ་པས་སྟོང་བ་ཡིན་པས་ན་སྟོང་བ་
དེ་རྒྱུ་མཚན་གང་གིས་སྟོང་བར་འཇོག་པའི་རྒྱུ་མཚན་དངོས་པོ་དེ་རྣམས་ཀྱི་
རྟེན་ཅིང་འབྲེལ་བར་འབྱུང་བའི་ཚུལ་དེ་ཉིད་གཏན་ལ་འབེབས་པའི་དོན་
གྱི་ཕྱིར་དུ་ནི་དེ་བཞིན་གཤེགས་པ་གང་དང་ཡང་མཚུངས་པ་མེད་པ་དེས་་་་་
འགྲོ་བ་ལ་ཤིན་ཏུ་རྨད་དུ་བྱུང་བའི་ཆོས་སྣ་ཚོགས་ཉེ་བར་བསྟན་ཏོ་ཞེས་་་་་
པའོ། །རིགས་པ་དྲུག་ཅུ་བར། གང་དག་གིས་ནི་སོགས་ཀྱི་དོན་ནི། གང་
དག་གིས་ཕུང་བོ་ལྔ་གཟུགས་བརྙན་ལྟར་རང་བཞིན་མེད་པ་ལ་བརྟེན་ནས་
བདག་ཏུ་མི་འདོགས་ཀྱི་སེམས་རང་གི་མཚན་ཉིད་ཀྱིས་གྲུབ་པ་ལ་བདག་གོ་
ཞེས་རྣམ་པར་འཇོག་པ་དེ་དག་གདོན་མི་ཟ་བར་ལྟ་བའི་ཆུ་བོས་མྱང་་་་་་་་
འདས་ཀྱི་ལམ་ལས་དེད་ཅིང་ཁྱེར་བར་འགྱུར་རོ། །ཇི་ལྟར་ཞེ་ན། །སེམས་ངོ་
བོ་ཉིད་ཀྱིས་གྲུབ་པར་འདོད་ན་ཡང་རྟག་པར་འགྱུར་ལ། དེའི་ཚེ་ཐེར་ཟུག་
ཏུ་སྨྲ་བ་ཡིན་ནོ། །ཡང་་ན་མི་རྟག་པར་འགྱུར་ལ་དེའི་ཚེ་ཆད་པར་སྨྲ་བ་ཡིན་
ནོ། །རང་གི་མཚན་ཉིད་ཀྱིས་གྲུབ་པ་བྱུང་ནས་མེད་པར་འགྱུར་བར་ཁས་
བླངས་པས་སོ། །དེ་ལྟར་དེ་དག་ཀྱེ་མ་ལྟ་བས་ཕྲོགས་པ་ཡིན་ནོ། །འཇིག་རྟེན་
ཞེས་བྱ་བ་ཕུང་བོ་ལྔ་བོ་རང་གི་མཚན་ཉིད་གྲུབ་པར་འདོད་ནའང་། དེ་
བཞིན་དུ་སྐྱོན་དུ་འགྱུར་བར་སྦྱར་རོ། །ཡང་ན་འདིའི་དོན་དེ་ལས་གཞན་
229



ཡིན་ཏེ གྲངས་ཅན་ལ་སོགས་པ་གང་ཟག་ཕུང་བོ་བརྟེན་ནས་འབྱུང་བ་
མིན་པར་བདག་རྟག་པ་ལ་སོགས་པར་འདོད་པ་དང༌། འཇིག་རྟེན་ཏེ་ཕུང་
བོའང་རང་བཞིན་གྱི་བདག་ཉིད་དང་། རང་བཞིན་འགྱུར་བ་མེད་པས་
རྟག་ཏུ་གནས་ལ་འགྱུར་བའི་ཚོགས་ནི་ལྡོག་པར་འདོད་དོ། །དེ་ལས་གཞན་
པའི་མི་སྟེགས་པ་རྣམས་དེ་ལས་གཞན་དུ་འདོད་པ་དེ་དག་ཀྱེ་མ་རྟག་པ་་་་
དང་མི་རྟག་པ་ལ་སོགས་པ་ལྟ་བས་ཕྲོགས་པར་འགྱུར་རོ། །ཞེས་པའི་ཚིགས་
བཅད་འདི་ལ་དོན་འགྲེལ་ཚུལ་གྱི་རྣམ་གྲངས་གཉིས་ཡོད་པར་སྣང་། གང་
དག་བརྟེན་ནས་སོགས་ཀྱི་དོན་ནི། རང་གི་སྡེ་བ་གང་དག་ཕུང་བོ་ལྔ་དང་
བདག་བརྟེན་པར་ཁས་ལེན་ཀྱང་རྫས་སུ་ཡོད་པར་འདོད་པ་དང་། གང་
དག་མ་རིག་པ་དང་འདུ་བྱེད་ལ་སོགས་པའི་རྒྱུ་རྐྱེན་ལས་བྱུང་བ་ཡིན་ཡང་
རྣམ་པར་ཤེས་པ་ལ་སོགས་པ་རྫས་སུ་ཡོང་པར་འདོད་པ་དེ་དག་ལའང་་་་་་
རྟག་པ་དང་ཆད་པའི་སྐྱོན་ཇི་ལྟར་འབྱུང་བར་མི་འགྱུར་ཞེས་པའོ། །( དེ་ཉིད་
དུ་ནི་ཞེས་པར་བཀྲིས་འཁྱིལ་མཆན་རྐྱང་པར་མར་དེ་ཉིད་དེ་ནི་ཞེས་འབྱུང》ཡང་གང་གི་་་་་
ཕྱིར་རྟེན་ཅིང་འབྲེལ་བར་འབྱུང་བ་འདི་ལྟར་ངོ་བོ་ཉིད་ཀྱིས་སྐྱེ་བ་མེད་པ་
དེའི་ཕྱིར་རིགས་པ་འདིས་གང་དག་བརྟེན་ནས་འབྱུང་བའི་དངོས་པོ་་་་་་་་
རྣམས་ཆུའི་ཟླ་བ་ལྟ་བུར་རང་རང་གི་ངོ་བོ་ཉིད་ཀྱིས་གྲུབ་པའི་ཡང་དག་་་་
པའང་མ་ཡིན། གཏན་ནས་མེད་བཞིན་ཡོད་པར་སྣང་བའི་ལོག་པའང་མ་
ཡིན་པར་འདོད་པ་དེ་དག་རྟག་པ་དང་ཆད་པར་ལྟ་བས་འཕྲོག་པ་མིན་ནོ་
ཞེས་པའོ། །འཇིག་རྟེན་ལས་འདས་པར་བསྟོད་པའི་དོན་ནི། ཕྱི་རོལ་གྲངས་
230



ཅན་པ་དག་ནི་སྡུག་བསྔལ་རང་གི་བདག་ཉིད་ཀྱིས་བྱས་པ་དང༌། དངོས་
པོ་རང་བཞིན་གྱིས་གྲུབ་པར་སྨྲ་བའི་རང་གཞན་གྱི་སྡེ་བ་ཕལ་མོ་ཆེ་རྣམས་
ཀྱིས་རང་དང་ངོ་བོ་ཉིད་ཀྱི་གཞན་དུ་གྲུབ་པའི་རྒྱུ་གཞན་གྱིས་བྱས་པ་དང་
དེ་ལྟ་བུའི་བདག་གཞན་གཉིས་ཀས་བྱས་པར་འདོད་ལ། རྒྱང་འཕེན་པ་
དག་ནི་སྡུག་བསྔལ་རྒྱུ་མེད་ལས་སྐྱེ་བར་ཕྱི་རོལ་བའི་རྟོག་གེ་པ་དངོས་པོའི་
མཐའ་དག་ལ་རྟོག་ཅིང་དཔྱོད་པའི་ངང་ཚུལ་ཅན་ཕལ་མོ་ཆེ་ཡིས་དེ་ལྟར་་་་་
འདོད་དོ། །མཉམ་པ་མེད་པའི་སྟོན་པ་བཅོམ་ལྡན་འདས་ཁྱོད་ཀྱིས་རྒྱུ་རྐྱེན་
ལ་ནི་མཐའ་དེ་དག་ཐམས་ཅད་ལས་འདས་པའི་རྒྱུ་རྐྱེན་ངེས་ཤིང་མ་འཆོལ་
བ་ལ་རག་ལས་པའི་རྟེན་ཅིང་འབྲེལ་བར་འབྱུང་བའི་སྐྱེ་བར་གསུངས་ཤིང་།
རྒྱུ་རྐྱེན་ལ་རྟེན་ཅིང་ཕྲད་ལ་འབྲེལ་བར་ཏེ་བལྟོས་པ་ཉིད་དུ་གང་བྱུང་བའི་
དངོས་པོ་དེ་ཉིད་བཅོམ་ལྡན་འདས་སྟོན་པ་མཉམ་མེད་ཁྱོད་ནི་རང་བཞིན་
གྱིས་སྟོང་བའི་དོན་ཡིན་པར་བཞེད་དོ། །དེ་ལྟར་དངོས་པོས་རྒྱུ་རྐྱེན་ལ་རག་
ལས་པའི་རྟེན་འབྲེལ་ཡིན་པས་དངོས་པོ་རང་དབང་གིས་གྲུབ་པ་ཡོད་པ་་་་
མིན་པས་རང་ངོས་ནས་མ་གྲུབ་པོ་ཞེས་མཆོག་ཏུ་ཟབ་མོའི་ང་རོ་མི་བཟད་
པ་དང་ལྡན་པའི་སྟོན་པ་མཉམ་མེད་ཐུབ་པའི་དབང་བོ་ཁྱོད་ཀྱིས་མུ་སྟེགས་
ཀྱི་གཅན་གཟན་མཐའ་དག་འདར་བར་མཛད་པའི་འཇིགས་མེད་སེངྒེའི་སྒྲ་
བསྒྲགས་ཞེས་རྟེན་འབྲེལ་ཡིན་པའི་རྒྱུ་མཚན་གྱིས་རང་བཞིན་གྱིས་སྟོང་བ་
ཁོ་ནར་གསུངས་ཏེ། དེ་ལྟར་གསུངས་པ་ཉིད་ཀྱིས་རྟེན་འབྲེལ་གྱི་དོན་དེ་
ཉིད་རང་བཞིན་མེད་པའི་སྟོང་བ་ཉིད་ཀྱི་དོན་དུ་འཆར་བའི་ལུགས་འདི་་་་་
23]



འདྲ་བ་ནི་མགོན་པོ་ཀླུ་སྒྲུབ་ཀྱི་ལུགས་ཐུན་མོང་མ་ཡིན་པའོ་ཞེས་པའོ། །རྒྱུ་
འབྲས་ཀྱི་རྣམ་བཞག་གཞན་ངོར་སྐྱེལ་བ་རྟེན་འབྲེལ་གྱི་དོན་མིན་པ་ནི།
སར་ དེས་ན་རང་བཞིན་སོགས་ཏེ། རྒྱུ་མཚན་དེས་ན་ཚུལ་དེ་མི་ཤེས་
པ་གཞན་དག་རང་བཞིན་གྱིས་མེད་པའི་སྟོང་བ་ཉིད་དབུ་མ་བའི་ངོས་ནས་
འཇོག་པའི་ལུགས་སུ་བྱེད་ཅིང་། དེ་བྱས་པས་རྟེན་འབྲེལ་རྒྱུ་འབྲས་ཀྱི་རྣམ་
བཞག་རང་བཞིན་གྱིས་སྟོང་བའི་གནད་མ་ཤེས་པའི་དབང་གིས་དབུ་མ་བ།
རང་གི་ལུགས་ལ་བཞག་པར་བྱ་བར་མ་ནུས་ཤིང་། མ་བདེ་ནས་གང་ཟག་
གཞན་ངོ་ཙམ་དུ་ཁས་ལེན་པ་ལ་སོགས་པ་ལ་སྐྱེལ་བར་བྱེད་ཅིང་དབུ་མ་བ་
ལ་རང་ལུགས་མེད་པར་དམ་འཆའ་བ་སོགས་ནི་རྟེན་འབྲེལ་སྟོང་བ་དང་་་་
འགལ་བར་སྨྲ་བའི་ཕྱིན་ཅི་ལོག་ཡིན་གྱི་རྟེན་འབྲེལ་གྱི་དོན་གྱི་ཕྱོགས་སུ་་་་་
སོང་བ་ཙམ་ཡང་མ་ཡིན་ཏེ། དེའི་རྒྱུ་མཚན་ནི། རྩ་ཤེས་ལས། གང་ལ་སྟོང་
བ་ཉིད་རུང་བ། །དེ་ལ་ཐམས་ཅད་རུང་བར་འགྱུར། །གང་ལ་སྟོང་ཉིད་མི་
རུང་བ། །དེ་ལ་ཐམས་ཅད་མི་རུང་འགྱུར། །ཞེས་རང་བཞིན་མེད་པ་གང་
གི་ལུགས་ཡིན་པའི་ལུགས་དེ་ལ་འཁོར་འདས་ཀྱི་རྟེན་འབྲེལ་ཐམས་ཅད་་་་་
འཐད་པར་གསུངས་པ་འདི་དང་ཤིན་ཏུ་འགལ་བའི་ཕྱིར་རོ། །རང་བཞིན་
འགའ་ཡང་མེད་པ་དང་། །འདི་ལ་བརྟེན་ནས་འདི་འབྱུང་བའི། །རྣམ་
བཞག་ཐམས་ཅད་འཐད་པ་གཉིས། །མི་འགལ་འདུ་བ་སྨོས་ཅི་དགོས། །ཞེས་
པ་ལྟར་རོ། །ཀླུ་སྒྲུབ་དགོངས་རྒྱན་ཟེར་བ་དེ་རུའང་། དགག་བྱ་ཁྱབ་ཆེ་བ་དེ་
བཤད་ཀིན་འདུག་ལ། དེ་ཁོས་གསར་དུ་བཤད་པ་ཅིག་མ་ཡིན་པར་ཀོ་
232



རམས་བསོད་ནམས་སེངྒེ་དང༌། པཎ་ཆེན་ཤཱཀྱ་མཆོག་ལྡན་གྱི་བཤད་པ་
བསྐྱར་ཟློས་བྱས་པ་རེད། དེ་ཁོས་བཤད་པའི་ཚེ་དཔེ་འཇོག་གསར་བ་རེ་
བཤད་པ་ཡིན་འདུག སྟོང་ཉིད་འདོད་པའི་ཕྱོགས་ལ་འཁོར་འདས་ཐམས་
ཅད་རུང་ལུགས་ནི་འོ་ན་སོགས་ཏེ། འཇམ་པའི་དབྱངས་ཀྱིས་རྗེ་རིན་པོ་ཆེ་
ལ། སྣང་སྟོང་གཉིས་ལ་ཉེ་རིང་བྱེད་མི་ཉན། ཁྱད་པར་དུ་སྣང་བ་ལ་
ག ཙིགས་སུ་བྱ་དགོས་གསུངས་ཤིང་། སྣང་བ་ཙམ་གྱིས་མངོན་ཞེན་ལྡོག་མི་
ལྡོག་ལྟོས་དང་གསུངས་པ་རེད། བརྟེན་ནས་འབྱུང་བའི་རྒྱུ་མཚན་གྱིས། །
མཐར་ལྟ་བ་ལ་མི་བརྟེན་ཞེས། །ལེགས་གསུངས་འདི་ནི་མགོན་ཁྱོད་ཀྱི། །སྨྲ་
བ་བླ་ན་མེད་པའི་རྒྱུ། །ཞེས་གསུངས་པ་དྲངས་ནས་བཤད་པ་མཛད། རང་
བཞིན་དག་ནི་བཅོས་མིན་དང་། །གཞན་ལ་ལྟོས་པ་མེད་པ་ཡིན། །ཞེས་པ་
ལྟར་བདེན་བཞི་དང་མཆོག་གསུམ་སོགས་རང་བཞིན་གྱིས་གྲུབ་ན་རྒྱུ་རྐྱེན་
ལ་མ་ལྟོས་པ་ཞིག་ཏུ་འགྱུར་ལ། དེ་དག་རང་བཞིན་གྱིས་སྟོང་བའི་རྒྱུ་མཚན་
དེར་བསམས་ན་དེ་དག་རྒྱུ་དང་རྐྱེན་ལ་བརྟེན་ཚུལ་ཇེ་ཕྲར་བཏང་ནས་་་་་་
བསམ་བློ་གཏོང་རྒྱུ་ཡོད་པ་འདིས་ཀུན་ལ་རིགས་འགྲེས་ཤིང་། རྗེས། རང་
བཞིན་གྱིས་ནི་སྟོང་བ་ལ། །བྱ་བྱེད་འཐད་པའང་མི་འགལ་ཞིང་། །དེ་ལས་
ལྡོག་པར་མཐོང་བ་ན། །སྟོང་ལ་བྱ་བ་མི་རུང་ཞིང་། །བྱ་དང་བཅས་པ་སྟོང་
མེད་པས། །ཉམ་ངའི་གཡང་དུ་ལྟུང་བར་བཞེད། །དེ་ཕྱིར་ཁྱོད་ཀྱི་བསྟན་པ་
ལ། །རྟེན་འབྱུང་མཐོང་བ་ལེགས་པར་བསྔགས། །ཞེས་གསུངས་པ་རེད།
རང་བཞིན་གྱིས་སྟོང་ལུགས་ལ་བསམ་བློ་བཏང་ན་རྒྱུ་འབྲས་སྤང་བླང་དང་
233



འཁོར་འདས་ཀྱི་རྣམ་བཞག་ལ་ངེས་པ་འདྲེན་ཡུལ་ཆེ་བ་འོངས་ཤིང་དེ་བས་
གང་ལ་སྟོང་བ་ཉིད་རུང་བ་སོགས་ཡང་ཡང་དྲངས་པའང་དེ་ཡིན། དེས་ན་
རིགས་པ་ནི། སྡུག་བསྔལ་ཤེས་པ་དང་། ཀུན་འབྱུང་སྤོང་བ། འགོག་པ་
མངོན་དུ་བྱེད་པ་དང་། ལམ་སྒོམ་པའི་རྣམ་བཞག་རུང་ལ་ཞུགས་འབྲས་ཀྱི་
དགེ་འདུན་དང་། དམ་པའི་ཆོས་དང་སངས་རྒྱས་ཀྱི་བར་གྱི་སྤང་བླང་གི་
རྣམ་བཞག་རུང་བར་ཐལ། དེ་དག་ཐམས་ཅད་རང་བཞིན་གྱིས་མ་གྲུབ་པ་
གང་ཞིག དེ་ལྟར་དེ་དག་ལྟོས་ནས་གྲུབ་དགོས་པའི་ཕྱིར་ཏེ། དེ་ལྟར་ཚིག་
གསལ་ལས་གསུངས་པའི་ཕྱིར། མདོར་ན་རང་བཞིན་གྱིས་སྟོང་བ་ལ་རྟེན་
འབྲེལ་རུང་བ་དེའི་ཕྱིར་རྒྱུ་མཚན་དེ་ལྟར་ན་གང་གི་ལུགས་ལ་རང་བཞིན་་་་
གྱིས་སྟོང་བའི་སྟོང་བ་ཉིད་བཞག་ཏུ་རུང་བའི་ལུགས་དེ་ལ་ཐ་སྙད་ཀྱི་རྣམ་
བཞག་ཐམས་ཅད་རུང་བར་འགྱུར་རོ། །གང་གི་ལུགས་ལ་རང་བཞིན་གྱིས་
སྟོང་བའི་སྟོང་བ་ཉིད་བཞག་ཏུ་མི་རུང་བ་དེ་ལ་ནི་རྟེན་ཅིང་འབྲེལ་བར་་་་་
འབྱུང་བའི་རྣམ་བཞག་མེད་པས་ཐ་སྙད་ཀྱི་རྣམ་བཞག་ཐམས་ཅད་བཞག་
ཏུ་མི་རུང་བར་འགྱུར་རོ་ཞེས་བྱ་བའི་དོན་འདི་གྲུབ་བོ། ། །ལམ་རིམ་འདི་
སོགས་གཞུང་གང་དུ་ལྟ་ནའང་དེའི་ཕྱིར་དང༌། དེ་ལྟར་ན་ཞེས་པ་དང༌།
མདོར་ན་ཞེས་པ་དང་། དེས་ན་ཞེས་པ་ལྟ་བུའི་མཚམས་སུ་རིག་པ་སྒྲིམ་
ནས་ལྟོས་དང་གཞུང་ཁོག་འཆུམས་པའི་གོ་བ་ཡོང་། དཔེ་ཆ་ལ་ལྟ་ཤེས་
དགོས། དེ་བས་ཐུའུ་བཀྭན་རིན་པོ་ཆེས། ང་ལ་དཔེ་ཆ་ལྟ་ཚུལ་ཐུན་མོང་
མིན་པ་ཞིག་ཡོད་གསུངས་པ་རེད། དེར་མ་ཟད་དབུ་མའི་གཞུང་གི་སྐབས་
234



སུ་བྱེད་འབྲེལ་ལ་མཉམ་འཇོག་དགོས། ཨ་ཁུ་ཤེས་རབ་རྒྱ་མཚོ་ཚང་གིས་
བྱེད་འབྲེལ་གྱི་ཁྱད་མ་ཤེས་པར་དབུ་མའི་གཞུང་གོ་ཟེར་ན། དེ་ངའི་བློ་ངོར་
མི་ཤོང་གསུངས་པ་དེ་ཐུགས་དག རང་བཞིན་གྱིས་མེད་པའི་ཚིག་གིས་
དགག་སྒྲུབ་བྱེད་ནུས་པ་ནི་སྔར་དྲངས་སོགས་ཏེ། ཕྱི་རོལ་བ་དང་རང་རྒྱུད་
པ་མན་ཆད་ཀྱིས་རྟེན་འབྲེལ་དང་། རང་བཞིན་ཟེར་བ་དང་། ཐལ་འགྱུར་
བས་དེ་ལྟར་ཟེར་བ་གཉིས་ཚིག་འདྲ་ཡང་དོན་ལ་ཁྱད་པར་ཆེ་གསུངས།
ཀླན་ཀ་འཚོལ་བ་ནི་རྒོལ་བའམ་རྩོད་པའི་སྐབས་འཚོལ་བའོ། །སྔར་གོང་དུ་
དྲངས་པའི་རྩོད་ཟློག་གི་རྩོད་པ་གལ་ཏེ་དངོས་པོ་ཐམས་ཅད་ཀྱི་ཞེས་སོགས་
བཀོད་པ་དེའི་ལན་དུའང་རང་བཞིན་མེད་པ་ལ་བྱ་བྱེད་འཐད་པའི་རྒྱུ་་་་་་
མཚན་གྱི་སྒོ་ནས་ལན་སློབ་དཔོན་ཀླུ་སྒྲུབ་ཀྱིས་གསལ་བར་མཛད་དེ། དེའི་
ཚུལ་རྩོད་ཟློག་ལས། དངོས་པོ་རྣམས་རྒྱུ་རྐྱེན་ལ་བརྟེན་ནས་འབྱུང་བ་གང་
ཡིན་པ་དེ་ནི་རང་གི་ངོ་བོས་རང་དབང་མེད་པར་གྲུབ་པས་རང་བཞིན་་་་་་
གྱིས་སྟོང་བ་ཉིད་ཅེས་བྱ་བ་དང༌། དངོས་པོ་གང་ཞིག་རྒྱུ་རྐྱེན་ལ་བརྟེན་
ནས་འབྱུང་བ་དེ་ཉིད་ལ། རང་བཞིན་གྱིས་གྲུབ་པ་མེད་པ་ཉིད་ཡིན་པར་ཁོ་
བོ་ཅག་དབུ་མ་བ་སྨྲའོ་ཞེས་གསུངས་པའོ། །དོན་ནི་དངོས་སྨྲ་བ་ཁ་ཅིག་ན་
རེ། དབུ་མ་བ་ཁྱོད་ཀྱིས་རང་བཞིན་འགོག་པ་མི་འཐད་པར་ཐལ། ཁྱོད་
ཀྱིས་ཆོས་ཐམས་ཅད་རང་བཞིན་གྱིས་མ་གྲུབ་པར་འདོད་པ་གང་ཞིག དེས་
ཁྱོད་ཀྱི་རང་བཞིན་འགོག་བྱེད་ཀྱི་ཚིག་ཀྱང་རང་བཞིན་མེད་པར་འདོད་་་་་
པའི་ཕྱིར་ཟེར་ཏེ། དོན་ལ་རང་བཞིན་གྱིས་མེད་པ་དང་། མེད་པའི་ཁྱད་
235



པར་འབྱེད་མ་ཤེས་སོ། །དེ་ལ་ཁྱབ་པ་མེད་དེ། རང་བཞིན་མེད་ཅེས་ཁས་
བླངས་པ་གཏན་དུ་མེད་ཅེས་ཁས་བླངས་པའི་དོན་མ་ཡིན་པའི་ཕྱིར་ཏེ།
རང་བཞིན་མེད་པར་ཁས་བླངས་པས་ནི་རྒྱུ་རྐྱེན་རྟེན་འབྲེལ་ལ་ལྟོས་ནས་་་་
གྲུབ་པར་ཁས་བླངས་པ་ཡིན་པའི་ཕྱིར། དེས་ན་ངའི་ཚིག་ཀྱང་རང་བཞིན་
མེད་པའི་ཕྱིར་རྒྱུ་རྐྱེན་ལ་བརྟེན་ནས་འབྱུང་བ་ཡིན་པའི་ཕྱིར། དགག་སྒྲུབ་
ཀྱི་བྱ་བ་བྱེད་པ་ནི་དཔེར་ན། བུམ་སྣམ་བཏགས་ཡོད་དང་རྫས་སུ་མ་གྲུབ་
ཀྱང་ཆུ་སྐྱོར་པ་དང་ཉི་ལྷགས་སོགས་སྐྱོབ་ནུས་པ་བཞིན་ནོ། །ཡང་དེ་བཞིན་
དུ་བུམ་པས་སྦྲང་རྩི་དང་ཆུ་དང་འོ་ཐུག་ནང་དུ་བླུགས་པ་འཛིན་པ་དང་། །
གཞན་ནས་ལེན་པའི་བྱ་བ་བྱེད་པ་དང་། སྣམ་བུ་གྱོན་པས་གྱོན་པ་པོ་དེའི་
གྲང་བ་དང་། རླུང་དང༌། ཉི་མ་ལས་ཡོངས་སུ་སྐྱོབ་པའི་བྱ་བ་བྱེད་པར་ནུས་
པ་བཞིན་ནོ། །མདོར་ན། རང་བཞིན་གྱིས་གྲུབ་ན་རྒྱུ་རྐྱེན་ལ་མི་ལྟོས་པ་དང་།
རྒྱུ་རྐྱེན་ལ་ལྟོས་ན་རང་བཞིན་མེད་པས་ཁྱབ་པའི་རྗེས་སུ་འགྲོ་ལྡོག་དང་།
རང་བཞིན་མེད་པའི་ཚིག་གིས་དགག་སྒྲུབ་ཀྱི་བྱ་བ་བྱེད་ནུས་པར་རྩོད་་་་་་
ཟློག་དང་དེའི་རང་འགྲེལ་ལས་ཤིན་ཏུ་གསལ་བར་གསུངས་སོ། །ལྔ་བ་ཚུལ་
དེ་དབུ་མ་བའི་ཁྱད་ཆོས་སུ་ཤེས་པར་བྱ་དགོས་ཚུལ་ལ་གསུམ་ལས། དང་པོ་
དངོས་ནི་རྒྱུ་རྐྱེན་ལ་སོགས་ཏེ། （ཀུན་ནས་ཉོན་མོངས་དང་རྣམ་པར་ཞེས་པ་ལ་བཀྲིས་
འཁྱིལ་པར་གཉིས་སུ་ཉོན་མོངས་པ་དང་ཞེས་འབྱུང)དབུ་མ་ཐལ་འགྱུར་བས་ནི་རྒྱུ་་་་་
རྐྱེན་ལ་བརྟེན་ནས་སྐྱེ་བ་དང༌། རང་གི་ཆ་ཤས་ལ་བལྟོས་ནས་གྲུབ་པའི་
རྟེན་འབྲེལ་ནི་འདོད་མོད་ཀྱི། རང་གི་ལུགས་ཐུན་མོང་མ་ཡིན་པ་ནི།
236



བརྟེན་ནས་བཏགས་པ་ཙམ་ཞིག་རྟེན་འབྱུང་གི་དོན་དུ་འདོད་པའོ། །རང་
བཞིན་འགའ་ཡང་མེད་པ་དང་། །འདི་ལ་བརྟེན་ནས་འདི་འབྱུང་བའི། །
རྣམ་བཞག་ཐམས་ཅད་འཐད་པ་གཉིས། །མི་འགལ་འདུ་བ་སྨོས་ཅི་དགོས། །
ཞེས་པ་ལྟར་ཏེ། འདི་ནི་རྗེ་རིན་པོ་ཆེའི་གསུང་ལས་འབྱུང་བ། བྱང་ཆུབ་བླ་
མའི་དྲིས་ལན་ལས། དབུ་ཚད་ཀྱི་རིགས་པ་ཕྲ་མོའི་དགག་སྒྲུབ་ཀྱི་ཚུལ་
མཐའ་མ་ཆོད་པར་ཕྲ་བའི་གནས་ལ་ཁ་ཚོན་རྦད་ཆོད་བྱེད་པའི་གངས་ཅན་
པ་མང་པོས་རང་གི་མཚན་ཉིད་ཀྱིས་གྲུབ་པའི་རང་བཞིན་མེད་པ་ལ་མེད་་་་
པས་ཁྱབ་པ་དང་། དེའི་རྒྱུ་མཚན་གྱིས་ཡོད་ན་བདེན་པར་ཡོད་དགོས་ཞེས་
ཁ་མཐུན་བྱས་ནས་ཞེས་པ་ནས་སྟོང་བ་རྟེན་འབྲེལ་དུ་འཆར་བའི་ཀླུ་སྒྲུབ་
ཀྱི་ལུགས་ལས་ཕྱི་རོལ་དུ་གྱུར་པའི་ཕྱིར་ཞེས་གསུངས་པ་ལྟར་རོ། །སྣང་སྟོང་
ལ་ངེས་པ་འདྲེན་པ་ཉིས་ཚོགས་མེད་ན་ལྟ་བ་མ་རྙེད་ཚུལ་ནི། དེ་ལྟར་ན་
སོགས་ཏེ། འདི་ལ་དཀའ་འགྲེལ་ལས་ཆོས་རྣམས་རང་གི་ངོ་བོས་གྲུབ་པའི་
རང་བཞིན་རྡུལ་ཙམ་ཡང་མེད་པའི་ངེས་པ་དྲངས་པ་ན་རྒྱུ་འབྲས་ཀྱི་འབྲེལ་
བ་ལ་རང་ལུགས་ཀྱི་ངེས་པ་དྲངས་ས་མེད་པར་གཞན་ངོ་སོགས་ལ་སྐྱེལ་་་་་་
དགོས་ཞེས་པའི་ངེས་པ་དྲངས་པ་ནི་གོལ་སར་ཤོར་བ་ཡིན་ཏེ། དེས་ཆོས་
རྣམས་རང་བཞིན་མེད་པར་ངེས་པ་ཡིན་བྱས་ན་སྟོང་ཉིད་རྟོགས་པ་ཡིན་་་་་
དགོས་པས་རང་བཞིན་གྱིས་སྟོང་བ་དེ་རྟེན་འབྲེལ་གྱི་དོན་དུའང་མཐོང་་་་་
དགོས། ཆོས་གྲྭར་རྒྱང་འཕེན་པའི་རྒྱུད་ལ་རྒྱུ་འབྲས་རང་བཞིན་མེད་པར་
ལྟ་བའི་ལྟ་བ་ཡོད། རྒྱུ་འབྲས་རང་བཞིན་མེད་པར་འཛིན་པའི་ལྟ་བ་མེད་
237



ཟེར་རྒྱུན་ཡོད་པ་བཞིན། དེས་རང་བཞིན་མེད་པར་འཛིན་པ་མིན་གྱི་མེད་
པ་དང་རང་བཞིན་མེད་པའི་ཁྱད་པར་མ་ཕྱེད་པར་གཏན་མེད་དུ་འཛིན་པ་
ཡིན་པས་ཕྱིན་ཅི་ལོག་ཏུ་དྲངས་བྱས་ན་བདེ་བར་སེམས་ཞེས་གསུངས།
མཚམས་འདིར། སྣང་བ་རྟེན་འབྲེལ་བསླུ་བ་མེད་པ་དང་། །སྟོང་བ་ཁས་
ལེན་བྲལ་བའི་གོ་བ་གཉིས། །ཇི་སྲིད་སོ་སོར་སྣང་བ་དེ་སྲིད་དུ། །ད་དུང་
ཐུབ་པའི་དགོངས་པ་རྟོགས་པ་མེད། །སོགས་དྲངས་ནས་བཤད་པ་མཛད།
ཕྱག་ཆེན་རྩ་བ་རྒྱལ་བའི་གཞུང་ལམ་ལས། སེམས་ཀྱི་ཆོས་ཉིད་མཐོང་བ་
ཡང་། །ཚོགས་བསགས་སྒྲིབ་སྦྱོང་ལ་བལྟོས་པས། །ཞེས་པ་ལྟར་ལྟ་བ་རྙེད་
པའི་རྒྱུར་ཁས་བླངས་པའི་ཚུལ་ཁྲིམས་དག་པར་སྲུང་བ་གཞིར་བཞག་ནས་
ཚོགས་བསག་པ་དང་སྒྲིབ་པ་སྦྱོང་བའི་སྒོ་དུ་མ་ལ་འབད་པ་དང༌། མཁས་
པ་བསྟེན་ནས་མན་ངག་རྒྱ་ཆེན་པོ་ཐོས་པ་དང་བསམ་པའི་ཚུལ་ལ་བརྩོན་་་་་
པར་བྱ་དགོས་སོ། །དབུ་མའི་ལྟ་བ་རྙེད་དཀའ་བར་བསྟན་པ་ནི། དེ་འདྲ་
སོགས་ཏེ། རྗེ་བླ་མས་ཀྱང་ཟབ་མོའི་དོན་དགུང་ལོ་བཞི་བཅུའི་རྩ་གྲངས་
བར་མ་རྟོགས་པའི་ཚུལ་མཛད་གསུངས། རབ་བྱེད་ཉེར་བཞི་བའི་ཐུབ་པའི་
ཐུགས་ནི་ཆོས་བསྟན་ལས། རབ་ཏུ་ལོག་པར་གྱུར་པ་ཡིན། །ཞེས་དང༌། རིན་
ཆེན་ཕྲེང་བར། དེས་ན་ཐུབ་པ་སངས་རྒྱས་ནས། །ཆོས་བསྟན་པ་ལས་ལོག་
པར་གྱུར། །ཅེས་པའི་དོན་ནི་ཐུབ་པ་སངས་རྒྱས་ནས་རིང་བོར་མ་ལོན་པའི་
དུས་ན། ཟབ་གསལ་སྤྲོས་བྲལ་འོད་གསལ་འདུས་མ་བྱས། །བདུད་རྩི་ལྟ་
བུའི་ཆོས་ཤིག་ཁོ་བོས་རྙེད། །སུ་ལ་བསྟན་ཀྱང་གོ་བར་མི་ནུས་པས། །མི་སྨྲར་
238
་
་
…
་
་ ་
..་ .... ..… ་
་
་……..…. --------..……...…….བ་ཁ...……
….……..…
…..…..……… བ་ ཁའ་ཁབ་ཁཝ་རབ
ཟ**4
- ནཱཀ::*
༈.+
་
r
3:t:
:=
-+8%f t• •
• ༥
གི་ར+++++
++r/ ༣
ཨ**
"ཀ,=
ཀ,་
་་
"，་
་་ -
• •



ནགས་ཀྱི་ཁྲོད་དུ་གནས་པར་བྱ། །ཞེས་གསུངས་པའི་སྒོ་ནས་ཐུབ་པའི་
ཐུགས་ཁྱད་ཆོས་ལྔ་ལྡན་གྱི་ཟབ་མོ་སྟོང་བ་ཉིད་སྟོན་པ་ལ་སྤྲོ་བ་མེད་པའི་་་་་
ཚུལ་གྱིས་བཞུགས་པ་དེའི་དོན་ཡིན་ནོ། །རིན་ཆེན་ཕྲེང་བའི་རེ་ཞིག་སོགས་
ཀྱི་དོན་ནི། རེ་ཞིག་སྐྱེ་བོ་རྣམས་ཀྱི་རང་གི་ལུས་རྒྱུན་དུ་འགྲོགས་པ་འདི་
ལྟར་མི་གཙང་བའི་ཚོགས་ཀྱིས་གང་ཞིང་འཛག་པ་ཉིད་གཟུགས་ཅན་་་་་
གྲུབ་པས་རགས་ཤིང་མིག་ཤེས་ཀྱིས་བལྟར་རུང་བར་མངོན་སུམ་གྱི་སྤྱོད་་་་་་
ཡུལ་དུ་གྱུར་པ་ཡིན་པས་རྟོགས་སླ་བ་དང༌། དུས་དེ་ཡང་སྦས་པ་ལྟ་བུ་མ་
ཡིན་པར་རང་ཉིད་ལ་རྟག་ཏུ་མི་གཙང་བར་སྣང་བཞིན་པ་འདི་ལྟ་བུའང་་་་
གང་གི་ཚེ་ཤིན་ཏུ་རྨོངས་པས་བསྒྲིབས་ཏེ་མི་གཙང་བའི་རང་བཞིན་དུ་ངེས་
པའི་ངེས་པ་མི་རྟག་སྡུག་བསྔལ་སོགས་སེམས་ལ་ཤར་བའི་སྒོ་ནས་གནས་པ་
མ་ཡིན་པ། གཙང་བདེ་སོགས་སུ་ཞེན་པ་དེ་ཡི་ཚེ་སོགས་སོ། །དེ་ཚེ་དམ་
ཆོས་སོགས་ཀྱི་དོན་ནི་རིན་ཆེན་ཕྲེང་བའི་ཊཱིཀ་ལས། དམ་པའི་མཚན་
འཛིན་གྱི་དམིགས་གཏད་བྱ་བའི་གནས་མེད་པ་རྟོགས་པར་དཀའ་བའི་ཕྲ་
རབ་དང་། སོ་སོ་སྐྱེ་བོས་རྟགས་ལ་བརྟེན་ནས་རྟོགས་དགོས་པས་མངོན་
སུམ་མིན་པ་ཟབ་མོ་དེ་ཀོ་སྟེ། དེ་ནི་ཇི་ལྟ་བུར་སེམས་ལ་གོ་སླ་ཞིང་བདེ་བླག་
ཏུ་འཇུག་པར་འགྱུར་ཞེས་གསུངས་པ་ལྟར་རོ། །( མགྲིན་པ་ལ་སོགས་པ་རང་གི་ཞེས་
པར་བཀྲིས་འཁྱིལ་མཆན་རྐྱང་པར་མར་སོགས་པ་ཞེས་པའི་པ་ཡིག་ཆད) སྣང་སྟོང་གཉིས་་་་
ཚོགས་ཀྱི་ངེས་པ་འདྲེན་ལུགས་དེ་ལྟ་བུ་མ་ཡིན་པར་གཞུང་ཚད་ལྡན་རྩ་ཤེ་
སོགས་ཁ་ཅིག་ནས། བུམ་པ་ལ་སོགས་པའི་ཆོས་རྣམས་རང་གི་ཡན་ལག་
239



གམ་ཆ་ཤས་རྣམས་དང་གཅིག་དང་ཐ་དད་གང་ཡིན་དཔྱོད་པའི་རིགས་་་་་
པའམ་གཏན་ཚིགས་ཀྱིས་རང་བཞིན་མེད་པའི་དོན་གཏན་ལ་འབེབས་་་་་་
དགོས་པར་གསུངས་པ་མཐོང་ནས་དེའི་དོན་ལྟར་གཏན་ལ་འབེབས་སྙམ་་་
ཡང་ཚུལ་དེ་ལ་རྨོངས་ཏེ་འཁྲུལ་ནས། ཐོག་མར་བུམ་པ་དང་སྣམ་བུ་ལ་
སོགས་པའི་ཆོས་རྣམས་མཆུ་དང་མགྲིན་པ་ལ་སོགས་པ་རང་རང་གི་ཡན་་་་་
ལག་གམ་ཆ་ཤས་རྣམས་ཀྱི་ནང་ནས། གང་ཡིན་སྙམ་དུ་དཔྱད་པ་ན་ཡན་
ལག་དེ་དག་གང་དུའང་བུམ་པ་སོགས་རྙེད་རྒྱུ་མེད་པར་མཐོང་ལ་དེ་ལྟར་
མ་རྙེད་པའི་ཚེ་ན་ནི་འདི་སྙམ་དུ་བསམ་པར་འགྱུར་ཏེ། བུམ་པ་ལ་སོགས་
པ་ཡོད་ན་དེ་ལྟར་བཙལ་པས་ངེས་པར་རྙེད་དགོས་པ་ལས་རྙེད་རྒྱུ་གཏན་་་་
ནས་མ་བྱུང་བས་མི་འདུག་སྙམ་དུ་བུམ་པ་སོགས་མེད་པར་ངེས་པ་འདྲེན་་་་་
པར་བྱེད་ལ། དེ་ནས་སླར་དཔྱོད་མཁན་རང་ཉིད་ལའང་རང་གི་ཆ་ཤས་
མགོ་ལ་སོགས་པ་གང་ཡིན་སྙམ་དུ་གོང་གི་དེ་ལྟར་དཔྱད་པའི་ཚེ་ན་དཔྱོད་
མཁན་རང་ཡང་མི་འདུག་གོ་སྙམ་དུ་རང་ཉིད་ཀྱང་མེད་པར་ངེས་པ་འདྲེན་
པར་འགྱུར་རོ། །དེ་ལྟར་ཡུལ་དང་། དཔྱོད་པ་པོ་ལ་མེད་པའི་ངེས་པ་དེ་འདྲ་
དྲངས་པ་དེའི་ཚེ་ན་དཔྱོད་མཁན་མི་རྙེད་ཅིང་མེད་ན་བུམ་པ་ལ་སོགས་པ་
མེད་དོ་སྙམ་དུ་ཤེས་མཁན་སུ་ཞིག་གིས་ཤེས་པར་འགྱུར་སྙམ་ནས་ཁས་ལེན་
ཚུལ་ཡང་བུམ་སོགས་ཡོད་པའང་མ་ཡིན་མེད་པའང་མ་ཡིན་ཞེས་ཟེར་རོ། །
དེ་སྐད་ཟེར་བ་ལྟར་གྱི་རིགས་པས་དཔྱོད་ལུགས་ཚུལ་བཞིན་མ་ཡིན་པའི་་་་་
ལྟར་སྣང་འགའ་རེས་ངེས་པ་འདྲེན་ལུགས་ཕྱིན་ཅི་ལོག་ཏུ་དྲངས་པ་དེ་ལྟ་
240



བུ་ལ་ལྟ་བ་རྙེད་པར་འཇོག་རྒྱུ་ཡིན་ན་ངེས་པ་འདྲེན་ཚུལ་འདི་ནི་དཀའ་བ་
མ་ཡིན་པས་སླ་ཤོས་ཤིག་ཏུ་སྣང་ངོ་ཞེས་པའོ། །ཁྱད་ཆོས་དེ་ལ་གཞན་གྱིས་
བཀྲིར་མི་ནུས་པའི་ངེས་པ་འདྲེན་དགོས་པར་གདམས་པ་ནི། དེའི་ཕྱིར་
སོགས་ཏེ། རིགས་པ་ནི་བློ་ལྡན་གྱི་གང་ཟག་ཆོས་ཅན། ཁྱོད་ཀྱིས་རྟེན་
འབྲེལ་ལ་བརྟེན་ནས་རང་བཞིན་མེད་པ་ལ་ངེས་པ་སྟེར་ལུགས་དང་རང་་་་་
བཞིན་གྱིས་སྟོང་བའི་དངོས་པོ་རྣམས་རྒྱུ་འབྲས་སུ་འཆར་ཚུལ་ལ་གཞན་་་་་་
གྱིས་བཀྲིར་མི་ནུས་པའི་ངེས་པ་འདྲེན་ཚུལ་ཡོད་དེ། སློབ་དཔོན་སངས་
རྒྱས་བསྐྱངས་དང་དཔལ་ལྡན་ཟླ་བ་གྲགས་པས་འཕགས་པ་ཡབ་སྲས་ཀྱི་་་་་
དགོངས་པ་ལྷག་མ་མ་ལུས་པར་བཀྲལ་བ་ཕྲ་བའི་གནས་ལ་ཞིབ་ཏུ་་་་་་་་
དགོས་པའི་ཕྱིར་ཞེས་པའོ། །གཉིས་པ་ལུགས་དེས་དེ་ཇི་ལྟར་བཀག་པའི་
ཚུལ་ལ་རང་བཞིན་གྱིས་སྟོང་བ་ལ་འཁོར་འདས་ཀྱི་རྣམ་བཞག་འཐད་པ་་་་
བདེན་གཉིས་གང་དུའང་མི་རུང་བར་བཀག་ཚུལ་ནི།
ན? དེ་ལྟར་སོགས་ཏེ། གལ་ཏེ་སློབ་དཔོན་ཞེས་པ་ནས་གསལ་ལོ་
ཞེས་པའི་བར་གྱི་དོན་ནི། ཁོ་ན་རེ། བཅིངས་གྲོལ་སོགས་ཐ་སྙད་དུ་འདོད་
པས་སྐྱོན་མེད་དོ་ཞེ་ན། ཁྱོད་ཀྱིས་བཅིངས་གྲོལ་ཐ་སྙད་དུ་འདོད་པ་མི་
འཐད་པར་ཐལ། རང་བཞིན་འགོག་པའི་རིགས་པས་བཅིངས་གྲོལ་སོགས་
ཐ་སྙད་དུ་འགོག་པའི་པའི་ཕྱིར། དེར་ཐལ། རང་བཞིན་འགོག་པའི་རིགས་
པས་རང་བཞིན་ཐ་སྙད་དུའང་འགོག་པ་གང་ཞིག རང་བཞིན་འགོག་པའི་
རིགས་པས་བཅིངས་གྲོལ་སོགས་འགོག་པའི་ཕྱིར། རྟགས་ཁས་ཞེས་བཀག་
241
- ཨ
=
=fས་ཀj4:::r-



，
པ་ཡིན་ནོ། །ཕྱོགས་སྔ་མས་དོན་དམ་པར་སྐྱེ་སོགས་འགོག་པའི་རིགས་པས་
ཐ་སྙད་དུའང་འགོག་པར་འཇུག་པའི་འདི་ཕྱོགས་སྔར་ལུང་གིས་བསྒྲུབས་
པ་དང་ཁས་བླངས་དངོས་སུ་འགལ་བས་གོ་སླ། མདོར་ན་བཅིངས་གྲོལ་
དང་རང་བཞིན་མེད་པ་འགལ་བར་འདོད་པ་དེས་དབུ་མའི་ཁྱད་ཆོས་་་་་་་་
གཅིག་པུ་དེ་བཀག་པ་ཡིན་ལ། དེ་ལྟར་མི་འདོད་ན། དགག་བྱའི་ཁྱད་པར་
མི་སྦྱོར་བའི་རྒྱུ་མཚན་མེད་དོ་ཞེས་པའོ། །ལུགས་དེ་དངོས་སྨྲའི་འདོད་པ་
དང་ཁྱད་མེད་དུ་སོང་ཚུལ་ནི་དེས་ན་སོགས་ཏེ། དེ་ལྟར་འདོད་པ་ལ་
རྒྱུ་མཚན་མེད་པ་དེས་ན་ཁྱོད་རང་གི་འདོད་པ་ནི་རང་བཞིན་གྱིས་གྲུབ་པ་
འགོག་པའི་རིགས་པས་རྒྱུ་འབྲས་སོགས་ཆོས་ཐམས་ཅད་འགོག་པ་ཡིན་ལ།
དེ་འགོག་ན་ནི་རང་བཞིན་གྱིས་མེད་པ་ལ་འབྱུང་འཇིག་སོགས་བཞག་ཏུ་མི་
རུང་བར་འདོད་པ་འདི་ཁོ་ན་ཡིན་པས་འདོད་པ་དེ་ལྟ་ཡིན་ན་རྩ་ཤེ་ལས་་་་
གལ་ཏེ་འདི་དག་ཀུན་སྟོང་ན་དང་། གལ་ཏེ་དངོས་པོ་ཐམས་ཅད་ཀྱི་
སོགས་རྩོད་ཟློག་ནས་དངོས་པོར་སྨྲ་བའི་རྩོད་པ་བཀོད་པ་དང་ཁྱད་པར་ཅི་
ཡང་མེད་པ་ཤིན་ཏུ་གསལ་བ་ཡིན་ནོ། །ཞེས་པའོ། །དེའི་རྩོད་སྤོང་དགག་
པ་ནི། གལ་ཏེ་རང་བཞིན་སོགས་ཏེ། དངོས་པོ་སྟོང་བ་གཟུགས་བརྙན་
ལ་སོགས་པ་ཞེས་སོགས་ཀྱི་དོན་ཌིཀ་ཆེན་དགོངས་པ་རབ་གསལ་ལས།
དངོས་པོ་སྟོང་བ་སྟེ་རྫུན་པ་གཟུགས་བརྙན་དང་ལ་སོགས་པས་སྒྲ་བརྙན་ལ་
སོགས་པ་རྣམས་མེ་ལོང་དང་བྱད་བཞིན་དང་། བྲག་ཕུག་དང༌། སྒྲ་བྱུང་
བ་སོགས་ཀྱི་རྒྱུ་རྐྱེན་གྱི་ཚོགས་པ་ལ་ལྟོས་པ་སྟེ་བརྟེན་ནས་སྐྱེ་བ་འཇིག་རྟེན་
242
，
་
，
- * :
：
" *-



ན་མ་གྲགས་པའང་མིན་ཏེ་གྲགས་སོ་ཞེས་གསུངས་པ་ལྟར་ཡིན་ལ། རྐང་བ་
ཕྱི་མ་རྣམས་གོ་སླ། ཇི་ལྟར་དེར་ནི་སོགས་ཀྱིས་གཟུགས་བརྙན་དེ་གཟུགས་
བརྙན་འཛིན་པའི་མིག་ཤེས་ཀྱི་དམིགས་རྐྱེན་དུ་བསྟན་པས། གཟུགས་
བརྙན་གཟུགས་ཀྱི་སྐྱེ་མཆེད་དུ་འཇོག་ལ། རྒྱུ་འབྲས་ཡིན་ན་རྫས་ཐ་དད་
ངེས་པར་ཡིན་དགོས་པས་གཟུགས་བརྙན་ཕྱི་རོལ་དོན་དུའང་བསྟན་ཏོ། །
བཅིངས་གྲོལ་སོགས་འགོག་པ་དོན་དམ་དུ་མི་རུང་བས་ཀུན་རྫོབ་ཏུ་བྱེད་་་་་
དགོས་ན་བཅིངས་གྲོལ་ཐ་སྙད་དུ་འགོག་པ ས་ཁྱབ་ཚུལ་ལ་དཔྱད་དགོས་
སོ། །ཐ་སྙད་དུ་འཁོར་འདས་ཀྱི་རྣམ་བཞག་འགོག་པའི་དབུ་མ་བ་མི་སྲིད་
པར་བསྟན་པ་ནི། གཞན་ཡང་སོགས་ཏེ། རྒྱུ་མཚན་གཞན་ཡང་བཅིངས་
གྲོལ་སོགས་རིགས་པས་འགོག་པར་བྱེད་ན་ནི། དོན་དམ་པར་དགག་བྱ་
དང་འགོག་བྱེད་སོགས་མི་འཐད་པས་དོན་དམ་དུ་དགག་པ་བྱེད་པ་མི་རུང་
ལ། དེ་མི་རུང་བས་ཀུན་རྫོབ་ཏུ་བཅིངས་གྲོལ་སོགས་རིགས་པ་དེས་དགག་
དགོས་ལ། དེ་ལྟར་བཀག་པ་དེའི་ཚེ་ཐ་སྙད་དུ་ཡང་འཁོར་འདས་ཀྱི་རྣམ་
བཞག་ཐམས་ཅད་རང་ལུགས་ལ་བཞག་ཏུ་མི་རུང་བར་འགོག་དགོས་པ་་་་་
ཡིན་པས་དེ་ལྟར་འགོག་པ་དེ་འདྲ་བ་རང་ལུགས་སུ་འདོད་པའི་དབུ་མ་བ་
དེ་ནི་སྔོན་མེད་པའི་དབུ་མ་བ་གསར་བ་ཞིག་གོ །གསུམ་པ་དེ་ལ་དབུ་མ་
བས་ལན་ཇི་ལྟར་བཏབ་པ་ལ་དངོས་དང་སྐྱོན་དེ་ལྟར་བསྟན་པའི་རྒྱུ་མཚན་
བཤད་པའོ། །དང་པོ་ལ་གསུམ་ལས། ཀླུ་སྒྲུབ་ཀྱིས་ལན་མཛད་པ་ནི་དངོས་
པོ་སོགས་ཏེ། རྟ་ལ་མངོན་པར་ཞོན་བཞིན་དུ། །རྟ་ཉིད་བརྗེད་པར་གྱུར་
243



པ་བཞིན་ཞེས་པ་རང་སྐྱོན་མི་ཤེས་པའི་དཔེའོ། །དེ་ཡང་དངོས་སྨྲ་བས།
གལ་ཏེ་འདི་དག་ཀུན་སྟོང་ན་སོགས་ཀྱི་ལན་དུ། གལ་ཏེ་འདི་ཀུན་མི་སྟོང་
ན་སོགས་ཀྱི་ཐལ་བ་འཕེན་ནོ། །ཟླ་བས་ལན་མཛད་ཚུལ་བཞི་ལས་རང་
བཞིན་གྱིས་ཡོད་མེད་དང་། ཡོད་མེད་བཞི་བོའི་ཁྱད་པར་མ་ཕྱེད་ན་
མཐར་ལྟུང་ཚུལ་ནི་དེས་ན་སོགས་ཏེ། དེ་ལས་ལྡོག་པར་མཐོང་བ་ན། །
སྟོང་ལ་བྱ་བ་མི་རུང་ཞིང་། །བྱ་དང་བཅས་པ་ལྟུང་མེད་པས། །ཉམ་ངའི་
གཡང་དུ་ལྟུང་བར་བཞེད། །ལྟར་རོ། །ཟླ་བས་མཛད་ཚུལ་སྔ་ཕྱིར་བཞི་
བཀོད་པ་སོགས་འདིར་ཟླ་བའི་གཞུང་མང་དུ་དྲངས་པ་ནི། སློབ་དཔོན་
འདི་རྒྱ་གར་ན་བཞུགས་པའི་དུས་ཐོག་དེར་མཁའ་ལ་ཉི་ཟླ་ཟུང་གཅིག་་་་་་
དང༌། ས་ལ་གསལ་བ་རྣམ་གཉིས་ཞེས་གྲགས་པ་ལྟར་རྩ་ཤེའི་འགྲེལ་བ་
ཚིག་གསལ་དང་སྒྲོན་གསལ་གཉིས་གྲགས་ཆེ་ཞིང་འགྲེལ་བ་གཞན་ལས་་་་་
ཁྱད་ཞུགས་པའི་རྒྱུ་མཚན་གྱིས་ཡིན། དེ་བས་རྗེས། དཔལ་ལྡན་ཟླ་བའི་
ལེགས་བཤད་ཀྱིས་སོགས་གསུངས། སྐབས་སྔ་ཕྱི་འདི་དག་གི་རྩོད་པ་དེ་
གཙོ་བོར་ཕྱོགས་སྔས། རང་བཞིན་གྱིས་ཡོད་པ་དང་ཡོད་པའི་ཁྱད་པར་མ་
ཤེས། རང་བཞིན་གྱིས་མེད་ན་གཏན་མེད་ཡིན་དགོས་པར་འདོད་པ་དེའི་
དབང་གིས་བྱུང་བའི་ལོག་རྟོག་ཡིན། འདི་ལ་ལུང་འདྲེན་མང་པོ་དང་
རིགས་པ་མང་པོ་ཅི་ཙམ་བཏང་ཡང་གཙོ་བོ་ལོག་རྟོག་དེ་འཇོམས་བྱེད་དུ་་་
རྩོད་པ་དང་རྩོད་ལན་གྱི་ཚུལ་དུ་བཀོད། མང་པོ་མང་པོ་ཇི་ལྟར་གསུངས་
ཀྱང་དཔེར་ན་བེའུ་རྟོད་ཐག་ཏུ་བཏགས་ན་ནམ་ཞིག་རྟོད་ཐག་དེ་རྟོད་ཕུར་
244



ལ་འཁྲིལ་ནས་རྟོད་ཕུར་དང་བེའུ་ཁ་ལྷན་གྱིས་འགྲོ་བ་ཞིག་འོང་བ་ལྟར།
རང་འཐག་ཇི་ལྟར་འཁོར་ཀྱང་ལྟེ་བ་ནས་འཁོར་བ་བཞིན། ཅི་ཙམ་ལུང་
རིགས་ཀྱི་སྤྲོས་བཤད་གནང་ཡང་འབབ་ས་གོང་དུ་ཞུས་པ་དེར་འབབ་་་་་་
དགོས། དེ་དག་ཟབ་གནད་གང་ཡིན་ཡང་ཚོགས་བསགས་སྒྲིབ་སྦྱོང་གིས་
ཤུགས་ཕུད་དེ་སྡིག་སྒྲིབ་ཇེ་སྲབ་ཏུ་བཏང་ན་བླ་མའི་བྱིན་རླབས་འཇུག་་་་་་
ཚབས་ཆེ་ཞིང་། དེ་དང་འབྲེལ་ནས་གཞུང་དོན་ལ་དཔྱོད་པ་བྱས་ན།
གཞུང་ཚིག་དཔེར་ན་མ་དྲོས་པས་ཞུས་པ། གང་ཞིག་རྐྱེན་ལས་སྐྱེས་པ་དེ་
མ་སྐྱེས་སོགས་དང་། ཡང་ན། གང་ལ་སྟོང་བ་ཉིད་རུང་བ། །སོགས་དང་།
དགག་བྱ་ངོས་འཛིན་ལས། རང་བཞིན་དག་ནི་བཅོས་མིན་དང་། །
སོགས་ལྟ་བུའི་གཞུང་ཉུང་ངུ་ཞིག་གི་སྟེང་ནས་ཀྱང་ལྟ་བ་རྟོགས་འོང་ལ།
དབུ་མའི་གཞུང་ལ་རྒྱ་ཆེར་མ་སྦྱངས་ཀྱང་རུང་ དེ་ཡང་དབུ་མའི་གཞུང་
ཚང་མ་རང་རྒྱུད་ཀྱི་བདག་འཛིན་ས་བོན་དང་བཅས་པ་འཇོམས་བྱེད་ཡིན།
དེ་དག་ལས་བཤད་པའི་རིགས་པ་ཡོངས་སུ་རྫོགས་པ་རྟེན་འབྱུང་གི་རིགས་
པར་འདུ་བས་དེ་ལ་རིགས་པའི་རྒྱལ་པོ་ཟེར། རྟེན་འབྱུང་གི་རིགས་
པ་འདིའི་སྟེང་ནས་བསམ་ན་མཐའ་གཉིས་ཅིག་ཅར་དུ་སེལ་ལུགས་སོགས་
སྟོང་ཉིད་ཀྱི་ལྟ་བ་འཚོལ་བ་ལ་ས་ཆོད་ཆེ་གསུངས། རིགས་པས་དཔྱོད་
མཚམས་ཀྱང་དགག་མཚམས་ཤེས་དགོས་པ་ལས་ཚོད་མ་ཐལ་བ་དགོས།
ལམ་རིམ་འདི་ནས་བཤད་པ་ལྟར་གསལ་བོ་ཞིག་གསུང་གི་ཡོད་ཀྱང་རྩོད་་་་་
པའི་མཁས་གྲགས་ཀྱི་ཡན་ལག་ལྟ་བུར་གྲུབ་མཐའི་འགལ་འདུ་རེ་སྒྲིག
245



གཞན་ཡང་གཞུང་གི་ཚིག་ཟིན་མི་མཐུན་པ་རེ་ཕར་འཕེན་ཚུར་འཐེན་གྱི་་་
རིགས་པ་གཞན་གྱི་ཁ་སྒོ་འགོག་པ་གཙོ་བོར་བྱེད་པའི་འཆད་ཉན་རྩོད་པ་་་
གང་ཡིན་ཡང་འབྲས་བུ་གང་ཞིག་ལ་སྙེག་གི་ཡོད་མེད་དེ་བཤད་དཀའ།
གཙོ་བོར་དེ་ཡང་མིང་དང་ཁེ་གྲགས་སོགས་ཆགས་པ་དང་ཞེ་སྡང་། འགྲན་
སེམས་དང་ཕྲག་དོག་སོགས་ཀྱིས་ཀུན་ནས་བསླངས་ན། མཛོད་ལས། ཉོན་
མོངས་ཅན་ཀུན་བཀྱལ་བ་ཉིད་ལྟར་ངག་བཀྱལ་དུ་སོང་འདུག་པས་རྒྱལ་་་་་
བའི་མདོ་དང་དགོངས་འགྲེལ་གྱི་བསྟན་བཅོས་གང་ལ་བལྟས་ནས་རང་་་་་་
རྒྱུད་ལ་མདུང་ཁ་སྐོར་དགོས་པ་ལས་ཕར་ལྟད་མོ་ལ་ལྟ་བ་ལྟར་བྱས་ན་ཤི་་་་
ཁར་འགྱོད་པས་འཆི་སྲིད་པས་མན་ངག་གསལ་བོ་འདི་འདྲ་རེའི་སྟེང་ནས་
ལག་ལེན་ལ་ཐེབས་པ་གལ་ཆེ། རང་བཞིན་གྱིས་ནི་སྟོང་བ་ལ། བྱ་བྱེད་
འཐད་པ་མི་འགལ་ཞིང་། །ཞེས་པ་དྲངས་ནས་བཤད་པ་མཛད་ཅིང་།
དཔེ་འགར་སྟོང་བ་དང༌། བྱ་བྱེད་ཅེས་པ་མ་དག་སྟོང་བ་ལ་བྱ་བྱེད་འཐད་
པ་ཞེས་ན་དག་ཅེས་བསྟན་དར་ལྷ་རམས་པས་གསུངས་པ་དེ་ཐུགས་དག
ངོ་བོས་གྲུབ་པས་སྟོང་ཡང་བྱ་བྱེད་འཐད་པ་རྟོགས་ན་རྟག་ཆད་ཀྱི་མཐའ་
སྤོང་ཚུལ་ནི་དེས་ན་སོགས་ཏེ། རིགས་པ་ནི། བློ་ལྡན་གྱི་གང་ཟག་ཆོས་ཅན།
ཁྱོད་ཀྱིས་རྟག་ཆད་ཀྱི་མཐའ་སྤོང་ཚུལ་ཡོད་དེ་ཆོས་ཐམས་ཅད་རང་གི་ངོ་་་
བོས་གྲུབ་པ་རྡུལ་ཙམ་ཡང་གདོད་མ་ནས་མེད་པར་རྟོགས་པས་ཡོད་མཐར་
མི་ལྟུང་བ་གང་ཞིག དེ་ལྟ་ནའང་མྱུ་གུ་སོགས་དངོས་པོ་རྣམས་དོན་བྱེད་
ནུས་པས་སྟོང་བའི་དངོས་མེད་དུ་མི་འགྲོ་བར་རང་རང་གི་བྱ་བ་བྱེད་པ་ལ་
246



མཐུ་ཡོད་པར་ངེས་པའི་ངེས་ཤེས་འདྲོངས་པ་ན་མེད་པའི་མཐའ་སྤོང་བའི་
ཕྱིར། ཞེས་པའོ། །དངོས་སྨྲ་བ་ལ་ལན་བཏབ་ཚུལ་དངོས་ལ་གཉིས་ལས།
ཚིག་གསལ་ལས་བཏབ་ཚུལ་ལ་ཡང་གཞུང་དགོད་པ་ནི་རང་བཞིན་སོགས་་་
ཏེ། རང་བཞིན་མེད་པ་དང་མེད་པའི་ཁྱད་པར་འབྱེད་པ་ཚིག་གསལ་ལས།
ཇི་སྐད་དུ། ཞེས་པ་ནས་མཐོང་བའི་ཕྱིར་རོ་ཞེས་པའི་བར་གྱིས་བསྟན་ལ།
དེའི་དོན་བཤད་པ་ནི་དེ་ལ་སོགས་ཏེ་དོན་ནི། འདི་ལྟར་དངོས་པོ་ཐམས་
ཅད་རང་བཞིན་གྱིས་མེད་པ་དབུ་མ་བ་ཁྱེད་འདོད་པ་ལྟར་ཡིན་ན། རང་
བཞིན་གྱིས་གྲུབ་པ་འགོག་པའི་རིགས་པ་དེས་ནི་རྒྱུ་ལས་འབྲས་བུ་རྣམ་པར་
སྨིན་པ་འབྱུང་བ་བཀག་ཅིང་། གསལ་བར་འགྱུར་རོ་ཞེས་དངོས་སྨྲ་བས་
སྨྲས་པ་ཡིན་ལ། དངོས་སྨྲ་བས་དེ་ལྟར་སྨྲས་པ་དེ་ནི་ཁྱེད་ཅག་བོད་ཀྱི་དབུ་
མ་བར་ཁས་འཆེ་བ་དག རང་བཞིན་གྱིས་གྲུབ་པ་འགོག་པའི་རིགས་པས་
རྒྱུ་འབྲས་ཐམས་ཅད་བཀག་པར་གོ་བའི་འདོད་པ་དང་འདོད་པའི་ཚུལ་་་་་
ཁྱད་མེད་པར་སོང་བའོ། །དངོས་སྨྲ་བས་རང་བཞིན་འགོག་ན་རྒྱུ་འབྲས་
ཀྱང་ངེས་པར་འགོག་དགོས་སྙམ་ནས་དབུ་མ་བ་ལ་མེད་ལྟ་བའམ་ཆད་ལྟ་
བ་ཞེས་ཟེར། ཀླུ་སྒྲུབ་རྒྱ་གར་དུ་ཕེབས་དུས་ཀྱང་བྱེ་བྲག་སྨྲ་བ་དར་ཆེ་བས་
ཁོང་ལ་ཆད་ལྟ་བ་ཞེས་སྡིགས་མོ་བྱས་པ་རེད། དངོས་སྨྲ་བ་དང་མཐུན་
པར་སོང་བའི་བོད་ཀྱི་དབུ་མ་བར་ཁས་འཆེ་བ་དག་གི་རྩོད་པ་དེའི་ལན་དུ་
རྒྱུས་འབྲས་བུ་སྐྱེད་པ་སོགས་ཀྱི་བྱ་བྱེད་རྣམས་རང་བཞིན་ཡོད་པ་ལ་མི་་་་་
རུང་བ་དང་རང་བཞིན་མེད་པ་ཁོ་ན་ལ་དེ་དག་རུང་བར་གསུངས་སོ། །
247



གཉིས་པ་བཞི་བརྒྱ་བའི་འགྲེལ་བར་ལན་བཏབ་ཚུལ་ལ་གཉིས་ལས་རྟེན་་་་་
འབྲེལ་འདོད་པའི་སྒོ་ནས་མཐའ་གཉིས་སེལ་བའི་ལན་ལ་གཉིས་ལས།
དང་པོ་གཞུང་དགོད་པ་ནི་བཞི་བརྒྱ་བའི་སོགས་ཏེ། དོན་ནི། དོན་བྱེད་
པའི་དངོས་པོ་མེད་པར་སྨྲ་བ་མིན་པ་དང་། བདེན་གྲུབ་ཀྱི་དངོས་པོར་སྨྲ་
བ་མིན་པ་གཉིས་ཀའི་རྒྱུ་མཚན་དུ་རྟེན་འབྲེལ་སྨྲ་བ་བཀོད་པ་རྟེན་འབྲེལ་་་
གྱིས་མཐའ་གཉིས་སེལ་བའི་གནད་ཀྱིས་ཡིན། ཆོས་རྣམས་བདེན་གྲུབ་དང་
གཏན་མེད་དུ་མི་སྨྲ་ན་ཅི་སྨྲ་ཞེ་ན། རང་བཞིན་མེད་པ་ལ་བྱ་བྱེད་འཐད་
པའི་རྟེན་འབྲེལ་སྨྲ་བའོ། །ཞེས་ལན་བཏབ་པས་མཐའ་གཉིས་མི་སྨྲ་ཡང་
དབུ་མ་སྨྲ་བར་བསྟན་ཏོ། །གཉིས་པ་འདས་དྲན་ཡོད་མེད་བརྟགས་པའི་
སྒོ་ནས་མཐའ་གཉིས་སེལ་བའི་ལན་བཏབ་ཚུལ་ལ་གཉིས་ལས། དང་པོ་
གཞུང་དགོད་པ་ནི་གཞན་ཡང་སོགས་ཏེ། དཀའ་འགྲེལ་ལས། ཕྱི་རོལ་བ་
ཁ་ཅིག་གིས་དུས་རྟག་པ་བདེན་གྲུབ་འདོད་པའི་སྒྲུབ་བྱེད་དུ། འདས་པའི་
དུས་སུ་འདི་ལྟ་བུར་གྱུར་ཞེས་སྐྱེ་བ་དྲན་པ་བཀོད་པའི་ལན་དུ་བཞི་བརྒྱ་བ་
ལས། མཐོང་ཟིན་དངོས་པོ་མི་སྣང་ཞིང༌། །སླར་ཡང་སེམས་སྐྱེ་མིན་དེས་
ན། །དྲན་པ་ཞེས་བྱ་ལོག་པ་ཡི། །དོན་ལ་ལོག་པ་ཁོ་ན་འབྱུང་། །ཞེས་
གསུངས། །དོན་ནི། སྔར་མཐོང་ཟིན་པའི་དངོས་པོ་སླར་མིག་གིས་མཐོང་
བ་བཞིན་ཕྱིས་མི་སྣང་ཞིང་། སྐྱེ་བ་སྔ་མའི་དོན་དངོས་སུ་དམིགས་པའི་
སེམས་སླར་ཡང་སྐྱེ་བ་མིན་མོད། ད་ལྟ་བའི་ཡུལ་ལྟར་མཐོང་ངོ་སྙམ་དུ་རློམ་
པའི་དྲན་པ་སྐྱེ་བ་དེས་སྟེ། སྔོན་གནས་དྲན་པ་ལ་སྐྱེ་བ་སྔ་མ་མ་ཡིན་པ་
248



ལས་ལོག་པར་སྣང་བ་དང༌། སྐྱེ་བ་སྔ་མ་གཉིས་གཅིག་ཏུ་འཁྲུལ་ནས་སྣང་
བ་དེའི་ཕྱིར། དྲན་པ་ཞེས་བྱ་བ་ཡུལ་ད་ལྟ་མེད་བཞིན་ཡོད་པ་ལྟར་
སྣང་བའི་རྫུན་པའམ་ལོག་པ་ཡི་དོན་ལ་ཡུལ་ཅན་དྲན་པ་ཡུལ་ད་ལྟ་མེད་་་་
བཞིན་དུ་ཡོད་པ་ལྟར་སྣང་བའི་ལོག་པ་ཁོ་ན་འབྱུང་ངོ་ཞེས་པ་དར་ཊཱིཀ་གི་
དགོངས་པ་ལྟར་བཀོད་པའོ། །སྔོན་གནས་དྲན་པའི་མངོན་ཤེས་ཀྱིས་སྐྱེ་བ་
སྔ་མ་མངོན་སུམ་དུ་རྟོགས་ཤིང་། དེས་ད་ལྟ་བའི་ཡུལ་ལྟར་མཐོང་ངོ་སྙམ་
དུའང་མི་རློམ་པས། འདིར་རྩོད་གཞིར་འཛིན་རྒྱུའི་དྲན་པ་ནི་སྐྱེ་བས་ཐོབ་
པ་དང་། ལས་ལས་སྐྱེས་པའི་སྔོན་གནས་དྲན་པ་ལྟ་བུ་ལ་གོ་དགོས། སྐྱེས་
ཐོབ་ཀྱི་སྔོན་གནས་དྲན་པ་སོགས་རྟོག་བཅས་སུ་ཁས་བླངས་ཆོག་གམ་་་་་་
བརྟག འོ་ན་ད་ལྟའི་དུས་ཀྱི་སྔོན་གནས་དྲན་པའི་མངོན་ཤེས་ཀྱིས་ད་ལྟའི་
དུས་སུ་སྔོན་གནས་རྟོགས་སམ་ཞེ་ན། འཇུག་པའི་ཊཱིཀ་ཆེན་ལས། དེ་རིང་
ལྟ་བུའི་དུས་ད་ལྟ་བ་འདིའི་དུས་སུ་དེ་ལ་ལྟོས་པའི་འདས་མ་འོངས་མེད་་་་་
པས་དུས་དེར་དེ་གཉིས་མ་གཞལ་ཡང་། དེ་རིང་གི་དུས་མཁྱེན་པའི་ཡེ་
ཤེས་དེ་ཉིད་ཀྱིས་འདས་མ་འོངས་ཐམས་ཅད་མཁྱེན་པ་མི་འགལ་ཞེས་དེ་་་་
རིང་གི་དུས་སུ་འདས་མ་འོངས་གཉིས་མཁྱེན་པའི་རྣམ་མཁྱེན་གྱིས་དེ་རིང་
གི་དུས་སུ་དེ་ལ་ལྟོས་པའི་འདས་མ་འོངས་གཉིས་མ་རྟོགས་པར་གསུངས་་་
པས་དེ་རིང་གི་དུས་སུ་དེ་ལ་ལྟོས་པའི་འདས་མ་འོངས་གཉིས་ཡོད་པ་་་་་་
ཐལ། དེ་རིང་གི་དུས་སུ་དེ་ལ་ལྟོས་པའི་འདས་མ་འོངས་གཉིས་རྟོགས་པའི་
ཚད་མ་ཡོད་པའི་ཕྱིར་ན་མ་ཁྱབ། ཁྱབ་པར་ཐལ། ཁྱོད་རྟོགས་པའི་ཚད་མ་
249



ཡོད་ན་ཁྱོད་ཡོད་པས་ཁྱབ་པའི་ཕྱིར་ནའང་མ་ཁྱབ། དེ་རིང་གི་དུས་སུ་
འདས་མ་འོངས་གཉིས་ཆོས་ཅན། ཡོད་པར་ཐལ། ཁྱོད་རྟོགས་པའི་ཚད་
མ་ཡོད་པའི་ཕྱིར་ན། རྩོད་གཞི་སྐྱོན་ཅན་གྱི་ལན་གདབ། ད་ལྟར་གྱི་དུས་
སུ་སྔོན་གནས་ཤེས་བྱ་མིན་པས་མངོན་ཤེས་ཀྱིས་མ་རྟོགས་ཀྱང་། མངོན་
ཤེས་དེས་སྔོན་གནས་མངོན་སུམ་དུ་རྟོགས་པ་མི་འགལ་བའང་དེ་དང་འདྲ།
རྩོད་ལན་འདི་དབུ་མ་རྒྱན་གྱི་ཟིན་བྲིས་སུ་གསུངས་པ་ཊིཀ་ཆེན་དང་མི་་་་་
མཐུན། ཡུལ་འདས་པ་ད་ལྟ་བ་མེད་བཞིན་དུ་ཡོད་པ་ལྟར་སྣང་བ་ཡུལ་
དེ་གནས་ཚུལ་དང་སྣང་ཚུལ་མི་མཐུན་པའི་རྫུན་པའི་སྒྲུབ་བྱེད་དུ་འགྲོ་ལ།
ཡུལ་རྫུན་པར་གྲུབ་པ་ཉིད་ཀྱིས་དེ་ལ་དམིགས་པའི་ཡུལ་ཅན་དྲན་པའང་
རྫུན་པར་འགྲུབ་པ་ལ་དགོངས་ནས་སྔར་ལྟར་གསུངས་པ་ཡིན་ཏེ་ཟླ་བའི་་་་
འགྲེལ་བ་ལས། གང་གི་ཚེ་འདས་པའི་དངོས་པོ་དེ་རང་བཞིན་མེད་པ་དེའི་
ཚེ་དེ་ལ་དམིགས་པའི་དྲན་པའང་རང་བཞིན་མེད་པ་ཡིན་ཏེ། དེའི་ཕྱིར་
ལོག་པ་ཡིན་ནོ་ཞེས་བྱ་བར་གྲུབ་པོ་ཞེས་གསུངས་པས་སོ། །དངོས་སུ་
འཛིན་པར་ཐལ་བའི་ཕྱིར་རོ་ཞེས་པའི་དོན་འདས་པའི་དངོས་པོ་རང་ངོས་
ནས་གྲུབ་ན་རྟག་པར་འགྱུར་བས་ཕྱིས་སུ་སྔོན་གནས་དྲན་པས་མངོན་སུམ་
དུ་འཛིན་པར་ཐལ་ལོ་ཞེས་པའོ། །དེའི་དོན་བཤད་པ་ནི་ཞེས་འདས་པ་
སོགས་ཏེ། (དངོས་པོར་སྨྲ་བའམ་ཡོད་པར་སྨྲ་བ་ཞེས་པ་ལ། ཞོལ་པར་གསར་དང་ལྷུན་རྩེ་
པར་མ་དགའ་ལྡན་པར་རྙིང་འབྲས་ཧོར་མི་ཚད་གྱི་པར་བཀྲིས་འཁྱིལ་པར་གཉིས་རྣམས་སུ་ཡོད་
སྨྲ་བ་མིན་ནོ་ཞེས་འབྱུང》ཡང(དེ་ལྟར་ཡེ་མེད་པ་དང་ཞེས་པར་དགའ་ལྡན་པར་རྙིང་དང་་་་་་
250



ར
འབྲས་ཧོར་པར་མར་ཡེ་མེད་དང་ཞེས་འབྱུང)གཞི་གང་ཡང་རུང་བ་ཞིག་ལ་སོགས་ཀྱི་
དོན་ནི་སྔ་རབས་པ་ཕལ་ཆེར་ཡོད་མིན་མེད་མིན་གཉིས་ཀ་མིན་ཞེས་སོགས་
ཀྱི་ཚིག་རིས་ལ་འཁྲུལ་ནས་ཐལ་འགྱུར་བའི་ལུགས་ལ་དངོས་འགལ་མེད་་་་་
པར་འདོད་ཀྱང་རང་ལུགས་ལ་རང་བཞིན་ཡོད་མེད་སོགས་ཕན་ཚུན་་་་་་་་
སྤངས་འགལ་གྱི་དངོས་འགལ་དུ་མི་འཇོག་ན་ཕ་རོལ་བོ་འགོག་པའི་ཚེ་རང་
བཞིན་གྱིས་ཡོད་དམ་མེད། ཅེས་དེ་གཉིས་སུ་ཁ་ཚོན་བཅད་ནས་བརྟག་
པ་བྱེད་པ་མི་རིགས་ཏེ། ་ ཁ་དོག་ཏུ་ཡོད་ན་སྔོན་པོར་ཡོད་དམ་སེར་བོར་
ཡོད་འདྲི་བ་ལྟར་འགྱུར་བས་སོ། །ཕན་ཚུན་སྤངས་འགལ་གྱི་དངོས་འགལ་
ཡིན་ན་ཤེས་བྱ་ཐམས་ཅད་ལ་ཁྱབ་པར་བྱེད་པ་དང་གཉིས་ཡིན་དང་གཉིས་
མིན་གྱི་ཕུང་གསུམ་སེལ་བས་ཁྱབ་སྟེ། དབུ་མ་སྣང་བ་ལས། ཕན་ཚུན་
སྤངས་ཏེ་གནས་པའི་མཚན་ཉིད་ཀྱི་ཆོས་དག་ནི་ཅིག་ཤོས་དགག་པ་གཞན་
སྒྲུབ་པ་མེད་ན་མེད་པ་ཡིན་པའི་ཕྱིར། གཉིས་ཀ་མ་ཡིན་པའི་ཕྱོགས་སུ་
གཏོགས་པའང་རིགས་པ་མ་ཡིན་ནོ། །གང་ཞིག་ཡོངས་སུ་གཅོད་པ་གང་
རྣམ་པར་བཅད་པ་མེད་ན་མེད་པ་དེ་གཉིས་ནི་ཕན་ཚུན་སྤངས་ཏེ་གནས་་་
པའི་མཚན་ཉིད་ཡིན་པ་དེ་དག་ནི་རྣམ་པ་ཐམས་ཅད་ཁྱབ་པར་བྱེད་པ་་་་་་
ཡིན་ནོ་ཞེས་གསུངས་པའི་ཕྱིར། དཔེར་ན་རང་བཞིན་ཡོད་མེད་གཉིས་
ཕན་ཚུན་སྤངས་འགལ་གྱི་དངོས་འགལ་ཡིན་པས། གཞི་གང་གི་སྟེང་དུ་
རང་བཞིན་གྱིས་ཡོད་པ་རྣམ་བཅད་ལ་ཁེགས་ན་རང་བཞིན་གྱིས་མེད་པ་་་་
ཡོངས་གཅོད་ལ་གྲུབ་པས་ཁྱབ་ཅིང་། གང་ཞིག་གང་དུ་རང་བཞིན་མེད་
251



པ་རྣམ་བཅད་ལ་ཁེགས་ན། རང་བཞིན་ཡོད་པ་ཡོངས་གཅོད་ལ་གྲུབ་པས་
ཁྱབ་པ་རྩོད་ཟློག་ལས། རང་བཞིན་མེད་པ་ཉིད་ལོག་ན། །རང་བཞིན་
ཉིད་དུ་རབ་གྲུབ་འགྱུར། །ཞེས་པ་ལྟར་རོ། །ཞིབ་ཏུ་དཀའ་འགྲེལ་ན་
གསལ་བས་དེར་གཟིགས་པར་ཞུ། ཡོད་མིན་མེད་མིན་སོགས་ཀྱི་འཁྲུལ་
གཞི་འདི་དཔེར་ན་མདོ་སྡེ་རྒྱན་ལས། ཡོད་མིན་མེད་མིན་དེ་གཞན་མིན་
གཞན་མིན་ཞེས་པ་ལྟ་བུའི་ཚིག་རིས་ལས་བྱུང་བའོ། །དེ་ལ་མགུར་ཞིག་
ན། གཞན་ཡང་ཡོད་མིན་མེད་མིན་དབང་བོའི་གཞུ། །ཡིག་འབྲུ་གཉེར་
བའི་བཀའ་བསྟན་བརྩམས་ན་ཡང་། །བླ་མ་བླ་མ་མགོན་པོ་མགོན་པོ་
སྟེ། །སོམ་ཉིའི་སྒྲོག་ལས་ནམ་ཡང་ཐར་མི་འགྱུར། །ཞེས་པ་ལྟ་བུ་ཡོད་
གསུངས། བཞི་བ་དེ་ལ་བརྟེན་ནས་བོད་སྔ་རབས་པའི་འདོད་པ་བཀག་
ཚུལ་ལ་ལྔ་ལས་དང་པོ་ཡོད་མིན་མེད་མིན་དུ་ཁས་བླངས་པ་དངོས་འགལ་་་་
ཡིན་ཚུལ་ནི།
བ དེ་ལྟར་སོགས་ཏེ། བབ་ཅོལ་ནི་གང་བྱུང་བྱུང་འཆོལ་བར་སྨྲ་
བའོ། །རིགས་པ་ནི། རང་བཞིན་ཡོད་མེད་གཉིས་སུ་ཁ་ཚོན་ཆོད་པར་ཐལ།
སྤྱིར་ཤེས་བྱ་ལ་ཡོད་མེད་གཉིས་སུ་ཁ་ཚོན་པའི་ཕྱིར། དཔེར་ན། བདེན་པ་
ལ་བདེན་པའི་གཅིག་དང་བདེན་པའི་དུ་མའི་ཁ་ཚོན་ཆོད་པ་སྤྱིར་ཤེས་བྱ་
ལ་གཅིག་དང་དུ་མ་གཉིས་སུ་ཁ་ཚོན་ཆོད་པ་ལ་ལྟོས་པ་བཞིན་ནོ། །དེ་ལྟར་
ཁ་ཚོན་ཆོད་ན་ནི་ཕུང་གསུམ་པ་ལྡོག་དགོས་པས་དེ་གཉིས་གང་ཡང་མིན་་་་
པའི་ཆོས་འདོད་པ་མི་རིགས་སོ་ཞེས་པའོ། །ཡོད་པ་ཙམ་དང་ཞིག་པ་ཙམ་
252
༡༡



འདོད་པས་རྟག་ཆད་ཀྱི་མཐར་མི་ལྟུང་བའི་ཚུལ་ནི་དེས་ན་སོགས་ཏེ། ཆོས་
རྣམས་རང་བཞིན་འགའ་ཡོད་ན། །མྱ་ངན་འདས་པ་མི་རུང་ཞིང༌། །
སྤྲོས་ཀུན་ལྡོག་པར་མེད་པར་གསུངས། །དེའི་ཕྱིར་རང་བཞིན་རྣམ་བྲལ་
ཞེས། །སེངྒེ་སྒྲ་ཡིས་ཡང་ཡང་དུ། །མཁས་པའི་ཚོགས་སུ་ལེགས་གསུངས་
པ། །འདི་ལ་སུ་ཡིས་འགོང་བར་ནུས། །ཞེས་པ་དྲངས་ནས་བཤད་པ་
མཛད་ཅིང་། རྩ་ཤེ་ལས། གང་ཞིག་རང་བཞིན་གྱིས་ཡོད་པ་སོགས་རྐང་བ་
གཉིས་ཀྱི་དོན་ནི་ཊཱིཀ་ཆེན་ལས། གང་ཞིག་རང་བཞིན་གྱིས་ཡོད་པར་
བརྗོད་པ་དེ་ནི་རང་བཞིན་ལ་ལྡོག་པ་མེད་པས་ནམ་ཡང་མེད་པ་མིན་ནོ། །
དེའི་ཕྱིར་ན་རང་བཞིན་གྱིས་ཡོད་པར་ཁས་བླངས་པས་རྟག་ལྟར་འགྱུར་གྱི་
ཡོད་པ་ཙམ་དུ་ཁས་བླངས་པའང་མིན་ནོ་ཞེས་པ་ལྟར་དང་། སྔོན་བྱུང་
སོགས་ཀྱི་དོན་ཡང་དེ་ཉིད་ལས། དུས་སྔོན་མར་དངོས་པོ་བྱུང་བ་རང་
བཞིན་གྱིས་གྲུབ་པར་ཁས་བླངས་ནས་ད་ལྟར་ཏེ་ཕྱིས་ཞིག་ནས་མེད་ཅེས་་་་་
ཁས་བླངས་པ་དེས་ན་ཆད་པར་ལྟ་བར་ཐལ་བར་འགྱུར་གྱི་དུས་སྔ་མར་་་་་
ཡོད་པ་དུས་གཉིས་པར་ཞིག་པ་ཙམ་ཞིག་ཁས་བླངས་པས་མིན་ནོ་ཞེས་་་་་
གསུངས་པ་ལྟར་རོ། །རྩ་ཤེ་དང་ཚིག་གསལ་བུདྡྷ་པཱ་ལི་ཏ་རྣམས་ཀྱི་དོན་
བསྡུ་ན་རང་བཞིན་གྱིས་ཡོད་པ་ཁས་བླངས་པ་ལ་རྟག་ལྟ་དང་སྔར་གྱི་རང་
བཞིན་དེ་ཉིད་ཕྱིས་ཞིག་པར་འདོད་ཅིང་ལྟ་ན་མེད་ལྟར་གསུངས་ཀྱི་ཡོད་་་་
ཙམ་དང་ཞིག་པ་ཙམ་དུ་ལྟ་བ་ལ་རྟག་ཆད་དུ་ལྟ་བར་མ་གསུངས་སོ། །
ཕྱོགས་སྔའི་འདོད་ཚུལ་ལྟར་ན་ཤེར་ཕྱིན་སྤངས་ཤིང་ཆད་ལྟར་ལྟུང་ཚུལ་ནི་
253



མདོར་ན་སོགས་ཏེ་སྤྱིའུ་ཚུགས་འགྲོ་ནི་མགོ་མཇུག་ལོག་ཏེ་འགྲོ་བའོ། །དོན་
ནི་མདོར་ན་རང་བཞིན་གྱིས་མེད་པའི་སྟོང་ཉིད་ཤེར་ཕྱིན་གྱི་མདོ་དང་་་་་་་
དགོངས་འགྲེལ་ལས་གསུངས་པ་དེ་ནི་སྟོང་བ་ཉིད་དམ་པ་མ་ཡིན་ནོ་ཞེས་
སྨྲ་ཞིང་སྟོང་ཉིད་དེ་འགོག་ན་ཤེར་ཕྱིན་སྤངས་པའི་ཆོས་སྤོང་གི་ལས་སྟོབས་
ལྡན་གསོག་པར་འགྱུར་ཞིང་དེ་བསགས་ན་ལས་དེའི་དབང་གིས་ངན་་་་་་་་
འགྲོར་འགྲོ་བར་འགྱུར་ལ། གལ་ཏེ་རང་བཞིན་གྱིས་མེད་པའི་དོན་ལ་མོས་
པ་ཡོད་ནའང་རང་བཞིན་གྱིས་མེད་ན་གཞན་ཅི་ཞིག་ཡོད་སྙམ་དུ་གོ་ནས་་་
ཆོས་ཐམས་ཅད་གཏན་ནས་ཡོད་པ་མ་ཡིན་པར་འདོད་ནའང་ཆད་ལྟ་མི་་་་
བཟད་པའི་གཡང་དུ་ལྟུང་བར་འགྱུར་རོ། །དེ་ལྟར་ཡང་རྩ་ཤེ་ལས། རང་
བཞིན་གྱིས་སྟོང་བ་ཉིད་ལ་ལྟ་ཉེས་ནས་ཆོས་ཐམས་ཅད་གཏན་མེད་པའི་་་་
སྟོང་བའོ་སྙམ་དུ་བཟུང་ན། དེ་ལྟར་འཛིན་པའི་ཤེས་རབ་ཆུང་ངུའི་གང་
ཟག་རྣམས་ངན་འགྲོར་འགྲོ་བ་སོགས་ཀྱི་སྒོ་ནས་འཕུང་བར་འགྱུར་རོ་ཞེས་
པའི་ཐད་ཀྱི་འགྲེལ་བ་ཚིག་གསལ་ལས། འཕུང་བར་འགྱུར་བར་མཐའ་
གཉིས་ལས་རེ་ཞིག་དང་པོར་སྐུར་འདེབས་ཀྱི་མཐའ་བཤད་པར་བྱ་སྟེ། དེ་
ཡང་གལ་ཏེ་འགའ་ཞིག་རྨོངས་པའི་དབང་གིས་ཆོས་ཐམས་ཅད་ནི་སྟོང་བ་
སྟེ། ཆོས་ཐམས་ཅད་གཏན་ནས་ཡོད་པ་མ་ཡིན་ནོ་ཞེས་རྟོག་ཅིང་འཛིན་
པར་བྱེད་པ་དེའི་ཚེ་འཛིན་པ་པོ་འདི་སྟོང་བ་ཉིད་ལ་ལོག་པར་ལྟ་བར་་་་་་་་
འགྱུར་ཏེ། དེ་ཡང་ཇི་སྐད་དུ། སྟོང་བ་ཉིད་བསྟན་པ་ན་ཅི་ཡང་མེད་པར་
བསྟན་པའི་དོན་དུ་གོ་ནས་རིན་ཆེན་ཕྲེང་བ་ལས། སྟོང་བ་ཉིད་ཀྱི་ཆོས་
254



འདི་ལོག་པར་བཟུང་བར་ཏེ་རང་བཞིན་གྱིས་མེད་པས་ཅི་ཡང་མེད་པར་གོ་
བར་གྱུར་ན་དེ་འདྲའི་མི་མཁས་པའི་བླུན་པོ་རྣམས་ནི་མངོན་མཐོ་དང་ངེས་
ལེགས་གཉིས་ཀ་ལས་ཉམས་པའི་སྒོ་ནས་ཆུད་ཀྱང་མཛའ་བ་སྟེ་ཆུད་ཟ་་་་་
ལུགས་འདི་ལྟར། དེ་ལྟར་གོ་བས་ནི་མེད་པ་ཆད་ལྟ་བ་དེ་ཡི་དབང་གིས་ཆ་
ཐམས་ཅད་ནས་ངན་ཞིང་ཡིད་དུ་མི་འོང་བའི་ལྟ་ངན་སྣ་ཚོགས་པས་གང་་་
བའི་ངན་འགྲོ་བའི་འདམ་རྫབ་དེར་ནི་ཆུད་ཅིང་གཏིང་དུ་བྱིང་ནས་ངན་་་་་
འགྲོར་འགྲོ་བར་འགྱུར་རོ་ཞེས་བཤད་དོ། །ཁྱོད་ཕལ་ཆེར་དེ་ལྟར་སྐུར་བ་
འདེབས་པར་བྱེད་པ་ཅི་སྟེ་ཡང་ཁྱོད་ཆོས་ཐམས་ཅད་མེད་དོ་ཞེས་ཐམས་་་
ཅད་ལ་སྐུར་བ་འདེབས་པར་མི་འདོད་པ་ཞིག་གི་སྐབས་ཡིན་ན་ནི། སྐུར་
བ་མི་འདེབས་པར་འདོད་པ་དེའི་ཚེ་ཁྱོད་ཀྱིས་འདི་སྐད་དུ་རྒྱུ་མཚན་ཇི་་་་་
ལྟར་ན་དངོས་པོ་འདི་དག་དམིགས་སུ་ཟིན་ཀྱང་སྟེ་འདི་དག་ཡོད་པ་་་་་་
དམིགས་ཤིང་མཐོང་བཞིན་དུ་ཡང་རང་བཞིན་གྱིས་སྟོང་བ་ཉིད་དུ་འགྱུར་
ཏེ། འདི་ལྟར་མཐོང་བཞིན་དུ་རང་བཞིན་གྱིས་མེད་པར་མི་འགྱུར་རོ། །དེ་
ལྟར་མི་འགྱུར་བ་དེའི་ཕྱིར། རང་བཞིན་གྱིས་མེད་པའི་དོན་ནི་སྟོང་བ་
ཉིད་ཀྱི་དོན་མ་ཡིན་ནོ་ཞེས་ཆོས་ཐམས་ཅད་རང་བཞིན་གྱིས་ཡོད་པར་སྒྲོ་་་
བཏགས་ཏེ་སྨྲ་བ་པོ་འདི་ངེས་པར་སྟོང་བ་ཉིད་སྤོང་བར་འགྱུར་ཏེ། དེ་
ལྟར་སྟོང་བ་ཉིད་སྤངས་ནས་ཆོས་ཀྱིས་ཕོངས་པར་འགྱུར་བའི་ལས་་་་་་་་
བསགས་པ་དེ་ཉིད་ཀྱིས་ཐེ་ཚོམ་མེད་པར་ངེས་པར་ངན་འགྲོར་འགྲོ་བར་་་་་
འགྱུར་རོ། །དེ་ཡང་ཇི་སྐད་དུ། རིན་པོ་ཆེའི་ཕྲེང་བ་ལས་གོང་གི་དེར་མ་
255



ཟད་རྒྱུ་མཚན་གཞན་ཡང་སྟོང་བ་ཉིད་ཀྱི་དོན་ཟབ་མོ་འདི་ལོག་པར་བཟུང་
ན། དེ་ལྟར་འཛིན་པ་པོ་དྲང་བ་དང་ངེས་པའི་ཚུལ་མི་ཤེས་པའི་བླུན་པོ་
ཤེས་པའི་མཁས་པར་རློམ་པའི་ང་རྒྱལ་ཅན། སྟོང་བ་ཉིད་དེས་ནི་རང་
བཞིན་གྱིས་མེད་ན་དེ་ནས་ཅི་ཞིག་ཡོད། དེས་ན་རང་བཞིན་གྱིས་སྟོང་བའི་
སྟོང་ཉིད་ཆད་པའི་མཐའ་ཡིན་ནོ་ཞེས་སྟོང་ཉིད་ཟབ་མོ་སྤོང་བར་འགྱུར་
རོ། །དེ་ལྟར་སྟོང་ཉིད་སྤོང་བ་དེས་སེམས་མ་རུངས་པར་བྱས་པའི་བདག་
ཉིད་ཆོས་ཅན། གང་ལ་ཡོད་པ་དེ་ནི་དམྱལ་བ་མནར་མེད་པར་ནི་མགོ་
མཇུག་ལོག་སྟེ་སྤྱིའུ་ཚུགས་སུ་འགྲོ་ཞེས་བཤད་དོ་ཞེས་པའོ། །དེ་ལ་རྩོད་པ་
སྤང་བ་ནི་གལ་ཏེ་སོགས་ཏེ། སྔོན་བྱུང་ད་ལྟར་སོགས་ཀྱི་དོན་ཊཱི་ཀ་ཆེན་
ལས། དུས་སྔོན་མར་དངོས་པོ་བྱུང་བ་རང་བཞིན་གྱིས་གྲུབ་པར་ཁས་
བླངས་ནས་ད་ལྟར་ཏེ་ཕྱིས་ཞིག་ནས་མེད་ཅེས་ཁས་བླངས་པ་དེས་ན་ཆད་་་་
པར་ལྟ་བར་ཐལ་བར་འགྱུར་གྱི་དུས་སྔ་མར་ཡོད་པ་དུས་གཉིས་པར་ཞིག་
པ་ཙམ་ཞིག་ཁས་བླངས་པས་མིན་ནོ་ཞེས་གསུངས་པ་ལྟར་རོ། །དེ་ཆད་
ལྟར་འགྲོ་བའི་རྒྱུ་མཚན་ནི། ཊཱིཀ་ཆེན་ལས། ཆད་རྒྱུའི་དངོས་པོ་རང་
བཞིན་གྱིས་ཡོད་པ་སྔར་ཁས་བླངས་ནས་ཕྱིས་མེད་པར་འདོད་ན་ནི་རང་་་་་
བཞིན་གྱིས་ཡོད་པ་ནམ་ཡང་ཡོད་དགོས་པ་ལ་སྐུར་བ་བཏབ་པས་ཆད་ལྟར་
འགྱུར་གྱི་ཞེས་པ་ལྟར་རོ། །རྣལ་འབྱོར་བ་ཀུན་རྫོབ་སོགས་ཀྱི་དོན་ནི་རྣལ་
འབྱོར་བ་གང་གིས་ཀུན་རྫོབ་ཀྱི་ཆོས་མི་ཤེས་པ་སྟེ་མ་རིག་པ་བདེན་འཛིན་
ཙམ་གྱིས་བདེན་པར་སྣང་བར་བསྐྱེད་པ་དེ་རང་བཞིན་མེད་པར་རྟོགས་་་་
256



ནས་ཀུན་རྫོབ་དེའི་སྟོང་བ་ཉིད་དོན་དམ་པའི་མཚན་ཉིད་ཅན་རྟོགས་པ་ནི་
མཐའ་གཉིས་སུ་ལྟུང་བར་མི་འགྱུར་ཏེ། ས་བོན་ལྟ་བུའི་ཆོས་གང་ཞིག་ད་
ལྟ་མྱུ་གུའི་དུས་སུ་ཞིག་ནས་མེད་པར་གྱུར་པ་ཡིན་ན་ས་བོན་དེའི་ཚེ་ན་ནི་
ཅི་ཞིག་རང་བཞིན་གྱིས་ཡོད་པར་འགྱུར་ཞེས་དེ་ལྟར་སྔར་ས་བོན་རང་དུས་
སུ་ས་བོན་དངོས་པོའི་རང་བཞིན་དུ་མ་དམིགས་པས་ཕྱིས་ཀྱང་རང་བཞིན་
གྱིས་གྲུབ་པ་ཞིག་པའི་མེད་པ་ཉིད་དུ་མི་རྟོག་ལ་དེའི་ཕྱིར་ཆད་ལྟར་མི་་་་་་
འགྱུར་ཞེས་པའོ། །ལྔ་བ་ཐལ་འགྱུར་བ་ཆད་ལྟ་བར་མི་འགྱུར་བའི་ཚུལ་ལ་
དངོས་དང་དོན་བསྡུ་བ་གཉིས། དང་པོ་ལ་གསུམ་ལས། ཐལ་འགྱུར་བ་
དང་ཆད་ལྟ་བའི་དམ་བཅའ་ལ་ཁྱད་ཡོད་ཚུལ་ནི།
པ༠༢ ལས་འབྲས་སོགས་ཏེ། ཕྱི་རོལ་རྒྱང་འཕེན་པས་ཚེ་སྔ་ཕྱི་མིག་
གིས་མ་མཐོང་བ་རྒྱུ་མཚན་དུ་བྱས་ནས་མེད་པར་སྨྲ་བ་སྟེ། འདི་བཞིན་
ང་ལ་ཡང་དངོས་སུ་འདི་ལྟར་འདྲི་མཁན་རྒྱ་བོད་ཀྱི་ལས་བྱེད་པའི་ནང་ན་
ཡོད་ལ། དེ་དག་གིས། ཁྱེད་ཅག་གིས་ཚེ་སྔ་ཕྱི་ཡོད་ཟེར་བ་ལ་ཁྱོད་ཀྱིས་དེ་
རིག་གམ་ཞེས་འདྲི་མཁན་ཡང་ཡོད། དེང་སང་བཀོལ་སྤྱོད་བྱེད་པའི་
འཇིག་རྟེན་གྱི་གཞུང་ལུགས་འདིའི་ལྟ་བ་ཡང་རྒྱང་འཕེན་པའི་ལྟ་བ་དང་་་་་
ཁྱད་པར་མེད་པ་རེད། དབུ་མ་བ་ཆད་ལྟ་བ་དང་མི་འདྲ་བའི་སྒྲུབ་བྱེད་དུ་
ཚིག་གསལ་གྱི་ལུང་གསུམ་དྲངས་པའི་དང་པོ་ཕལ་ཆེར་གོ་སླ་ཞིང་། མེད་
པ་པས་འཇིག་རྟེན་འདིའི་དངོས་པོའི་རྣམ་པ་མཐོང་བཞིན་པ་འདི་རང་་་་་་
བཞིན་གྱིས་གྲུབ་པར་དམིགས་པ་བཟུང་ནས། དེ་འཇིག་རྟེན་ཕ་རོལ་ནས་
༡༤
257



འདིར་འོང་བ་དང་འཇིག་རྟེན་འདི་ནས་ཕ་རོལ་དུ་འགྲོ་བ་མངོན་སུམ་གྱིས་
མ་མཐོང་བ་རྒྱུ་མཚན་དུ་བྱས་ནས་དངོས་པོ་གཞན་འཇིག་རྟེན་སྔ་ཕྱི་སོགས་
ལ་སྐུར་བ་འདེབས་པར་བྱེད་ཅེས་ཤེས་དགོས། ལུང་དང་པོའི་སྐབས་
སུའང་རྒྱུ་མཚན་གྱི་ཁྱད་པར་དང་དམ་བཅའི་ཁྱད་པར་བསྟན་ཀྱང་། ཁོ་ན་
རེ། རྒྱུ་མཚན་མི་མཚུངས་པ་དེ་ལྟ་ནའང་དམ་བཅའ་ལ་ཁྱད་པར་ཡོད་པ་
མི་འཐད་དེ། དབུ་མ་བ་དང་རྒྱང་འཕེན་པ་གཉིས་ལས་འབྲས་སོགས་རང་
བཞིན་མེད་པར་འཛིན་པ་འདྲ་བའི་ཕྱིར་ལྟ་བ་འདིའི་ཆ་ནས་མཚུངས་སོ་་་་
སྙམ་ན། མི་འདྲ་སྟེ། སྔ་མས་རྒྱུ་འབྲས་སོགས་རང་བཞིན་མེད་པར་འཛིན་
ལ། ཕྱི་མས་དེ་དག་ཡེ་མེད་དུ་འཛིན་པའི་ཕྱིར། དེར་ཐལ། དབུ་མ་བས་
ལས་འབྲས་སོགས་ཀུན་རྫོབ་ཏུ་ཡོད་པར་ཁས་ལེན་ལ། རྒྱང་འཕེན་པས་
ཀུན་རྫོབ་ཏུའང་ཁས་མི་ལེན་པའི་ཕྱིར། ཞེས་པ་ནི། དེ་གཉིས་ཀྱི་རང་
བཞིན་མེད་པར་རྟོགས་པ་མི་འདྲ་བའི་ཚུལ་སྟོན་པ། གལ་ཏེ་སོགས་ཀྱི་དོན་
ནོ། །( ཁོ་ཡི་རང་བཞིན་ཞེས་པར་ཞོལ་པར་གསར་དང་འབྲས་ཧོར་པར་མ། བཀྲིས་འཁྱིལ་པར་
གཉིས་རྣམས་སུ་ཁོ་ཡིས་ཞེས་འབྱུང)ཡང(མེད་པ་ཉིད་དུ་རྟོག་པའི་ཕྱིར་ཞེས་པར་གོང་གི་པར་
དེ་རྣམས་དང་དགའ་ལྡན་པར་རྙིང་རྣམས་སུ་ཉིད་དུ་རྟོགས་པའི་ཕྱིར་ཞེས་འབྱུང)རྟོགས་ལ་་་་་
ཡང་འཇུག་ཡོད་མེད་གཉིས་བྱུང་བ་ལས་གང་དག་དཔྱད་དགོས་ཤིང་དོན་
ལ་རང་བཞིན་མེད་པར་ལྟ་བ་ལ་གོ་དགོས་སོ། །རང་བཞིན་མེད་པར་
འདོད་པའི་ཆ་ནས་དབུ་མ་བ་དང་མི་མཚུངས་པར་བསྟན་པ་ནི་གལ་ཏེ་་་་
ལས་འབྲས་སོགས་ཏེ། མི་མཛའ་བས་སྦུད་ནས་ཞེས་པ་མི་མཛའ་བས་
258



བསྐུལ་ནས་སམ་བསྒྱུར་ནས་ཞེས་པའི་དོན་ནོ། །དབུ་མ་བ་དང་རྒྱང་འཕེན་
པ་གཉིས་ཀྱིས་ལས་འབྲས་སོགས་རང་བཞིན་མེད་པར་ཁས་བླངས་པའམ་་་
སྨྲས་པ་བཞིན་དུ་དངོས་པོའམ་དོན་ལའང་དེ་དག་རང་བཞིན་མེད་པར་་་་་
གྲུབ་པས་དེའི་ཆ་ནས་མཚུངས་སོ་སྙམ་ན། ་་ གལ་ཏེ་ཡང་ཇི་ལྟར་བརྗོད་
པ་བཞིན་དངོས་པོ་ལ་རང་བཞིན་གྱིས་མ་གྲུབ་པར་མཚུངས་པ་དེ་ལྟ་ཡིན་་་་
ནའང་རྟོགས་པ་བོའམ་འཛིན་པ་པོ་ཐ་དད་པས་མི་མཚུངས་ཏེ། དཔེར་
ན། ནོར་བརྐུས་པའི་མི་ཞིག་ལ་གཅིག་གིས་བརྐུས་པར་མི་ཤེས་བཞིན་དུ་མི་
མཛའ་བའི་སེམས་ཀྱིས་ཆད་པ་འགེལ་འདོད་ནས་འདིས་བརྐུས་སོ་ཞེས་སྨྲ་
བ་དང་གཅིག་གིས་བརྐུ་བ་དངོས་སུ་མཐོང་ནས་བརྐུས་སོ་ཞེས་སྨྲས་པ་་་་་་
བཞིན་དངོས་པོ་ལ་བརྐུས་པར་འདྲ་བས་ཐ་དད་པའམ་ཁྱད་པར་མེད་པ་དེ་
ལྟ་ནའང་རྟོགས་པ་བོ་སྟེ་སེམས་ཀྱི་འཛིན་ཚུལ་ཐ་དད་པས་རྫུན་དུ་སྨྲ་བ་་་་
དང་བདེན་པར་སྨྲ་བའི་ཁྱད་པར་འཐད་པ་བཞིན་དུ་དབུ་མ་བས་ལས་་་་་
འབྲས་སོགས་རང་བཞིན་མེད་པར་ཁོང་དུ་ཆུད་པ་དང་སྨྲ་བ་ནི་རྒྱང་འཕེན་
པས་དེ་དག་མེད་པར་ཤེས་པ་སྟེ་ལྟ་བ་དང་བརྗོད་པ་དང་མཚུངས་པ་མིན་
ཞེས་པའོ། །དོན་བསྡུ་བ་ནི་དེས་ན་སོགས་ཏེ་བཞི་བརྒྱ་བའི་འགྲེལ་བ་ལས།
དེ་ལྟར་ན་ཡང་དོན་གང་ཞིག་ཅེས་པ་ལ་དཀའ་འགྲེལ་ལས། དེ་འགྲེལ་བའི་
ཚིག་ཡིན་ཀྱང་། རྩ་བའི་ཚིག་ཏུ་འཁྲུལ་ནས་ཡང་སྒྲ་དེ་རྐང་བ་སྐོང་ཕྱིར་
བསྣན་པ་འདྲ་སྟེ། འགྲེལ་བའི་དཔེ་ལས་དེ་ལྟ་ན་དོན་གང་ཞིག་ཅེས་པ་
ཙམ་ལས་ཡང་སྒྲ་མི་འབྱུང་བས་སོ། །སྐྱེས་པ་ལ་ནི་འོངས་པ་དང་སོགས་ཀྱི་
259



དོན་ལ། དེའི་ཐད་ཀྱི་དར་ཊཱིཀ་ལས། རང་བཞིན་གྱིས་སྐྱེ་བ་ཡོད་ན་སྐྱེ་
བའི་ཚེ། ཟླ་བ་ཤར་བ་ལྟར་ག་ཤེད་ནས་འོང་དགོས་ལ། འགག་པ་ནའང་
ཟླ་བ་ནུབ་པ་ལྟར་ག་ཤེད་དུ་འགྲོ་དགོས་ན། དེ་ལྟ་ན་རྟག་པར་འགྱུར་བས་
སྐྱེ་བ་དང་འགག་པ་མིང་གིས་བཏགས་པ་ཙམ་དུ་ཟད་པས་སྐྱེ་འགག་སྒྱུ་མ་
ལྟ་བུར་ཁས་བླངས་པར་བྱའོ། །དངོས་པོ་སྐྱེ་བ་ལ་ནི་ག་ཤེད་ནས་འོང་བ་
དང་། དེ་བཞིན་དུ་འགག་པ་ལའང་ག་ཤེད་དུ་དངོས་པོ་དེ་ཉིད་འགྲོ་བ་
མེད་ཅེས་གསུངས་པ་ལྟར་རོ། །མདོར་ན་ཡོད་པ་དང་རང་བཞིན་གྱིས་ཡོད་
པ། , མེད་པ་དང་རང་བཞིན་གྱིས་མེད་པའི་ཁྱད་པར་འབྱེད་པ་ལ་སྔ་མ་
དག་རྨོངས་པའི་དབང་གིས་ཀླུ་སྒྲུབ་ཀྱི་དགོངས་པ་མ་ལོན་པ་རེད། དེའི་
དབང་གིས་རྩོད་པ་འདི་དག་བྱུང་བ་རེད། དེ་ཡང་། དེ་ལྟར་རྨད་དུ་བྱུང་
བ་ཡི། །ལུགས་བཟང་དེ་ཡང་མི་མཁས་པའི། །སྐྱེ་བོས་བལ་བ་ཛ་བཞིན་
དུ། །རྣམ་པ་ཀུན་ཏུ་འཛིངས་པར་བྱས། །གསུངས་པ་ལྟར་ཡིན། །དཔྱད་
པའི་སྒོ་སྣ་ཚོགས་བྱས་ཀྱང་རྟེན་འབྲེལ་སྟོང་བའི་དོན་དང་སྟོང་བ་རྟེན་་་་་་
འབྱུང་གི་དོན་དུ་འབབ་དགོས་པ་དཔེར་ན་རང་འཐག་ཉིན་མཚན་ཀུན་ཏུ་
འཁོར་ཀྱང་ལྟེ་བའི་སྟེང་ནས་འཁོར་དགོས་པ་བཞིན། ཕྱོགས་སྔའི་འདོད་
ཚུལ་སྣ་ཚོགས་ལ་དགག་སྒྲུབ་ཇི་ལྟར་བྱས་ཀྱང་འབབ་ས་གཅིག་ལ་འབབ་་་་
དགོས་གསུངས། (ཡོངས་སུ་རྟོག་པར་བྱེད་ཅེས་པར་ཞོལ་པར་གསར་དང་བཀྲིས་འཁྱིལ་
པར་གཉིས་ན་རྟོགས་པར་བྱེད་ཅེས་འབྱུང)
༦༠༦
གཉིས་པ་གནོད་བྱེད་བརྗོད་པ་རྣམས་ཀྱིས་སུན་མི་འབྱིན་པར་
260



བསྟན་པ་ལ་བཞི། རིགས་པས་དཔྱད་བཟོད་མི་བཟོད་བརྟགས་ནས་བཀག་
པས་སུན་འབྱིན་མི་ནུས་པ་དང་། ཚད་མས་གྲུབ་མ་གྲུབ་བརྟགས་ནས་
འགོག་པས་སུན་འབྱིན་མི་ནུས་པ་དང་། མུ་བཞིའི་སྐྱེ་བ་ཡིན་མིན་བརྟགས་
ནས་འགོག་པས་སུན་འབྱིན་མི་ནུས་པ་དང༌། དངོས་པོ་ཡོད་མེད་སོགས་ཀྱི་
མུ་བཞི་ཁ་འགོག་པ་གནོད་བྱེད་དུ་མི་རུང་བར་བསྟན་པའོ། །དང་པོ་ལ་
གསུམ་ལས། དོན་དམ་དཔྱོད་པའི་རིགས་ཤེས་ངོས་གཟུང་བ་ནི་གཟུགས་
ལ་སོགས་ཏེ། དེ་ཁོ་ན་ཉིད་དམ་མཐར་ཐུག་དཔྱོད་པའི་རིགས་ཤེས་བཞག་
ཏུ་ཡོད་དེ། གཟུགས་སོགས་ཀྱི་དོན་ཡིན་ལུགས་ལ་ཡོད་དམ་མེད་སྐྱེ་འམ་མི་
སྐྱེ་སོགས་ཚུལ་བཞིན་དུ་དཔྱོད་པའི་རིགས་ཤེས་དེ་དེ་ཡིན་པའི་ཕྱིར། དེ་
འདྲའི་རིགས་པ་དེས་གཟུགས་ཀྱི་སྐྱེ་བ་སོགས་ལ་དཔྱད་པའི་ཚེ་རིགས་པ་་་་
དེས་རྙེད་པའི་སྒོ་ནས་དཔྱད་བཟོད་པའམ་མ་རྙེད་པར་ཁོ་བོ་ཅག་དབུ་མ་
བ་རྣམས་མི་འདོད་པས་སྐྱེ་བ་སོགས་རིགས་པས་དཔྱད་བཟོད་པའི་བདེན་
དངོས་སུ་ཐལ་བའི་སྐྱོན་ངེད་ལ་མེད་དོ་ཞེས་པའོ། །སྤྱིར་ཀླུ་སྒྲུབ་ཡབ་སྲས་
ཀྱི་གཞུང་ལས་ཟླ་བ་གྲགས་པའི་གཞུང་མང་དུ་འདྲེན་པ་ནི་ཀླུ་སྒྲུབ་ཡབ་་་་་
སྲས་ཐལ་འགྱུར་བ་ཡིན་པ་ལ་ཁྱད་པར་མེད་ཀྱང་། སངས་རྒྱས་བསྐྱངས་ཀྱི་
གཞུང་རྣམས་ལ་དོན་གསལ་བོར་སྟོན་པའི་ཉམས་མེད་ལ་རྩོམ་ཉམས་ཅུང་
ཟད་གཉོམ། ཟླ་བ་གྲགས་པས་ནི་ཞལ་གསལ་ཞིང་ཕ་རོལ་བོའི་ལོག་རྟོག་
འགོག་པ་དང་འཇོམས་པ་ལ་རྣོ་བའི་ཉམས་ཡོད་པས་དེའི་རྗེས་སུ་འབྲངས་
ན་འཁྲུལ་བའི་ཆ་ཕྲ་མོ་ཙམ་ཡང་མེད་ཅེས་རྗེ་བཙུན་འཇམ་པའི་དབྱངས་་་་་
261



ཀྱིས་རྗེ་རིན་པོ་ཆེ་ལ་དེ་ལྟར་གདམས་པར་གསང་རྣམ་དངོས་གྲུབ་སྙེ་མ་ན་
གསལ་བ་ལྟར་ཡིན། རྗེ་བླ་མ་བོད་དུ་བྱོན་པའི་དགོས་ཆེད་ཀྱི་གཙོ་བོ་ཡང་
མདོ་ཕྱོགས་ཀྱི་དབུ་མ་དང་སྔགས་ཀྱི་སྒྱུ་ལུས་གསལ་ཁ་བཏོད་པའི་ཆེད་ཡིན་
པས་གསུང་རྩོམ་ལ་ཡང་དེ་གཉིས་ཀྱི་སྐོར་མང་བ་ལས། མཛོད་ལ་འགྲེལ་བ་
མ་མཛད། འདུལ་བ་ལ་བསླབ་བྱའི་སྐོར་ཁ་ཤས་ལས་མེད། ཚད་མའི་
ཕྱོགས་ལ་སྐུ་འབུམ་པར་མའི་ཤོག་གྲངས་ཞེ་ལྔ་ཙམ་ལས་མེད། ཕར་ཕྱིན་ལ་
ཡང་གསེར་ཕྲེང་དང་དགེ་འདུན་ཉི་ཤུ་སོགས་དེ་འདྲའི་མང་བོ་མེད། དེ་
ཡང་། སྔོན་ཚེ་དབང་བོའི་ཏོག་གི་སྤྱན་སྔ་རུ། །དམ་བཅས་ཚེ་ན་སྙིང་
སྟོབས་ཆེན་པོ་ཞེས། །སྲས་བཅས་རྒྱལ་བས་བསྔགས་བརྗོད་བདེན་པའི་
མཐུས། །གསུངས་པ་ལྟར་རྒྱལ་བ་དབང་བོའི་ཏོག་གི་སྤྱན་སྔར་མ་འོངས་པ་
ན་ཟབ་མོ་དབུ་མའི་ལྟ་བ་དང་གསང་ཆེན་རྡོ་རྗེ་ཐེག་པའི་བསྟན་པ་བདག་
གིས་སྤེལ་བར་བྱའོ་ཞེས་ཐུགས་བསྐྱེད་པ་ལྟར་དབུ་མའི་ཕྱོགས་འདིར་་་་་་་་
དགག་སྒྲུབ་མཐའ་ཆོད་པའི་ཚུལ་གྱིས་ལྟ་བའི་ལེགས་བཤད་ཆེན་པོ་ལྔ་ལ་་་་་
སོགས་པ་མཛད་ནས་དགག་སྒྲུབ་ཀྱིས་མཐའ་ཆོད་པར་བྱས་ཡོད། དཔེར་
ན། གསེར་གྱི་ནང་དུ་ར་གན་སོགས་འདྲེས་ན་མི་རུང་བས་བསྲེག་བཅད་
བརྡར་གསུམ་བྱས་ནས་གསེར་གྱི་སྙིང་བོ་གསེར་ཞུན་སྙིགས་མས་མ་བསླད་
པར་དྭངས་མར་བྱས་པ་བཞིན་ཡིན། དེ་བས་ང་ཚོ་ནང་པ་སངས་རྒྱས་པས་
དགག་སྒྲུབ་བྱས་པ་དེ་བསྟན་པ་སྤྱི་དང་བྱེ་བྲག་དག་ཐེར་བྱེད་པའི་ཆེད་་་་་་
ཡིན་པ་ལས་དགའ་མ་དགའ་སྡུག་གིས་དེ་ལྟར་བྱེད་པར་གོ་ན་མི་རུང་སྟེ་ས་
，
，
，
262



སྐྱའི་པཎ་ཆེན་གྱིས། བསྟན་བཅོས་འཁྲུལ་དང་མ་འཁྲུལ་བ། །རྣམ་བཞག་
གཏན་གྱི་གྲོས་ཡིན་པས། །འདི་ཡི་ལེགས་ཉེས་དཔྱོད་པ་ལ། །སྡང་ཞེས་སྨྲ་
ན་རང་མཚང་ཡིན། །ཞེས་པ་ལྟར་ཡིན། རྗེ་བླ་མ་བོད་དུ་མ་བྱོན་སྔོན་དུ་
ཐལ་རང་གི་ཁྱད་པར་གསལ་བར་འབྱེད་ཤེས་པའང་མེད། དེ་བས། ཐལ་
རང་གི་ཁྱད་པར་གནམ་སའི་ཁྱད། །རྗེ་མ་གཏོགས་ཕལ་གྱིས་མ་འཚལ་
ཏོ། །ཞེས་གསུངས། གཉིས་པ་རིགས་པས་དཔྱད་བཟོད་མི་བཟོད་
བརྟགས་ནས་ཆོས་ཐམས་ཅད་དགག་བྱར་འདོད་པ་ལ་རྩོད་པ་སྤང་བ་ལ་་་་་
བཞི་ལས། དོན་དམ་དཔྱོད་པའི་རིགས་ཤེས་ཀྱིས་དཔྱད་མི་བཟོད་པ་དང་
དེས་གནོད་པ་མི་གཅིག་པར་བསྟན་པ་དང་གསུམ་ལས། དང་པོ་དངོས་ནི་
གལ་ཏེ་དེ་དག་སོགས་ཏེ། དེ་ཉིད་དཔྱོད་པའི་རིགས་པས་འགོག་མོད་
སོགས་ཀྱི་དོན་ནི། དོན་དམ་དཔྱོད་པའི་རིགས་པའི་དགག་བྱ་ཡིན་ན་མེད་
པས་ཁྱབ་ཅེས་པའི་དོན་མིན་ཏེ། འོག་ཏུ་བདེན་འཛིན་དང་དེའི་ཞེན་ཡུལ་
བདེན་གྲུབ་གཉིས་ཀ་རིགས་པའི་དགག་བྱར་གསུངས་པས་སོ། །བདེན་
འཛིན་རིགས་པ་གང་གི་དགག་བྱར་འཇོག་པའི་རིགས་པ་ཡང་དག་ནི་་་་་་
རིགས་ཤེས་རྗེས་དཔག་དང་། བདེན་གྲུབ་རིགས་པ་གང་གི་དགག་བྱར་
འཇོག་པའི་རིགས་པ་ནི་རིགས་ཤེས་རྗེས་དཔག་དང་དེའི་རྟེན་དུ་གྱུར་པའི་
ཐལ་འགྱུར་དང་སྦྱོར་བ་ལྟ་བུར་ཡང་བྱེད་པས་གོ་རྒྱུ་སོ་སོར་ཡོད་པ་ཤེས་་་་་
དགོས། དེས་ན་དོན་དམ་དཔྱོད་པའི་རིགས་པས་གཟུགས་ནས་རྣམ་མཁྱེན་
གྱི་བར་གྱི་ཆོས་ཐམས་ཅད་བཀག་པར་འདོད་མཁན་དེས། ཆོས་རྣམས་
263



གཅིག་དུ་བྲལ་དང་རྟེན་འབྲེལ་སོགས་དོན་དམ་གཏན་ལ་འབེབས་པའི་་་་་་
རྟགས་ཡང་དག་གིས་ཀྱང་འགོག་པར་ཁས་ལེན་པས། རྟགས་ཡང་དག་གི་
དགག་བྱ་ཡོད་པར་སྨྲ་བ་ནི་བབ་ཅོལ་ལོ་ཞེས་པའི་དོན་ནོ། །དོན་དམ་
དཔྱོད་པའི་རིགས་ཤེས་ཀྱིས་དཔྱོད་ལུགས་ལས་འཕྲོས་ཏེ། ཕ་དམ་པས།
སྟོང་བའི་ངང་དུ་རིགས་པའི་མདུང་སྐོར་བྱ། །ལྟ་བ་ལ་ཐོགས་འདུག་མེད་
དོ་དིང་རི་བ། །ཞེས་པ་དྲངས་ནས་བཤད་པ་མཛད་ཅིང་མཚམས་འདི་
རྣམས་སུ་བརྗེད་མི་རུང་བ་ཞིག་ལ་དེ་ཡང་། གཞི་གྲུབ་ན་དོན་དམ་ཡིན་
ལུགས་ཀྱི་གཞི་ཡིན་པས་ཁྱབ། དོན་དམ་པ་དོན་དམ་པ་ཡིན་པར་གྲུབ།
དོན་དམ་པར་མ་གྲུབ། ཀུན་རྫོབ་ཏུ་གྲུབ། ཀུན་རྫོབ་ཡིན་པར་མ་གྲུབ།
དོན་དམ་པར་གྲུབ། དོན་དམ་དུ་མ་གྲུབ། ལས་འབྲས་ལྟ་བུ་མི་བསླུ་ཡང་
བསླུ་བ་ཡིན། ཡང་རྫུན་པ་ཡང་ཡིན་ལ་མི་རྫུན། བདེན་ཡང་བདེན་པ་མིན་
པའི་ཁྱད་པར་འདི་འདྲ་ཤེས་དགོས། རིགས་པས་དཔྱད་བཟོད་མི་བཟོད་
ཀྱི་དོན་ནི་དེ་ཁོ་ན་ཉིད་ལ་དཔྱོད་པའི་རིགས་པ་དེས་རྙེད་མ་རྙེད་མ་ཡིན་ལ་
ཞེས་པས་དོན་དམ་དཔྱོད་པའི་རིགས་པས་དཔྱད་བཟོད་དུ་གྲུབ་པ་དང་་་་
དོན་དམ་དཔྱོད་པའི་རིགས་ཤེས་ཀྱི་རྙེད་དོན་གཉིས་དོན་གཅིག་པར་་་་་་་་
བསྟན་པ་མིན་ཏེ། ཆོས་ཉིད་དོན་དམ་དཔྱོད་པའི་རིགས་ཤེས་ཀྱིས་རྙེད་
ཀྱང་རིགས་པས་དཔྱད་བཟོད་དུ་མ་གྲུབ་པའི་ཕྱིར། དེས་ན་ལྟོ་ལྡིར་བ་ལ་
བུམ་པ་ཞེས་པའི་མིང་གི་ཐ་སྙད་བཏགས་པ་ཙམ་གྱིས་མ་ཚིམ་པར་ཐ་སྙད་
བཏགས་པའི་དོན་བུམ་པ་རང་གི་ཆ་ཤས་རྣམས་དང་རང་བཞིན་གཅིག་་་་་་
264



དང་ཐ་དད་སོགས་ཇི་འདྲ་ཞིག་ཏུ་གྲུབ་དཔྱོད་པ་ནས་ལུགས་འདིའི་དོན་་་་
དམ་དཔྱོད་པར་འཇོག་དེ་ལྟར་དཔྱད་པས་རྙེད་རྒྱུ་ཞིག་བྱུང་ན་བརྟག་པ་་་་
མཐའ་བཟུང་གི་རིགས་པས་དཔྱད་བཟོད་དུ་གྲུབ་པ་ཡིན་པས། རང་སྟེང་
གི་དོན་དམ་དཔྱོད་པའི་རིགས་ཤེས་ཀྱིས་བཏགས་དོན་བཙལ་ནས་ཆོས་་་་་
ཅན་དེ་རྙེད་པ་དང་རིགས་པས་དཔྱད་བཟོད་དུ་གྲུབ་པ་གཉིས་དོན་འདྲ་་་་
ཞིང་། དེས་དེ་ལྟར་བཙལ་བས་མ་རྙེད་པ་དང་། དཔྱད་མི་བཟོད་པ་
གཉིས་ཀྱང་དོན་འདྲ་བ་ནི་རྗེའི་བཞེད་པའོ། །བུམ་པའི་སྟེང་གི་དོན་དམ་
ལ་དཔྱོད་པའི་རིགས་ཤེས་ཀྱིས་བུམ་པ་བདེན་མེད་རྙེད་ན་བུམ་པ་བདེན་་་་་
མེད་དེ་རིགས་ཤེས་དེས་དཔྱད་བཟོད་པར་མི་འགྱུར་རམ་ཞེ་ན། མི་འགྱུར་
ཏེ། བུམ་པ་བདེན་མེད་རྙེད་མཁན་གྱི་རིགས་ཤེས་བཤད་མ་ཐག་པ་དེ་བུམ་
པ་བདེན་མེད་ཀྱི་དོན་དམ་ལ་དཔྱོད་པའི་བློ་མིན་པས་སོ། །བུམ་པ་བདེན་
མེད་ཀྱི་ཡིན་ཚུལ་དཔྱོད་པའི་རིགས་པས་དེའི་བཏགས་དོན་བཙལ་ན་་་་་་་་
གཏན་མི་རྙེད་ཚུལ་སྔར་དང་འདྲ་བས། ། བུམ་པ་བདེན་མེད་ཀྱང་རིགས་
པས་དཔྱད་བཟོད་པ་མིན་ནོ། །དེ་ལྟར་ཡང་རྩ་ཤེའི་ཊཱིཀ་ཆེན་ལས། སྔར་
མྱུ་གུ་ལ་སོགས་པ་བདེན་པར་ཡོད་དམ་མེད་བཙལ་བའི་ཚེ་བདེན་མེད་མི་
རྙེད་ཀྱང་དེ་མ་རྙེད་པར་མི་འགྱུར་ཞེས་པ་བདེན་མེད་ཀྱི་ཡིན་ཚུལ་དཔྱད་་་
པས་ཆོས་ཅན་བདེན་མེད་མི་རྙེད་ཀྱང་བདེན་མེད་བདེན་པར་མེད་པ་རྙེད་
པས་སྟོང་ཉིད་རྟོགས་པའི་བློ་མ་ཡིན་པར་མི་འགྱུར་བའི་དོན་ནོ། །རིགས་
ཤེས་ཀྱིས་བུམ་པ་བདེན་མེད་རྙེད་ཅེས་པའི་དོན་ཡང་བུམ་པ་ཞེས་ཐ་སྙད་་་་
265



ཙམ་གྱིས་འཇོག་པའི་མཚམས་ལས་བརྒལ་ནས་བཏགས་དོན་གང་ཡིན་སྙམ་
དུ་དཔྱད་པ་ན་དེའི་མཚན་གཞིར་འཇོག་རྒྱུ་གཏན་མ་རྙེད་པས་ཐ་སྙད་ཀྱི་་་
དོན་དེ་གང་དུའང་མ་གྲུབ་པར་རྟོགས་པ་ལ་ཟེར་བ་ཡིན་ཏེ། སྟོང་ཐུན་
ལས། དེ་ལྟར་བཙལ་ན་གང་དུའང་མ་གྲུབ་པར་རྙེད་པ་དེ་ལ་ནི་བུམ་པའི་
གནས་ལུགས་རྙེད་པ་དང་དོན་དམ་རྙེད་པ་ཞེས་བྱ་སྟེ་ཞེས་སོགས་གསུངས་
པའི་ཕྱིར་རོ། །དོན་དམ་དཔྱོད་པའི་རིགས་ཤེས་དེས་བདེན་གྲུབ་མ་རྙེད་ན་
ཁེགས་ཀྱང་སྐྱེ་འགག་མ་རྙེད་ཀྱང་མི་ཁེགས་པ་ནི། དོན་དམ་དཔྱོད་པའི་
རིགས་པ་ཞེས་པ་ནི་གཟུགས་སོགས་འདི་དག་དོན་ཡིན་ལུགས་ལ་ཡོད་དམ་
མེད་སྐྱེ་འམ་མི་སྐྱེ་ཞེས་དེ་དག་ལ་རང་བཞིན་ཡོད་མེད་དམ་རང་གི་ངོ་བོས་
གྲུབ་པའི་སྐྱེ་འགག་སོགས་ཡོད་མེད་འཚོལ་བའི་རིགས་པ་ཞིག་ལ་བྱེད་་་་་
དེས་དཔྱད་བཟོད་མི་བཟོད་ཀྱི་དོན་ཡང་དེས་རྙེད་མ་རྙེད་ལ་བྱེད་ཅིང་དེས་
དཔྱད་མི་བཟོད་པ་དང་དེས་གནོད་པའམ་ཁེགས་པ་གཉིས་དོན་མི་གཅིག་
གོ དེས་ན་གཟུགས་སོགས་རིགས་ཤེས་དེས་མ་རྙེད་ཀྱང་དེས་ཁེགས་པ་མ་
ཡིན་ཏེ་དེས་མ་རྙེད་པས་མ་རྙེད་པའི་གོ་མི་ཆོད་པའི་ཕྱིར་དང་། གཟུགས་
སོགས་ཡོད་ནའང་ཤེས་པ་དེས་རྙེད་དགོས་པའི་རིགས་མིན་པའི་ཕྱིར་རོ། །
དེས་ན། ཤེས་པ་དེས་དང་པོ་འཚོལ་བའི་དུས་ནས་གཟུགས་སོགས་ཀྱི་རང་
བཞིན་བཙལ་བ་ཡིན་གྱི་གཟུགས་སོགས་ཀྱི་སྐྱེ་འགག་ཙམ་བཙལ་བ་མ་ཡིན་
པས་ད་བཟོད་ཁེགས་པ་ན་ཡང་གཟུགས་སོགས་ཀྱི་རང་བཞིན་ཁེགས་པ་་་་
ཡིན་གྱི་སྐྱེ་སོགས་ཙམ་ཁེགས་པ་མིན་ནོ། །དེས་ཁོ་ཡོད་ན་རིགས་པ་དེས་
266



འགྲུབ་དགོས་པའི་རིགས་གཅིག་ལ་རིགས་པ་དེས་མ་རྙེད་ན་ཁེགས་པར་་་་་
འཇོག་པ་ཡིན་ཏེ། ཁང་བ་དེར་རྐུན་མ་ཡོད་ན་རྙེད་ངེས་པའི་མིས་བཙལ་
ནས་མ་རྙེད་པ་ན་དེར་རྐུན་མ་ཁེགས་པར་འཇོག་གི་ཁང་བ་གཞན་དུ་རྐུན་
མ་ཡོད་ཀྱང་དེས་རྙེད་མི་དགོས་པས་དེས་མ་རྙེད་ཀྱང་ཁེགས་པར་མི་འགྱུར་
བ་ལྟ་བུའོ། །དེ་ལྟར་རིགས་པ་དེས་རང་བཞིན་གྱིས་གྲུབ་པའི་སྐྱེ་འགག་
སོགས་འཚོལ་བ་ཡིན་པ་དེས་ན་རིགས་པ་དེའི་མིང་ལ་ཡང་དེ་ཉིད་དཔྱོད་་་་
པའི་རིགས་པ་ཞེས་བྱ་སྟེ། དེའི་རྒྱུ་མཚན་དངོས་པོ་རྣམས་དེ་ཁོ་ན་ཉིད་དུ་
སྐྱེ་འགག་སོགས་གྲུབ་མ་གྲུབ་འཚོལ་ཞིང་དཔྱོད་པ་ཡིན་པའི་ཕྱིར་རོ། །ཡང་
དེས་མ་རྙེད་ཀྱང་ཁེགས་མ་ཁེགས་གཉིས་འཇོག་ཚུལ་ནི་དེ་ལྟ་བུའི་སོགས་་་་
དང་། མིག་ཤེས་ཀྱིས་སྒྲ་མ་རྙེད་ཀྱང་མི་ཁེགས་པ་ལྟར་དོན་དམ་དང་ཐ་
སྙད་དཔྱོད་པའི་རིགས་ཤེས་གཉིས་ཀྱི་རྙེད་དོན་མི་གཅིག་པས་མི་ཁེགས་་་་
ཚུལ་ནི་གཟུགས་ལ་སོགས་པའི་སོགས་དང་དེ་དེ་འཚོལ་བྱེད་ཡང་དག་ཡིན་
པས་མ་རྙེད་ན་མེད་ཚུལ་དཔེ་དང་བཅས་པ་ནི་དེ་ལྟ་བུ་དེས་སོགས་དང་་་་་་
རང་བཞིན་གྱིས་སྐྱེ་བ་ཡོད་ན་ཁེགས་པའི་ཤེས་བྱེད་ནི་དེ་ལྟར་ཡང་སོགས་
སོ། །(རང་གིས་ངོ་བོས་འགྲུབ་པར་ཞེས་པ་ལ་ཞོལ་པར་གསར་དང་བཀྲིས་འཁྱིལ་པར་གཉིས་ན་
གྲུབ་པ་ཞེས་འབྱུང་ངོ)རང་བཞིན་དཔྱོད་པས་ཀུན་རྫོབ་འགོག་པ་ཟླ་བས་མི་་་་་་
བཞེད་ཚུལ་ནི་གཟུགས་སྒྲ་སོགས་ཏེ། གཟུགས་སྒྲ་སོགས་ཡོད་ཀྱང་རིགས་
ཤེས་དེས་གཏན་ནས་མི་འགྲུབ་ལ་དེ་དག་ཐ་སྙད་དུ་འཇོག་པ་ན་ཡང་མ་་་་་
བརྟགས་མ་དཔྱད་པར་འཇོག་པ་ཡིན་གྱི་དོན་ལ་བརྟགས་ཤིང་དཔྱད་ན་མི་
267



རྙེད་པའི་ཕྱིར་འདི་དག་ལ་རིགས་པས་བརྟག་པ་མི་འཇུག་གོ །དེ་ཡང་དེ་
ཁོ་ན་ཉིད་འཚོལ་བའི་སྐབས་ཀྱི་རིགས་ཤེས་ནི་སྔར་བཤད་པ་ལྟར་ཡིན་ལ་་་་
དོན་དམ་པའི་མཚན་ཉིད་འཆད་པའི་སྐབས་ཀྱི་རིགས་ཤེས་ནི་རིགས་ཤེས་
ཀྱི་གཙོ་བོ་འཕགས་པའི་མཉམ་བཞག་ལ་བྱེད་པས་དོན་མི་གཅིག་གོ །
གཟུགས་སོགས་ཀུན་རྫོབ་པ་ལ་རིགས་པས་བརྟག་པ་གཞུག་མི་རུང་བར་་་་་་
བསྟན་པ་ནི་གལ་ཏེ་རང་བཞིན་སོགས་ཏེ། རིགས་ཤེས་ཀྱིས་མ་རྙེད་པ་དེས་
གནོད་པའི་དོན་དུ་འདོད་པ་ནི་ཆེས་འཁྲུལ་བ་ཡིན་ནོ་ཞེས་བསྟན་ཏོ། །
གཉིས་པ་འཕགས་པའི་མཉམ་བཞག་ཡེ་ཤེས་དང་དོན་དམ་དཔྱོད་པའི་་་་་
རིགས་ཤེས་ཀྱིས་སྐྱེ་འགག་སོགས་འཇལ་བ་མིན་པར་བསྟན་པ་ལ་གཉིས་་་་་
ལས། དང་པོ་དངོས་ནི།
པར དེ་བཞིན་དུ་སོགས་ཏེ། འཕགས་པའི་མཉམ་བཞག་དང་རང་
བཞིན་ཡོད་མེད་དཔྱོད་པའི་རིགས་པས་ཀྱང་སྐྱེ་འགག་སོགས་མ་རྙེད་པ་་་་
ཡིན་གྱི་མེད་པར་གཟིགས་པ་དང་འཇལ་བ་མ་ཡིན་པའི་ཕྱིར་རོ། །ཐ་སྙད་
ཚད་མས་རྙེད་པས་རྙེད་གོ་ཆོད་ལ། རིགས་ཤེས་་ཀྱིས་མ་རྙེད་པས་མ་རྙེད་
པའི་གོ་མི་ཆོད། དེ་བཞིན་དུ་དོན་དམ་དུ་མེད་པས་མེད་གོ་མི་ཆོད་ལ། ཐ་
སྙད་དུ་ཡོད་པས་ཡོད་གོ་ཆོད་པ་ཡིན་ནོ། །རིགས་པས་དཔྱད་མི་བཟོད་པ་
དང་དེས་གནོད་པ་གཉིས་སོགས་ཀྱི་ཁྱད་ཕྱེད་དགོས་པར་གདམས་པ་ནི་་་་་
དེའི་ཕྱིར་སོགས་ཏེ། སྔོན་གྱི་མཁས་པ་འགའ་རེ་ལ་འཁྲུལ་བ་བསྐྱེད་སྣང་
བས་ཞེས་པ་སྔོན་དུས་ཀྱི་མཁས་དབང་རྔོག་ལོ་ཆེན་པོས་རིགས་པས་དཔྱད་
268



བཟོད་ཀྱི་བདེན་གྲུབ་གཏན་མེད་པས་རིགས་ཤེས་ཀྱིས་ཆོས་ཉིད་གྲུབ་་་་་་་
པའང་མི་འཐད་དོ་སྙམ་དུ་དགོངས་ནས་དོན་དམ་བདེན་པ་ཤེས་བྱ་མ་་་་
ཡིན་པར་གསུངས་པ་དང་། ཆ་བ་ཆོས་སེང་གིས་ཆོས་ཉིད་རིགས་ཤེས་
ཀྱིས་རྟོགས་ཕྱིན་རིགས་ཤེས་ཀྱིས་དཔྱད་བཟོད་ལས་འོས་མེད་དོ་སྙམ་དུ་་་་་
བསམས་ནས་ཆོས་ཉིད་བདེན་གྲུབ་ཏུ་འདོད་པ་དང་། གྲོ་ལུང་བ་ཆེན་པོས།
དོན་དམ་དཔྱོད་པའི་བློ་གཅིག་པོ་དེར་ལྡོག་ཆས་ཕྱེ་སྟེ་རིགས་ཤེས་སུ་སོང་་་་
བའི་ཡུལ་མེད་ཅིང་རྗེས་དཔག་ཏུ་སོང་བའི་ཡུལ་ཡོད་པར་བཤད་པ་སོགས་
འཁྲུལ་བ་སྣ་ཚོགས་བྱུང་བའི་ཚུལ་ལེགས་བཤད་སྙིང་བོ་དང་སྟོང་ཐུན་་་་་་་
སོགས་ལས་གསུངས་སོ། །གསུམ་པ་དོན་དམ་དཔྱོད་པའི་རིགས་ཤེས་ཀྱིས་
ཐ་སྙད་པའི་གཟུགས་སོགས་ཁེགས་པར་འདོད་པ་ལ་འཇིག་རྟེན་གྲགས་་་་་
པའི་ཚད་མས་གནོད་པ་ནི་དེ་ལྟར་ན་སོགས་ཏེ། དེ་ཡང་གཟུགས་སོགས་ཐ་
སྙད་པའི་ཚད་མས་རྙེད་པས་རྙེད་གོ་ཆོད་ཅིང་དོན་དམ་དཔྱོད་པའི་རིགས་
ཤེས་ཀྱིས་མ་རྙེད་པས་མ་རྙེད་པའི་གོ་མི་ཆོད་བྱས་པ་ལ། འོ་ན། དེ་
གཉིས་སྔ་མ་སྟོབས་ཆེ་ཞིང་ཕྱི་མ་སྟོབས་ཆུང་བའམ་སྔ་མས་ཕྱི་མ་ལ་གནོད་
པར་འགྱུར་རོ་ཞེ་ན། ཁོ་བོ་དེ་ལྟར་མི་འདོད་ཀྱང་ཁྱོད་ལྟར་དེ་ཁོ་ན་
ཉིད་ལ་དཔྱོད་པའི་རིགས་པས་གཟུགས་སོགས་ལ་དཔྱད་ནས་མ་རྙེད་པ་ནི་
གཟུགས་སོགས་དེས་ཁེགས་པར་འདོད་པ་ལ་ནི་འཇིག་རྟེན་གྱི་གྲགས་པས་
གནོད་པས་ཐ་སྙད་པའི་ཚད་མས་གནོད་པར་འགྱུར་ཏེ། དབུ་མ་བས་
གཞན་དབང་རྫས་ཡོད་བཀག་པ་ལ། སེམས་ཙམ་པས་འོ་ན་ངེད་ཀྱང་ཁྱོད་
269



༥ར
ན་
འདོད་པ་ལྟར་ཀུན་རྫོབ་དགག་གོ་ཞེས་ཟེར་བ་ན་དབུ་མ་འཇུག་པ་རྩ་་་་་་
འགྲེལ་གྱི་ཚིག་འདི་གསུངས་ཏེ། རྒྱུ་མཚན་ནི་དབུ་མ་ལ་འཇུག་པ་ལས་
གསུངས་ཏེ། དོན་ནི་འདི་ལྟར། གལ་ཏེ་འཇིག་རྟེན་གྱི་ཀུན་རྫོབ་འགོག་པ་
བོ་སེམས་ཙམ་པ་ཁྱོད་ལ་འཇིག་རྟེན་གྱི་གྲགས་པའི་ཚད་མས་མི་གནོད་ན།
ཁྱོད་ཀྱིས་འཇིག་རྟེན་ཉིད་ཀྱི་ཐ་སྙད་དམ་གྲགས་པ་ལ་བལྟོས་ནས་ཀུན་རྫོབ་
པ་འདི་ནི་དགག་པར་གྱིས་ཤིག དེ་ཡང་ཐོག་མར་ཁྱོད་དང་འཇིག་རྟེན་པ་
གཉིས་ཀུན་རྫོབ་ཡོད་མེད་སྐབས་ཀྱི་རྩོད་པ་གྱིས་ཤིག་དང༌། རྩོད་པ་བྱས་
པའི་ཕྱི་ནས་གང་རྒྱལ་བའི་སྟོབས་དང་ལྡན་པ་དེ་ལ་བདག་གིས་ཀྱང་རྗེས་
སུ་འབྲངས་ནས་བསྟེན་པར་བྱའོ། །( གནས་པར་གྱུར་གྱི་ཞེས་པར་དགའ་ལྡན་པར་
རྙིང་དང་ལྷུན་རྩེ། འབྲས་ཧོར། བཀྲིས་འཁྱིལ་པར་གཉིས་རྣམས་སུ་གནས་པར་གྱུར་གྱིས་ཞེས་
འབྱུང་ངོ)སྟོངས་གདབ་པ་ནི་ཕན་གྲོགས་བྱ་བའམ་གྲོགས་བྱ་ཞེས་པའི་དོན་་་་་
ཡིན། མགོ་བསྒྲེ་ནི་མགོ་མཚུངས་སམ་རིགས་མཚུངས། ཁོ་བོ་ཅག་ཀུན་རྫོབ་
སོགས་ཀྱི་དོན་ནི་ཁོ་བོ་ཅག་ནི་ཀུན་རྫོབ་འཁྲུལ་བའི་སྣང་བ་རང་རྒྱུད་ལ་་་་
བཟློག་པའི་ཕྱིར་ཤིན་ཏུ་ཚེགས་ཆེ་བས་ལམ་སྒོམ་པ་ལ་གནས་པར་འགྱུར་གྱི་
ཞེས་སོགས་ལྟར་འགྲེལ་དགོས་པས་ན་ཀུན་རྫོབ་ནི་ལུགས་འདིར་ཤེས་་་་་
སྒྲིབ་ཏུ་འདོད་པའི་འཇུག་ཤེས་ལ་ཡུལ་བདེན་པར་སྣང་བ་ལ་བྱ་དགོས་ཏེ།
བདེན་འཛིན་གྱི་བག་ཆགས་སྦྱོང་ཕྱིར་ལམ་སྒོམ་པའི་དཀའ་སྤྱད་ལ་གནས་
པའི་དོན་ཡིན་པས་སོ། །ལམ་གྱི་དགག་བྱ་རིགས་པས་དགག་ཐུབ་ན་གྲོགས་
སུ་བྱ་བ་ནི་ཁྱོད་ཀྱིས་འཇིག་རྟེན་གྱི་སོགས་ཡིན་ལ། མགོ་བསྒྲེ་བྱས་པ་ལ་ནི་
270



དབུ་མ་བའི་ཀུན་རྫོབ་དང་སེམས་ཙམ་པའི་གཞན་དབང་རྫས་ཡོད་གཉིས་
དགག་ནུས་ན་ནུས་མཉམ་དང་མི་ནུས་ན་མི་ནུས་མཉམ་ཡིན་པས་མཚུངས་
པ་སྨྲས་པ་ལ་ཟེར་རོ། །དེས་རིགས་པ་བཀག་དྲགས་པས་གནོད་པ་ནི་མི་
ཁེགས་པར་མ་ཟད་སོགས་དང་། དེས་ན་དངོས་སྨྲས་ཕྱི་དོན་དགག་འདོད་
ཀྱང་མ་ཁེགས་ཚུལ་ནི་དེས་ན་སོགས་སོ། །བཞི་བ་གཟུགས་ཐ་སྙད་དུ་
འཇོག་པའི་ཐ་སྙད་འཇིག་རྟེན་གནག་རྫི་སོགས་ཀྱི་ཤེས་པའི་ངོར་མིན་པར་
བསྟན་པ་ལ་གསུམ་ལས་དང་པོ་དངོས་ནི་ཁ་ཅིག་སོགས་ཏེ། གནག་རྫི་ཞེས་
པ་ལ་སྔོན་ཆད་གནག་ཕྱུགས་ཀྱི་རྫི་བོ་དང་བུད་མེད་ཕལ་ཆེར་བླུན་པོའི་་་་་་
མཚན་གཞིར་འཇོག་མོད། དེང་སང་གནག་རྫི་དང་བུད་མེད་ཀྱི་ནང་
ནའང་མཁས་པ་མང་ཚོད་རེད་གསུངས། དོན་ནི། ཁ་ཅིག་གཟུགས་སོགས་
ཐ་སྙད་དུ་མི་འགོག་ཅེས་པ་གནག་རྫི་སོགས་ཀྱི་ངོར་མི་འགོག་པའི་དོན་་་་་་་
ཡིན་གྱི། དེ་ཉིད་དཔྱོད་པའི་རིགས་པས་འགོག་གོ་ཟེར་བ་ནི་མི་འཐད་དེ།
ཁྱོད་ལྟར་ན་དབུ་མའི་གཞུང་དུ་གཟུགས་སོགས་ཐ་སྙད་དུ་མི་འགོག་པར་་་་་
གསུངས་པས་གཟུགས་སོགས་གནག་རྫི་སོགས་ཀྱི་ངོར་མི་འགོག་པར་བསྟན་
པ་ཡིན་དགོས་མོད། རྟོགས་ལྡན་ལ་དེ་ཉིད་དཔྱོད་པའི་རིགས་པས་འགོག་
མི་འགོག་ལ་དོགས་པ་ཆེ་བས་དེའི་ཁྱད་པར་གསལ་བར་སྟོན་དགོས་ཀྱི།
གཟུགས་སོགས་གནག་རྫིའི་ངོར་འགོག་གམ་སྙམ་པའི་དོགས་པ་དཔྱོད་ལྡན་
ལ་མི་འབྱུང་བས་དེ་དག་གནག་རྫི་སོགས་ཀྱི་ངོར་མི་འགོག་པར་སྟོན་མི་་་་་
དགོས་པའི་ཕྱིར་དང་། དེ་ཉིད་དཔྱོད་པའི་རིགས་པས་འགོག་ན་དགག་པ་
271



དེ་དོན་དམ་དུ་མི་རུང་བས་ཐ་སྙད་དུ་བྱ་དགོས་ལ། དེ་ལྟར་ན་དེ་ཉིད་
དཔྱོད་པའི་རིགས་པས་གཟུགས་སོགས་གནག་རྫི་སོགས་ཀྱི་ངོར་འགོག་པར་
ཐལ། ཐ་སྙད་ཅེས་པ་གནག་རྫི་སོགས་འཇིག་རྟེན་རང་དགའ་བ་ལ་གོ་
དགོས་པའི་ཕྱིར་ཞེས་པའོ། །དེ་ཉིད་ཟླ་བས་གསལ་བར་གསུངས་ཚུལ་ནི་དེ་
ཉིད་སོགས་ཏེ། (རྣམ་པར་དཔྱོད་པ་འདིས་ཞེས་པར་བཀྲིས་འཁྱིལ་མཆན་རྐྱང་པར་མར་
དཔྱད་པ་འདིས་ཞེས་འབྱུང)གལ་ཏེ་ཞེས་པ་རྣམས་བརྟག་ཚིག་ཡིན། དབུ་མའི་
སྐབས་འདིར་འཇིག་རྟེན་གྲགས་པའི་ཀུན་རྫོབ་མ་བརླག་ཅིག་ཅེས་པ་འདི་
ཤིན་ཏུ་མཁོ་གལ་ཆེ་བ་ཞིག་ཡིན། དེ་ཡང་ཐ་སྙད་ཚད་གྲུབ་དང་རང་
བཞིན་གྱིས་སྟོང་བ་གཉིས་འབྲེལ་ནས་འཇོག་དགོས་ཤིང༌། སྔ་རབས་པས་
ཀྱང་ཐ་སྙད་ཚད་གྲུབ་འཇོག་མ་ཤེས་པར་འདུག དེ་བཞིན་དུ་ཀླུ་སྒྲུབ་
དགོངས་རྒྱན་ཟེར་བ་དེ་ལས་ཀྱང་། ། ཐ་སྙད་ཚད་གྲུབ་འཇོག་ལ་བློ་མ་
བདེ། །ཞེས་སོགས་སུ་བྲིས་འདུག་པའང་ཁོ་གཅིག་པུ་དེ་ལ་འཁྲུལ་བ་བྱུང་
བ་མ་ཡིན་པར་བོད་སྔ་རབས་པ་ཕལ་ཆེར་ཞིག་ལ་འདིའི་འཁྲུལ་བ་བྱུང་བ་
ཡིན་པས་ན་རྗེས་འདི་ལྟར་ལུང་རིགས་རྣམ་པར་དག་པས་དགག་སྒྲུབ་བྱས་
པ་རེད། དེ་ཡང་དབུ་མའི་ལྟ་བ་ནི་དཔེ་འདི་དག་གིས་མཚོན་ནས་ཤེས་
དགོས་པར་གསུངས་པས་སྒྱུ་མའི་རྟ་གླང་ནི་དེ་འཛིན་ཤེས་པ་ལ་རྟ་གླིང་དུ་
སྣང་བའི་སྣང་བ་ཙམ་ལ་འཇོག་གི་དེ་ལས་གཞན་ཡུལ་དེ་ཀའི་སྟེང་ནས་རྟ་
གླང་གི་སྤུ་ཉག་ཙམ་ཡང་གྲུབ་ཏུ་མེད་པ་བཞིན་དུ་གཟུགས་ཀྱང་བློ་ལ་སྣང་
བའི་སྣང་ཙམ་མམ་སྣང་ཆའམ་ཉམས་སྣང་ཙམ་མ་གཏོགས་ཡུལ་རང་ངོས་
272



ནས་སམ་རང་གི་གནས་གཞིའི་སྟེང་ནས་རྡུལ་ཙམ་ཡང་མ་གྲུབ་བོ། །དེ་
བཞིན་དུ་གང་ཟག་ཀྱང་གྲུབ་མཐའ་འོག་མ་དག་བཏགས་དོན་བཙལ་ནས་
རྙེད་པ་གཅིག་ལ་འཇོག་ཀྱང་འདིར་ཕུང་བོ་ལྔ་ལ་བརྟེན་ནས་བཏགས་པའི་
ང་ཙམ་དང་དེའི་དོན་ཡང་བློ་ངོ་ལ་ངའོ་སྙམ་དུ་སྣང་ཙམ་འདི་ཉིད་ཡིན་པ་
མ་གཏོགས་གདགས་གཞིའི་ངོས་ནས་སམ་སྟེང་ནས་ཅུང་ཟད་ཀྱང་མ་གྲུབ་
ཅིང་། བཏགས་ཆོས་དེ་ལྟར་ཡིན་པ་བཞིན་དུ་གདགས་གཞི་རྣམས་ཀྱང་བློ་
ལ་སྣང་ཙམ་གྱིས་མ་ཚིམ་ན་དེ་ལས་གཞན་ཡུལ་སྟེང་ནས་གྲུབ་པ་ཅུང་ཟད་
ཀྱང་མི་རྙེད་དོ། །འོ་ན་སྒྱུ་མའི་རྟ་དང་སད་དུས་ཀྱི་རྟ་གཉིས་བློ་ལ་སྣང་
ཙམ་དུ་ཡང་འདྲ། ཡུལ་གྱི་སྟེང་ནས་མ་གྲུབ་པར་ཡང་འདྲ་ན་དེ་གཉིས་རྟ་
ཡིན་མིན་མཚུངས་པར་འགྱུར་རོ་སྙམ་ན་སྐྱོན་མེད་དེ། སྔ་མ་རྟ་ཡིན་པ་ལ་
ཐ་སྙད་པའི་ཚད་མས་གནོད། ཕྱི་མ་ལ་དེས་མི་གནོད་པའི་ཕྱིར། དེ་ཡང་
སྔ་མ་ལ་རྟར་བཟུང་ན་རང་ཉིད་ཀྱིས་ཀྱང་ཕྱིས་སྔར་གྱི་དེ་ནི་རྟ་མ་ཡིན་ནོ་་་
སྙམ་དུ་ངེས་པ་སྐྱེ་ལ། གང་ཟག་གཞན་གྱིས་ཀྱང་འདི་ན་རྟ་ག་ལ་ཡོད་ཙམ་
སྨྲ་བར་འགྱུར་གྱི། སད་དུས་ཀྱི་རྟ་དེ་ལྟ་བུར་རང་གཞན་གང་ལའང་མི་སྐྱེ་
བའི་ཕྱིར། དེ་ལྟར་འབྱུང་བ་ཡང་སྔ་མ་འཕྲལ་གྱི་འཁྲུལ་རྒྱུས་བསླད་པའམ་
འཁྲུལ་སྣང་ཡིན་པས་ཐ་མལ་བ་རྣམས་ཀྱིས་ཀྱང་ངེས་ནུས་པ་དང་། ཕྱི་མ་
ཕུགས་ཀྱི་འཁྲུལ་རྒྱུ་བརྟན་ཆགས་པས་བསླད་པའི་དབང་གིས་ངེས་མ་ནུས་
པས་ཁྱད་པར་ཙམ་མོ། །དེ་ལྟར་ན་སད་དུས་ཀྱི་རྟ་ཡིས་རྟའི་དོན་བྱེད་མི་
ནུས་པ་དང་། དགེ་སྡིག་ལས་བདེ་སྡུག་འབྱུང་བ་སོགས་མི་འཐད་དེ། དགེ་
273



སྡིག་དེ་དག་རྨི་ལམ་གྱི་རྟ་བཞིན་དུ་ཡུལ་སྟེང་ནས་ཅུང་ཟད་ཀྱང་མ་གྲུབ་་་་
པའི་འཁྲུལ་སྣང་ཙམ་དང་བློ་ལ་སྣང་ཙམ་ཡིན་པའི་ཕྱིར་ཞེ་ན་སྐྱོན་མེད་དེ།
དཔེར་ན། རྨི་ལམ་དུ་བདེ་སྡུག་གི་ཉམས་ཤར་བས་གཉིད་མ་སད་ཀྱི་བར་དུ་
སྐྱིད་སྡུག་སྣ་ཚོགས་འབྱུང་བ་དང་སྒྱུ་མའི་རྟ་གླང་སོགས་ཀྱིས་ལྟད་མོ་བ་ལ་
དགའ་སྡུག་སྣ་ཚོགས་པ་སྐྱེད་པ་བཞིན་ནོ། །དེ་ཡང་རྒྱུ་ལས་འབྲས་བུ་
འབྱུང་བ་སྤྲུལ་བས་གཞན་སྤྲུལ་བ་ལྟ་བུ་དང་གཉེན་པོས་སྤང་བྱ་བཅོམ་པ་
རྨི་ལམ་གྱི་གླང་བོས་རྨི་ལམ་གྱི་གླང་བོ་གཞན་བསད་པ་ལྟ་བུའོ། །གྲུབ་དོན་
ནི་དེས་ན། དེ་ཁོ་ན་ཉིད་ལ་དཔྱོད་པའི་རིགས་པ་ཆོས་ཅན། ཁྱོད་ཀྱིས་
ཐོག་མ་མེད་པ་ནས་ཡོད་མ་མྱོང་བའི་རང་ངོས་ནས་གྲུབ་པའམ་ཡུལ་སྟེང་་་
ནས་གྲུབ་པ་མེད་པ་ལ་མེད་པར་ངོ་ཤེས་པའི་སྒོ་ནས་འགོག་པ་དང་བཀག་
པ་ལས། སྤྱིར་སྟོང་གཞིའི་ཆོས་རྣམས་མི་འགོག་པ་དང་མ་བཀག་པར་ཐལ།
ཁྱོད་ཆོས་རྣམས་ཀྱི་རང་བཞིན་འཚོལ་བྱེད་ཡིན་པ་ལས་སྟོང་གཞི་ཆོས་་་་་་་
རྣམས་འཚོལ་བྱེད་མ་ཡིན་པའི་ཕྱིར་ཞེས་པའོ། །གསུམ་པ་རྒྱུ་འབྲས་ཀྱི་ཆོས་
ཐམས་ཅད་རིགས་པས་མི་ཁེགས་པར་མ་ཟད་དབུ་མ་བས་འདོད་དགོས་་་་་
ཚུལ་ལ་གསུམ་ལས། དབུ་མ་པས་རྒྱུ་འབྲས་ཀྱི་ཆོས་ཐམས་ཅད་ཁས་ལེན་
དགོས་པ་ནི་དེ་འདྲ་བའི་སོགས་ཏེ། དབུ་མ་བ་ཆོས་ཅན། ཁྱོད་ཀྱིས་
རྒྱུ་དགེ་སྡིག་ལས་འབྲས་བུ་བདེ་སྡུག་འབྱུང་བ་ཁས་ལེན་དགོས་པར་ཐལ།
ལས་སྣ་ཚོགས་ལས་འབྲས་བུ་སྣ་ཚོགས་འབྱུང་བ་དང་གཉེན་པོས་སྤང་བྱ་་་་
བཅོམ་པ་རྨི་ལམ་གྱི་གླང་བོས་རྨི་ལམ་གྱི་གླང་བོ་གཞན་བསད་པར་ཁས་་་་་་
274



བླང་བར་བྱ་བར་བཞི་བརྒྱ་བ་ལས་གསུངས་པའི་ཕྱིར་རོ་ཞེས་པའོ། །
བདེན་གཉིས་ཀྱིས་ཕན་ཚུན་མི་གནོད་པར་འཇོག་ཤེས་དགོས་ཚུལ་ནི་དེ་་་་་
ལྟར་ན་སོགས་ཏེ། འཐད་པ་བཅུག་ནས་ཞེས་པའི་འཐད་པ་དང་རིགས་པ་
དོན་འདྲ་ཞིང་རིགས་པ་སྨྲ་བ་ཞེས་པ་མཚན་ཉིད་པ་ཞེས་པའི་དོན་ཡིན་ལ་
རྗེའི་གསུང་འགའ་རེའི་མཇུག་ན། རིགས་པ་སྨྲ་བ་ཤར་ཙོང་ཁ་པ་བློ་
བཟང་གྲགས་པའི་དཔལ་གྱིས་སྦྱར་བའོ་ལྟ་བུ་ཡོད་པ་དེ་ཡང་མཚན་ཉིད་པ་
ཞེས་པའི་དོན་ཡིན་པས་ཞུ་དག་པ་ཁ་ཤས་ཀྱིས་ཡང་འཇུག་བླངས་པ་ཡོད་
པ་མ་དག་གསུངས། སྤྱིར་སྟོང་ཉིད་རྟོགས་ན་ལས་འབྲས་སྲུང་བ་ཇེ་ཞིབ་ཏུ་
འགྲོ་བ་རྗེ་མི་ལའི་རྣམ་ཐར་ལྟ་བུ་དང༌། འགའ་ཞིག་སྟོང་ཉིད་རྟོགས་
པ་ཡིན་ཟེར་ནས་ལས་འབྲས་གོ་ལོག་ཏུ་སྤྱོད་པ་ནི་ཧ་མ་གོ་བའི་རང་མཚང་
བསྟན་པ་ཡིན་ཏེ། རང་བཞིན་གྱིས་གྲུབ་པའམ་ལྟོས་མེད་ཚུགས་ཐུབ་ཏུ་
གྲུབ་པས་སྟོང་ལུགས་ལ་ངེས་པ་ཇེ་ཞིབ་ཏུ་སོང་ན་དེའི་ཚོད་ཀྱིས་འབྲས་བུ་
རྒྱུ་ལ་ལྟོས་ནས་གྲུབ་པའི་རྟེན་འབྲེལ་དང༌། ལས་འབྲས་སྤང་བླང་ལ་ངེས་
པ་ཇེ་ཞིབ་ཏུ་འགྲོ་བ་ཡིན། རིགས་ཤེས་ཀྱིས་ཀུན་རྫོབ་བསལ་བ་ཟླ་བས་
བཀག་ཚུལ་ནི། ཚིག་གསལ་ལས་ཀྱང་སོགས་ཏེ། དེ་ཉིད་དཔྱོད་པའི་
རིགས་པས་ཀུན་རྫོབ་ཀྱི་རྣམ་བཞག་བརླག་ན་བདེན་གཉིས་འཇོག་པ་ལ་མ་
མཁས་པས། རིགས་པ་དེས་ཀུན་རྫོབ་འགོག་པ་ཟླ་བའི་དགོངས་པ་མ་ཡིན་
ནོ། །མདོ་ལས་ཀྱང་། འཇིག་རྟེན་ང་དང་རྩོད་ཀྱི། ང་འཇིག་རྟེན་དང་མི་
རྩོད་དེ། འཇིག་རྟེན་ཇི་ལྟར་ཁས་ལེན་པ་ལྟར་ང་ཡང་འདོད་དོ་ཞེས་པ་
275



ལྟར་ཡིན། །མདོར་བསྡུས་ཏེ་བསྟན་པ་ནི་མདོར་ན་སོགས་ཏེ། སུན་འབྱིན་
པ་ནི་སྐྱོན་འདོན་གྱི་ཚིག་སྨྲ་བའམ་སྐྱོན་འདོན་པའོ། །རང་སྡེ་བདེན་གཉིས་
ཀྱི་རྣམ་བཞག་བྱེད་པའི་གྲུབ་མཐའ་སྨྲ་བ་གང་ཡིན་ཀྱང་། ཕན་ཚུན་ལ་
འགལ་འདུ་བསྒྲིགས་ནས་སྐྱོན་བརྗོད་པ་ཡོད་ཀྱང་། རང་རང་གིས་རྣམ་
བཞག་བྱས་པའི་དོན་དམ་པའི་ཕྱོགས་ཀྱི་རིགས་པས་ཀུན་རྫོབ་ཀྱི་དོན་སུན་
འབྱིན་པ་མེད་དོ།།
* གཉིས་པ་ཚད་མས་གྲུབ་མ་གྲུབ་བརྟགས་ནས་འགོག་པས་སུན་
འབྱིན་མི་ནུས་པ་ལ་གསུམ། ཏིང་ངེ་འཛིན་རྒྱལ་པོ་སོགས་ཀྱི་ལུང་དང་
འགལ་བ་ལ་རྩོད་པ་སྤང་བ་དང་། འཇིག་རྟེན་ཤེས་ངོ་ལ་ལྟོས་ཏེ་ཐ་སྙད་
པའི་ཤེས་པ་དང་ཡུལ་ལ་ཕྱིན་ཅི་ལོག་མ་ལོག་གཉིས་འདོད་ཚུལ་ལོ། །དང་
པོ་ལ་གཉིས་ལས་མིག་སོགས་དེ་ཁོ་ན་ཉིད་ལ་ཚད་མ་མིན་ཡང་སྤྱིར་ཚད་མ་
ཡིན་པའི་ཚུལ་ནི་གཟུགས་ལ་སོགས་པ་སོགས་ཏེ། དེ་ཡང་མདོ་ཏིང་ངེ་
འཛིན་རྒྱལ་པོ་ལས། མིག་དང་རྣ་བ་སྣ་ཡང་ཚད་མ་མིན། །སོགས་ཀྱིས་
འཇིག་རྟེན་གྱི་མཐོང་བ་མིག་ཤེས་ལ་སོགས་པ་དེ་དག་གཟུགས་སོགས་རྫུན་
པའི་དོན་ཙམ་ལ་ཚད་མ་ཡིན་ཡང་རྣམ་པ་ཀུན་ཏུའམ་རྣམ་པ་ཐམས་ཅད་
དུ་དེ་ཁོ་ན་ཉིད་ལ་དཔྱོད་པའི་སྐབས་སུ་དེ་དག་ཚད་མ་མིན་ལ་དེ་དེ་ཁོ་ན་
ཉིད་ལ་ཚད་མ་ཡིན་ན་དེ་ཁོ་ན་ཉིད་ལ་བལྟ་བའི་ཕྱིར་འཕགས་ལམ་བཙལ་
མི་དགོས་པར་ཐལ་བར་འགྱུར་རོ་ཞེས་པ་ལ་དེའི་དོན་ནི་དབུ་མ་འཇུག་པ་
དང༌། དེའི་རང་འགྲེལ། རིགས་པ་དྲུག་ཅུ་བ་རྣམས་ལྟར་རོ། །སྤྱིར་ཚད་མ་
276



མིན་པ་ཙམ་ལུང་དོན་དུ་འདོད་ན་འབྲེལ་མེད་ཚུལ་ནི་དེ་ལྟར་སོགས་ཏེ།
དེ་ཡང་འཕགས་ལམ་འཚོལ་བ་དེ་དེ་ཁོ་ན་ཉིད་ཀྱི་དོན་མངོན་སུམ་དུ་་་་་་
མཐོང་བའི་ཆེད་དུ་ཡིན་པ་ལས་གཟུགས་སྒྲ་སོགས་འཚོལ་བའི་ཆེད་དུ་མ་་་་
ཡིན་ནོ། །གལ་ཏེ་མིག་ཤེས་ཀྱི་སྒྲ་མཐོང་ན་སྒྲ་ཉན་པ་ལ་རྣ་བ་དོན་མེད་དུ་
འགྱུར་ཡང་དེ་མ་ཡིན་ནོ། །བཞི་བརྒྱ་བའི་ལུང་དང་འགལ་བ་ལ་རྩོད་པ་
སྤང་བ་ལ་གཉིས་ལས། དང་པོ་རྩོད་པ་ནི་འོ་ན་སོགས་ཏེ། ལུགས་འདིར་
ཡུལ་ལ་མངོན་སུམ་གྱི་སྒྲ་དངོས་མིང་དང་ཡུལ་ཅན་ལ་བཏགས་མིང་་་་་་
འཇུག་པར་བཞེད་པས་དངོས་སྨྲ་བ་རྣམས་དབང་ཤེས་མངོན་སུམ་མ་ཡིན་
བཞིན་དུ་མངོན་སུམ་དུ་སྒྲོ་བཏགས་ནས་ཡུལ་རང་མཚན་གྱིས་གྲུབ་པ་ལ་་་་་
ཚད་མ་ཉིད་དུ་རྟོག་པར་བྱེད་ཅེས་པའོ། །དབང་བོའི་ཤེས་པ་ལྔ་བོ་ཡུལ་ལྔ་
རང་གི་མཚན་ཉིད་ཀྱིས་གྲུབ་པ་ལ་ཚད་མར་འདོད་པ་འགོག་ཚུལ་ནི། མི་
བསླུ་བའི་ཤེས་པ་ནི་འཇིག་རྟེན་ན་ཞེས་པ་ནས་ཐམས་ཅད་ཀྱང་ཚད་མ་་་་་
ཉིད་དུ་ཐལ་བར་འགྱུར་བའི་ཕྱིར་རོ་ཞེས་པའི་བར་གྱིས་སྟོན་ནོ། །དོན་ནི།
སྔོ་འཛིན་མིག་ཤེས་ཆོས་ཅན། ཁྱོད་སྔོན་པོ་རང་མཚན་གྱིས་གྲུབ་པ་ལ་
ཚད་མ་མ་ཡིན་པར་ཐལ། དེ་ལ་མི་བསླུ་བའི་ཤེས་པ་མ་ཡིན་པའི་ཕྱིར།
དེར་ཐལ། སྔོན་པོ་རང་གི་མཚན་ཉིད་ཀྱིས་མ་གྲུབ་བཞིན་དུ་ཁྱོད་ལ་རང་
མཚན་གྱིས་གྲུབ་པར་སྣང་བའི་ཕྱིར། མ་གྲུབ་ན། སྔོན་པོ་ཆོས་ཅན། ཁྱོད་
རང་མཚན་གྱིས་མ་གྲུབ་བཞིན་དུ་རང་འཛིན་ཤེས་པ་ལ་རང་མཚན་གྱིས་་་་
གྲུབ་པར་སྣང་བར་ཐལ། ཁྱོད་འདུས་བྱས་ཡིན་པའི་ཕྱིར། ཁྱབ་སྟེ། སྟོན་
277



པས་འདུས་བྱས་ཐམས་ཅད་རྫུན་པ་བསླུ་བའི་ཆོས་ཅན་དུ་གསུངས་པའི་་་་་
ཕྱིར། གང་ཞིག་རྫུན་པ་སོགས་ཀྱི་དོན་ནི་རྫུན་པ་བསླུ་བའི་ཆོས་ཅན་ཡིན་
ན། མི་བསླུ་བའི་ཤེས་པ་མ་ཡིན་པས་ཁྱབ་པ་བསྟན་པར་གོ་མི་རུང་སྟེ། དེ་
ལྟར་བཟུང་ན་ཚད་མ་གཏན་མེད་དུ་ཁས་ལེན་དགོས་པར་འགྱུར་བས་སོ། །
དེས་ན་ཚད་མའི་མཚན་ཉིད་ཀྱི་མི་བསླུ་བའི་ཤེས་པ་དང་བསླུ་བའི་ཆོས་ཀྱི་
ལྡོག་ཟླའི་མི་བསླུ་བ་གཉིས་གཏན་མི་འདྲ་བས་མི་བསླུ་བའི་ཤེས་པ་ཡིན་ན་
བསླུ་བའི་ཆོས་ཡིན་པའི་ཁྱབ་པར་ཁས་བླངས་ན་འགལ་བ་མེད་དོ། །འདུས་
བྱས་ཐམས་ཅད་བསླུ་བའི་ཆོས། །དེས་ན་དེ་དག་རྫུན་པ་ཡིན། །ལྟར་རྫུན་
པ་དང་བསླུ་བའི་དོན་ནི་རང་བཞིན་གྱིས་གྲུབ་པར་སྣང་ཡང་དེར་མ་གྲུབ་
སྟེ་སྣང་གནས་མི་མཐུན་པའི་དོན་ནོ། །དེ་ལྟ་ནའང་། གཟུགས་སོགས་སྣང་
བ་ལྟར་མེད་ཀྱང་། སྣང་བའི་གཟུགས་སོགས་ཡོད་པ་དབུ་མའི་གཞུང་གི་
ཉིང་ཁུ་ཡིན་གསུངས། ལན་ལ་གསུམ་ལས་རྟོག་གེ་བའི་འདོད་པ་བརྗོད་པ་
ནི་འདི་ནི་སོགས་ཏེ། (སྙམ་ན་འདི་ནི་ཞེས་པའི་བར་གྱི་ན་དང་འདིའི་བར་ལ་ཤད་ཅིག་
བཞག་ན་ལེགས)དེ་ཡང་དངོས་སྨྲ་བས་མིག་སོགས་ཡུལ་རང་བཞིན་ལ་ཚད་་་་་་
མར་འདོད་པ་འགོག་པ་ཡིན་ཅིང་དེ་ཡང་ཡུལ་གྱི་བསླུ་མི་བསླུ་དང་ཡུལ་་་་་
ཅན་གྱི་བསླུ་མི་བསླུ་སོགས་ཕྱེ་ནས་འཆད་དགོས་ཞེས་གསུངས་པས་ཕྱོགས་
ཙམ་བརྗོད་ན་སྐབས་འདིའི་འཇིག་རྟེན་ཤེས་ངོ་ཞེས་པ་ལ་ཐ་སྙད་པའི་ཚད་
མ་དང་འཇིག་རྟེན་ཐ་སྙད་པའི་བློ་རང་ག་བ་གཉིས་ཡོད་ཀྱང་ཤེས་ངོ་དེ་ལ་
ལྟོས་ནས་ཡང་དག་པ་དང་ལོག་པའི་ཁྱད་པར་ཡོང་བས་ཤེས་པ་དེས་ཡང་་་་
278



དག་པ་དང་ལོག་པར་སྤྱིར་འཇོག་མི་དགོས་ཏེ། དཔེར་ན་རྒན་པོ་བརྡ་
བྱང་གི་ཤེས་ངོ་ལ་ལྟོས་ནས་བྱད་བཞིན་དང་དེའི་གཟུགས་བརྙན་གཉིས་ལ་
བདེན་རྫུན་གྱི་ཁྱད་པར་ཡོད་ཀྱང་ཤེས་པ་དེས་དེ་གཉིས་ལ་སྤྱིར་བདེན་རྫུན་
གྱི་ཁྱད་པར་འབྱེད་མི་ནུས་པ་བཞིན་ནོ། །དེས་ན་སྐབས་འདིར་འཇིག་རྟེན་
པའི་ཤེས་པ་འཁྲུལ་བ་དེའི་ངོ་ལ་ལྟོས་ནས་ཡུལ་ཡུལ་ཅན་གཉིས་ཀ་ལའང་་་་
ཡང་ལོག་གཉིས་སུ་འབྱེད་དེ། འཕྲལ་གྱི་འཁྲུལ་རྒྱུས་མ་བསླད་པའི་དབང་
བོ་དྲུག་དང་དེའི་ཤེས་པ་རྣམས་ནི་ཡུལ་ཅན་ཡང་དག་པ་དང་། འཕྲལ་
གྱི་འཁྲུལ་རྒྱུས་བསླད་པའི་དབང་བོ་དྲུག་དང་དེ་ལ་བརྟེན་པའི་ཤེས་པ་་་་་་
རྣམས་ཡུལ་ཅན་ལོག་པ་ཡིན་ལ་དེ་བཞིན་དུ་འཁྲུལ་རྒྱུས་གནོད་པ་མེད་པའི་
དབང་བོ་དྲུག་གི་ཤེས་པའི་ཡུལ་གཟུགས་སོགས་རྣམས་ཡུལ་ཡང་དག་པ་་་་
དང་འཕྲལ་གྱི་འཁྲུལ་རྒྱུས་བསླད་པའི་ཤེས་པ་འཁྲུལ་བའི་ཡུལ་གཟུགས་་་་་
བརྙན་དང་བྲག་ཆ་དང་སྨིག་རྒྱུའི་ཆུ་དང་རྨི་ལམ་གྱི་སྣང་བ་དང་སྒྱུ་མའི་རྟ་
གླང་སོགས་དང་གྲུབ་མཐའ་ལོག་པ་ཅན་དང་གཏན་ཚིགས་ལྟར་སྣང་་་་་་་་
སོགས་ལ་བརྟེན་ནས་རྟག་གཅིག་རང་དབང་ཅན་གྱི་བདག་དང་སྤྱིའི་གཙོ་
བོ་སོགས་སུ་བརྟག་པ་རྣམས་ཡུལ་ལོག་པར་འཇོག་པའི་ཕྱིར། ཡུལ་དེ་
རྣམས་ལ་ཡང་ལོག་གི་ཁྱད་པར་དེ་ལྟར་འབྱེད་པའི་རྒྱུ་མཚན་ཡོད་དེ་འཇིག་
རྟེན་པའི་ཤེས་པ་འཁྲུལ་བའི་ངོ་དེར་གཟུགས་བརྙན་དང་བྱད་བཞིན་་་་་
སྣང་བ་སྣང་བ་ལྟར་ཡོད་པའི་ཁྱད་པར་ཤེས་ངོ་དེ་ཉིད་ལ་ལྟོས་ནས་བཞག་
ཏུ་ཡོད་པའི་ཕྱིར། དེས་ལྷག་མ་གཞན་མཚོན་ལ་འདིར་བཤད་པའི་འཇིག་
279



རྟེན་པའི་ཤེས་པ་ནི་སྤྱིར་སྟོང་ཉིད་ལ་བློ་ཁ་མ་ཕྱོགས་པའི་ཤེས་པ་སྟེ། དེ་
ཡང་ཚད་མ་དང་ཚད་མིན་གྱི་བློ་གཉིས་དང་། གྲུབ་མཐའ་ལ་ཞུགས་
མ་ཞུགས་ཀྱི་བློ་གཉིས་གཉིས་སུ་དབྱེ་ཡོད་པས་མུ་སྟེགས་བྱེད་རྣམས་ཀྱིས་་་་
བཏགས་པའི་རྟག་གཅིག་རང་དབང་ཅན་གྱི་བདག་དང་གཙོ་བོ་ལ་སོགས་
པ་རྣམས་ཇི་ལྟར་བརྟག་པ་ལྟར་དུ་མེད་པར་གྲུབ་མཐའ་ལ་མ་ཞུགས་པའི་
སོ་སོ་སྐྱེ་བོ་རང་ག་བའི་བློས་རྟོགས་པར་མི་ནུས་ཀྱང་། དེ་རྣམས་འདིར་
བསྟན་གྱི་ཡུལ་ལོག་པ་མིན་པའི་སྐྱོན་མེད་དེ་དེ་ཁོ་ན་ཉིད་ལ་བློ་ཁ་མ་ཕྱོགས་
པའི་ཐ་སྙད་པའི་ཚད་མས་དེ་ལྟར་རྟོགས་ནུས་པའི་ཕྱིར། བདག་འཛིན་
ལྷན་སྐྱེས་གཉིས་ཀྱིས་བཟུང་བའི་དོན་ལྟ་བུ་འཕྲལ་གྱི་འཁྲུལ་རྒྱུའི་གནོད་པ་
མེད་པའི་དབང་བོས་བཟུང་དོན་ཡིན་ལ། འདིར་བསྟན་གྱི་ཡུལ་ཡང་དག་
པ་དེ་ཡིན་ན་ཐ་སྙད་དུ་ཡོད་པས་མ་ཁྱབ་སྟེ། བདག་འཛིན་ཕྲ་མོ་གཉིས་ཀྱི་
ཞེན་ཡུལ་གྱི་བདག་ལྟ་བུ་འདིར་བསྟན་ཡང་དག་པ་ཡིན་པའི་ཕྱིར་རོ། །ཇེ་
ནི་ཐ་སྙད་དམ་ཐོག་མ། བརྡ་རྙིང་ལས་ཇེ་ནི་དང་པོ་འམ་རེ་ཞིག་ཅེས་
འབྱུང་ངོ༌། །གཡེར་བོ་ནི་ཀུན་ཏུ་གཡོ་བ། བརྡ་རྙིང་ལས་གཡེར་བོ་ནི་
མཁས་པའམ་གྲིམ་པ་ཞེས་བཤད་དོ། །བཞི་བརྒྱ་བའི་གང་དོན་ལ་མིང་
རིགས་སུ་སོགས་ཀྱི་དོན་ནི། ཚད་མ་མདོ་ལས། མིང་དང་རིགས་སོགས་
སྦྱོར་བ་ཡི། །རྟོག་པ་དང་བྲལ་མངོན་སུམ་མོ། །ཞེས་མངོན་སུམ་རྟོག་བྲལ་
དུ་འཆད་སྐབས་བྲལ་བྱའི་རྟོག་པ་ལ་མིང་སྦྱོར་རྟོག་པ་དང་རིགས་སོགས་་་་
སྦྱོར་བའི་རྟོག་པ་གཉིས་གསུངས་པ་དེའོ། །དོན་ནི་རྟོག་གེ་བའམ་རྩོད་པ་
280



བས། རྟོག་པ་དང་བྲལ་ཞིང་མ་འཁྲུལ་བའི་ཤེས་པ་ཚད་མའི་མཚན་ཉིད་དུ་
འདོད་ལ། དེ་ཡང་དབང་བོའི་མངོན་སུམ་སོགས་ལྔ་བོས་རང་ཡུལ་དུ་གྱུར་
པའི་རང་མཚན་གཟུགས་སོགས་མངོན་སུམ་དུ་རྟོགས་ཤིང༌། དེ་དག་ཚད་
མར་འགྲོ་ས་ཡང་ཡུལ་གཟུགས་ལྔ་བོ་དེའི་རང་གི་མཚན་ཉིད་ཡིན་པར་་་་་་་
འདོད་དོ། །དེ་ཟླ་བས་ཇི་ལྟར་བཀག་ཚུལ་ནི་སློབ་དཔོན་འདི་ནི་སོགས་ཏེ།
དེ་ལྟར་ཕ་རོལ་བོའི་འདོད་པ་གང་ལ་མངོན་སུམ་ཡིན་པ་དེ་འདྲ་བ་ནི་ངེས་
པར་ཡིན་ཏེ། སློབ་དཔོན་ཟླ་བ་འདི་ནི་འོག་ཏུ་འཆད་པར་འགྱུར་བ་ལྟར་
རང་གི་ངོ་བོས་གྲུབ་པའམ་རང་གི་མཚན་ཉིད་ཀྱིས་གྲུབ་པ་དེ་འདྲ་བ་ནི་ཐ་
སྙད་དུའང་མི་བཞེད་པས་དབང་བོའི་ཤེས་པ་དེ་རྣམས་རང་མཚན་གྱིས་་་་
གྲུབ་པ་ལ་ཚད་མར་ག་ལ་བཞེད་དེ། དེ་དེ་འདྲ་བཞེད་པར་མི་རིགས་པས་
བཞེད་པ་ཡང་མ་ཡིན་པའི་ཕྱིར་རོ། །དེ་ཡང་རྟོག་གེ་བས་རང་མཚན་གྱི་
མཚན་ཉིད་བཞག་པ་དེ་ཐལ་འགྱུར་བས་གཞལ་ན་དགག་བྱའི་རང་མཚན་
འཇོག་ཚུལ་དུ་སོང་བའི་དོན་ཡིན་གྱི། དེ་གཉིས་ཁྱད་མེད་དུ་འཁྲུལ་མི་རུང་
སྟེ། དངོས་སྨྲ་བས་འདུས་མ་བྱས་ཀྱི་ནམ་མཁའ་རྟོག་པས་བཏགས་ཙམ་
གྱི་ཆོས་ཡིན་པས་རང་མཚན་མིན་པར་ཁས་ལེན་ཀྱང་ནམ་མཁའ་ཞེས་པའི་
བཏགས་དོན་བཙལ་ནས་བཞག་པ་ཡིན་པས་ཐལ་འགྱུར་བའི་ལུགས་ཀྱི་་་་་
རང་མཚན་དུ་འདོད་པ་ལྟ་བུས་ཤེས་ནུས་པའི་ཕྱིར། ལེགས་བཤད་སྙིང་བོ་
ལས། རྟོག་གེའི་གཞུང་ནས་དོན་བྱེད་ནུས་པ་ཁོ་ན་ལ་རང་མཚན་དང་།
མངོན་པའི་མདོ་ལ་སོགས་པར་གཞན་དང་ཐུན་མོང་མ་ཡིན་པར་མཚོན་པ་
281



མེའི་ཚ་བ་ལྟ་བུ་དང་རང་གི་མཚན་ཉིད་དུ་བཤད་པ་དང་། རང་གི་མཚན་
ཉིད་ཀྱིས་གྲུབ་པའི་རང་མཚན་ནི་ཆེས་ཤིན་ཏུ་མི་འདྲའོ་ཞེས་གསུངས།
བསླུ་བར་གསུངས་པས་སོགས་ཀྱི་དོན་ནི། བཅོམ་ལྡན་འདས་ཀྱིས་རྣམ་
ཤེས་སོགས་འདུས་བྱས་ཐམས་ཅད་རྫུན་པ་བསླུ་བའི་ཆོས་ཅན་དུ་གསུངས་
པའི་གཟུགས་སོགས་དོན་ལ་ཡང་བསླུ་བའི་ཆོས་སུ་གྲུབ་ལ། དེའི་ཕྱིར་
དེ་དག་འཛིན་པའི་མིག་ཤེས་སོགས་ལྔ་གཟུགས་སོགས་རང་གི་མཚན་ཉིད་
ཀྱིས་གྲུབ་པ་ལ་མི་བསླུ་བའི་ཤེས་པ་མིན་ཏེ། གནས་ཚུལ་རང་གི་མཚན་
ཉིད་ཀྱིས་མ་གྲུབ་པར་གནས་པའི་གཟུགས་སོགས་ཀྱི་དངོས་པོ་ལ་སྣང་ཚུལ་
རང་མཚན་གྱིས་གྲུབ་པར་སྣང་བའི་ཕྱིར་ཞེས་པའོ། །མདོར་ན། རྟོག་གེ་བ་
ཁྱོད་ཀྱིས་འདོད་པའི་དབང་ཤེས་ལྔ་བོ་ཆོས་ཅན། ཡུལ་ལྔའི་རང་མཚན་ལ་
ཚད་མ་མ་ཡིན་པར་ཐལ། ཁྱོད་ཡུལ་ལྔའི་རང་མཚན་སྣང་བ་ལ་བལྟོས་ཏེ་
བསླུ་བའི་ཕྱིར་ཏེ། ཡུལ་ལྔ་རང་གི་མཚན་ཉིད་ཀྱིས་མ་གྲུབ་བཞིན་དུ་དེར་
སྣང་བའི་ཕྱིར། དཔེར་ན། ཟླ་བ་གཉིས་སྣང་གི་དབང་ཤེས་བཞིན་ནོ་ཞེས་
པའོ། །(བརྫུན་པ་ཡིན་པས་དེ་རྣམ་པར་འཇོག་པའི་ཞེས་པ་ལ་བཀྲིས་འཁྱིལ་མཆན་རྐྱང་པར་
མར་དེ་ཞེས་པ་ཆད་འདུག)རྩོད་པ་སྤང་བ་དངོས་ནི་དེའི་ཕྱིར་སོགས་ཏེ། གོང་
དུ་དབང་ཤེས་ཚད་མ་ཡིན་པ་བཀག་པ་ནི་ཡུལ་གྱི་རང་ངོས་ནས་གྲུབ་པའི་
རང་མཚན་ལ་ཚད་མ་ཡིན་པ་བཀག་པ་ཡིན་པ་ལས་སྤྱིར་རང་ཡུལ་ཙམ་ལ་
ཚད་མ་ཡིན་པ་ཁེགས་མི་དགོས་པས་ན་མིག་ཤེས་སོགས་ཐ་སྙད་པའི་ཤེས་
པ་རྣམས་ལ་ཚད་མ་ཡིན་པ་སྤྱིར་འགོག་པ་མ་ཡིན་ནོ། །དེ་ལྟ་མ་ཡིན་སོགས་
282



ཀྱི་ཐལ་འགྱུར་བའི་ལུགས་ལ་ཚད་མ་བཞི་ཡོད་པར་བསྟན་ཏེ། དེ་ཡང་
མངོན་སུམ་དང་རྗེས་དཔག་ལུང་དང་དཔེ་ཉེར་འཇལ་གྱི་ཚད་མ་བཞིའོ། །
དེ་ཡང་ཚད་མ་དང་སོགས་ཀྱིས་ཚད་གཞལ་ངོ་བོས་གྲུབ་པ་འགོག་ཀྱང་ལྟོས་
གྲུབ་མི་འགོག་པར་བསྟན་ལ། དེ་བཞིན་སྔོན་པོ་དང་སྔོ་འཛིན་མིག་གཉིས་
ཀྱང་ལྟོས་ནས་གྲུབ་ལ། དེ་བཞིན་རིན་ཆེན་ཕྲེང་བ་ལས། འདི་ཡོད་ན་ནི་
འདི་འབྱུང་སྟེ། །རིང་བོ་ཡོད་ན་ཐུང་ངུ་བཞིན། །ཞེས་པ་ལྟར་དང་། དེ་
བཞིན་ཕར་རི་ལ་ལྟོས་ནས་ཚུར་རི་འཇོག་པ་དང་། སྤང་བྱ་ལ་ལྟོས་ནས་
བླང་བྱ་དང་། ངན་པ་ལ་ལྟོས་ནས་བཟང་པོ་འཇོག་པ་སོགས་ལྟོས་ནས་
གྲུབ་པ་དང་རྟེན་ནས་འབྱུང་བ་ཡིན་ལ། དེའི་རྒྱུ་མཚན་གྱིས་རང་བཞིན་
གྱིས་མ་གྲུབ་པ་རེད། འཇིག་རྟེན་ཤེས་ངོ་ལ་བལྟོས་ཏེ་ཐ་སྙད་པའི་ཤེས་པ་
དང་ཡུལ་ལ་ཕྱིན་ཅི་ལོག་མ་ལོག་གཉིས་འདོད་ཚུལ་ལ་གསུམ་ལས། དང་པོ་
དངོས་ནི་དེས་ན་རབ་རིབ་སོགས་ཏེ། རབ་རིབ་ལ་སོགས་པ་ཕྱི་ནང་གི་
འཕྲལ་གྱི་འཁྲུལ་རྒྱུས་མ་བསླད་ན་ཕུགས་ཀྱི་འཁྲུལ་རྒྱུ་མ་རིག་པས་བསླད་་་་་
པའི་དབང་གིས་ཡུལ་རྣམས་རང་བཞིན་མེད་བཞིན་དུ་ཡོད་པར་སྣང་ཡང་
དེ་འདྲའི་དབང་ཤེས་རྣམས་ཐ་སྙད་པའི་ཕྱིན་ཅི་མ་ལོག་པ་དང༌། ཐ་སྙད་
པའི་མ་འཁྲུལ་བ་དང་། ཐ་སྙད་པའི་ཤེས་པ་ཉིད་ལ་ལྟོས་ཏེ་ཕྱིན་ཅི་མ་ལོག་
པ་དང་། དེ་ལ་ལྟོས་ཏེ་མ་འཁྲུལ་བའང་ཡིན་ཏེ། འཇིག་རྟེན་ཉིད་ལས་
བདེན་ཡིན་ཞེས་གསུངས་པའི་ཕྱིར། དེ་ལྟ་ནའང་དེ་དག་ཐ་སྙད་དུ་མ་
འཁྲུལ་བ་སོགས་ནི་མ་ཡིན་ཀྱང་། དེ་གཉིས་མི་འགལ་ཏེ་དེ་དག་ཐ་སྙད་
283



་
འཁྲུལ་བའི་འཁྲུལ་སའི་ཐ་སྙད་དང་དེ་དག་ཤེས་པ་གང་ལ་ལྟོས་ནས་མ་་་་
འཁྲུལ་བར་བཞག་པའི་ཐ་སྙད་པའི་ཤེས་པ་གཉིས་ཐ་དད་ཡིན་པའི་ཕྱིར།
དེ་ཡང་གཟུགས་སོགས་རང་བཞིན་གྱིས་གྲུབ་པ་རིགས་པས་འགོག་པ་ན་་་་་་
དོན་དམ་དུ་མི་རུང་བས་ཐ་སྙད་དུ་བྱ་དགོས་ལ། དེ་འདྲའི་ཐ་སྙད་པའི་
ཤེས་ངོ་དེར་ནི་དབང་ཤེས་རྣམས་འཁྲུལ་བ་ཡིན་ལ། དེ་ལས་གཞན་པའི་ཐ་
སྙད་པའི་ཤེས་པ་རང་ག་བ་རྣམས་ཀྱི་ངོར་ནི་མ་འཁྲུལ་བ་ཡིན་ནོ། དེ་
བཞིན་དུ་ཐ་སྙད་དུ་རྫུན་ཞེས་པའི་ཐ་སྙད་དང་ཀུན་རྫོབ་བདེན་པ་ཞེས་་་་་
པའི་ཀུན་རྫོབ་ཀྱང་མི་གཅིག་གོ །
དེ་ཡང་ཐ་སྙད་པའི་ཚད་མས་རྙེད་དོན་གང་ཞིག དེ་ཁྱོད་ལ་ཐ་སྙད་
པའི་ཚད་མར་སོང་བ། ཁྱོད་ཀུན་རྫོབ་བདེན་པ་ཡིན་པའི་མཚན་ཉིད།
དབྱེ་ན། འཇིག་རྟེན་ཤེས་ངོ་ལ་ལྟོས་ཏེ་ཡང་དག་དང་ལོག་པ་གཉིས་ཡོད།
དེ་གཉིས་ཀྱི་ཁྱད་པར་གང་ཞེ་ན། འདི་ལ་སྤྱིར་བཏང་དང་དམིགས་བསལ་
གཉིས་ལས། དང་བོ་ནི། འཕྲལ་གྱི་འཁྲུལ་རྒྱུས་མ་བསླད་པའི་ཤེས་པ་ཡུལ་
དང་བཅས་པ་དེ་དང་པོ་དང༌། དེས་བསླད་པའི་ཤེས་པ་ཡུལ་དང་བཅས་
པ་དེ། དེ་ལ་ལྟོས་ཏེ་ལོག་པའི་ཀུན་རྫོབ་ཡིན། འཕྲལ་གྱི་འཁྲུལ་རྒྱུ་ལ་ཡང་།
དབང་པོ་གཟུགས་ཅན་པ་ལ་གནོད་པ་དང་། ཡིད་དབང་ལ་གནོད་པ་
གཉིས། དང་པོ་ལ་འཁྲུལ་རྒྱུ་ནང་ལ་ཡོད་པ་དང་། ཕྱི་ལ་ཡོད་པ་གཉིས།
དང་པོ་ནི། རབ་རིབ་དང༌། མིག་སེར། ད་དྷུ་ར་སྟེ་ཐང་ཕྲོམ་ཟོས་པ་ལྟ་བུ་
དང་། གཉིས་པ་ནི། མེ་ལོང་དང་། བྲག་ཕུག་སྟོང་བའི་སྒྲ་དང་། སོས་
284



ཀའི་དུས་ཀྱི་ཉི་མའི་འོད་ཟེར་བྱེ་མ་སྐྱ་བོ་དང་ཕྲད་པ་དང་། མིག་ཤེས་
འཕྲུལ་མཁན་གྱིས་སྦྱར་བའི་སྨན་དང་སྔགས་ལ་སོགས་པ་རྣམས་སོ། །དེ་
རྣམས་ཀྱིས་འཁྲུལ་ཤེས་སྐྱེད་ཚུལ་ནི། རབ་རིབ་ཀྱིས་སྐྲ་ཤད་འཛག་སྣང་གི་
དབང་ཤེས་སྐྱེད་དེ། འཁྲུལ་བའི་རྒྱུ་བྱེད། མིག་སེར་གྱིས་དུང་དཀར་སེར་
བོར་སྣང་བའི་དབང་ཤེས་དང༌། ད་དྷུ་ར་ཟོས་པས་ས་གཞི་གསེར་དུ་སྣང་
བའི་དབང་ཤེས་དང༌། བྲག་སྟོང་བའི་སྒྲས་བྲག་ཅ་རྗོད་བྱེད་ཀྱི་སྒྲར་སྣང་
བའི་དབང་ཤེས་དང་། སོས་ཀའི་ཉི་མའི་འོད་ཟེར་བྱེ་མ་སྐྱ་བོའི་ཡུལ་དང་
ཉེ་བས་ནི་སྨིག་རྒྱུ་ལ་ཆུར་སྣང་བའི་དབང་ཤེས་དང༌། མིག་འཕྲུལ་མཁན་
གྱིས་སྦྱར་བའི་སྨན་སྔགས་ཀྱིས་རྡེའུ་ཤིང་རྟ་གླང་དུ་སྣང་བའི་དབང་ཤེས་་་་་
འཁྲུལ་བའི་རྒྱུ་བྱེད་དོ། །གཉིས་པ་ཡིད་དབང་ལ་གནོད་པ་ནི། གྲུབ་མཐའ་
ངན་པ་དང་། གཏན་ཚིགས་ལྟར་སྣང་དང་། གཉིད་ལ་སོགས་པ་ཡིན་ལ་
འཁྲུལ་བ་སྐྱེད་ཚུལ་ནི། དང་པོ་གཉིས་ཀྱིས་བདག་རྟག་པ་དང་། སྤྱི་གཙོ་
བོ་ཡོད་པར་འཛིན་པའི་ཡིད་ཤེས་འཁྲུལ་བ་དང་། གསུམ་པ་ནི། རྨི་ལམ་ན་
གླང་བོ་ཆེ་སྣང་བ་ལ་གླང་བོ་ཆེར་འཛིན་པའི་ཡིད་ཤེས་འཁྲུལ་བའི་རྒྱུ་བྱེད་
པ་ཡིན་ནོ། །གཉིས་པ་དམིགས་བསལ་ནི། འཕྲལ་གྱི་འཁྲུལ་རྒྱུས་མ་བསླད་
པའི་ཡུལ་དང་ཡུལ་ཅན་གང་རུང་ཡིན་ན་འཇིག་རྟེན་ཤེས་ངོ་ལ་ལྟོས་ཏེ་་་་
ལོག་པ་ཡིན་པས་མ་ཁྱབ་སྟེ། གང་ཟག་རང་སྐྱ་ཐུབ་པའི་རྫས་ཡོད་དུ་
འཛིན་པའི་རྟོག་པ་ལྷན་སྐྱེས་དང་། སྒྲ་རྟག་འཛིན་རྟོག་པ་རྣམས་འཕྲལ་གྱི་
འཁྲུལ་རྒྱུས་མ་བསླད་པའི་ཤེས་པ་ཡིན་ཡང་། འཇིག་རྟེན་ཤེས་ངོ་ལ་ལྟོས་
285



ཏེ་ལོག་པ་ཡིན་པའི་ཕྱིར་རོ། །འཕྲལ་གྱི་འཁྲུལ་རྒྱུས་མ་བསླད་པའི་ཡུལ་
དང་ཡུལ་ཅན་གང་རུང་ཡིན་ན། འཇིག་རྟེན་ཤེས་ངོ་ལ་ལྟོས་ཏེ་ལོག་པ་
ཡིན་པས་མ་ཁྱབ་སྟེ། གྲུབ་མཐས་རྒྱུད་བསླད་པའི་དབང་གིས་གང་ཟག་
བདེན་པར་གྲུབ་པ་འཐད་སྙམ་དུ་འཛིན་པའི་རྟོག་པ་དེ་འཕྲལ་གྱི་འཁྲུལ་་་་
རྒྱུས་བསླད་པའི་ཤེས་པ་ཡིན་ཡང༌། འཇིག་རྟེན་ཤེས་ངོ་ལ་ལྟོས་ཏེ་ལོག་པ་
མ་ཡིན་པའི་ཕྱིར། དེས་ན། འཇིག་རྟེན་ཤེས་ངོ་ལ་ལྟོས་ཏེ་ཡང་ལོག་གི་
ཁྱད་པར་ནི། ཤེས་པ་གང་ཞིག སྟོང་ཉིད་རྟོགས་མ་མྱོང་བའི་གང་ཟག་གི་
རྒྱུད་ཀྱི་ཐ་སྙད་པའི་ཚད་མས་ཁྱོད་ལོག་ཤེས་སུ་རྟོགས་མི་ནུས་པ། ཁྱོད་
འཇིག་རྟེན་ཤེས་ངོ་ལ་ལྟོས་ཏེ་ཡུལ་ཅན་ཡང་དག་ཀུན་རྫོབ་ཀྱི་མཚན་ཉིད། །
དེ་གང་ཞིག དེས་དེ་ལྟར་རྟོགས་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་
ཡུལ་ཅན་ལོག་པའི་ཀུན་རྫོབ་ཀྱི་མཚན་ཉིད། ཡུལ་གྱི་ཀུན་རྫོབ་གང་ཞིག
སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་སྙད་པའི་ཚད་མས་་་་་
ཁྱོད་སྣང་བ་ལྟར་མ་གྲུབ་པར་རྟོགས་མི་ནུས་པ་དེ། ཁྱོད་འཇིག་རྟེན་ཤེས་
ངོ་ལ་ལྟོས་ཏེ་ཡུལ་གྱི་ཡང་དག་ཀུན་རྫོབ་ཀྱི་མཚན་ཉིད། དེ་གང་ཞིག་དེས་
དེ་ལྟར་རྟོགས་ནུས་པ་དེ། ཁྱོད་འཇིག་རྟེན་ཤེས་ངོ་ལ་ལྟོས་ཏེ་ཡུལ་གྱི་ལོག་
པའི་ཀུན་རྫོབ་ཀྱི་མཚན་ཉིད། སྟོང་ཐུན་ལས། དེས་ན་འཇིག་རྟེན་ཤེས་
ངོ་ན་ཡང་དག་པ་དང་ལོག་པ་གཉིས་སུ་དབྱེ་བ་ཡོད་དོ་ཞེས་གསུངས་ཀྱི།
འཇིག་རྟེན་གྱི་ཤེས་ངོ་ན་ཡང་དག་ཀུན་རྫོབ་དང་ལོག་པའི་ཀུན་རྫོབ་གཉིས་
ཀྱི་དབྱེ་བ་ཡོད་དོ། །ཞེས་དཔལ་ལྡན་ཟླ་བས་གང་དུ་ཡང་མ་གསུངས་ལ།
286



བདག་གི་བླ་མ་ཡང་མི་བཞེད་ཅིང་། གཏན་ནས་ཁས་བླང་དུ་མི་རུང་སྟེ།
འཇིག་རྟེན་གྱི་བློ་རང་ག་བའི་ངོ་ན། ཀ་བུམ་སོགས་ཀུན་རྫོབ་མ་ཡིན་པའི་
ཕྱིར་དང༌། བློ་གང་གི་ངོ་ལ་ལྟོས་ནས་བདེན་པར་འཇོག་པའི་བློ་དེའི་ངོ་ལ་
བལྟོས་ནས་བརྫུན་པར་འཇོག་པ་ཧ་ཅང་ཐལ་བའི་ཕྱིར་རོ་ཞེས་གསུངས་པ་
དང་། རྗེའི་ལམ་རིམ་ཆུང་བ་ལས། དེ་ཡང་འཇིག་རྟེན་པའམ་ཐ་སྙད་པའི་
ཚད་མ་ཉིད་ལ་ལྟོས་ནས་ཡང་དག་པ་དང་ལོག་པའི་ཀུན་རྫོབ་ཏུ་འཇོག་གི་
ཞེས་གསུངས་པ་གཉིས་གཏན་ནས་མི་མཐུན་པ་ལྟ་བུར་སྣང་བ་མཁས་པ་་་་
དག་གིས་དོགས་གནས་སུ་བྱེད་ན་ཡང་། ཡབ་རྗེ་བླ་མ་སྐལ་ལྡན་རྒྱ་མཚོའི་
ལྟ་ཁྲིད་སྙིང་གི་བདུད་རྩི་ལས། ཆུ་ལྟ་བུ་འཇིག་རྟེན་ཤེས་ངོ་ལ་ལྟོས་ཏེ་ཡང་
དག་ཡིན་གྱི། དེ་ལ་ལྟོས་ཏེ་ཡང་དག་ཀུན་རྫོབ་བདེན་པའི་ཐ་སྙད་དཔལ་
ལྡན་ཟླ་བ་དང་རྗེ་བླ་མས་གང་དུའང་མ་མཛད་པར་སྟོང་ཐུན་དུ་གསལ་་་་་
ཡང་། ལམ་རིམ་ཆུང་ངུར་ཆུ་ལྟ་བུ་འཇིག་རྟེན་ཤེས་ངོ་ལ་བལྟོས་ཏེ་ཡང་
དག་ཀུན་རྫོབ་བདེན་པར་འཇོག་པ་ཤིན་ཏུ་གསལ་ལ། དེ་ཡང་ཆུ་ལྟ་བུ་དེ་
ཀུན་རྫོབ་བདེན་པ་ཡང་ཡིན། འཇིག་རྟེན་ཤེས་ངོ་ལ་བལྟོས་ཏེ་ཡང་དག་
པ་ཡང་ཡིན་པའི་གཞི་མཐུན་དུ་འཇོག་པ་ལ་དགོངས་པ་འདྲ་བས་དེ་ལྟ་ན་
ཡབ་སྲས་གཉིས་དགོངས་པ་གཅིག་ཏུ་ལེགས་པར་གྲུབ་པོ་ཞེས་གསུངས་པ་
ལྟར་ཤེས་པར་བྱའོ། །གང་ལྟར་ཡང་། གང་ཞིག་རྣམ་རྟོག་འཛིན་པར་ཡོང་
རིག་ན། །དོན་དམ་ཆོས་དབྱིངས་གཞན་ལ་ལྟོས་མེད་འཆར། །ལྟར་མ་རིག་
པའི་རྣམ་རྟོག་གིས་འཛིན་སྟངས་སམ་འཛིན་ལུགས་ཤེས་པའི་སྒོ་ནས་སྟོང་
287



བ་ཉིད་ཀྱི་ལྟ་བ་རྟོགས་ཚུལ་ཅིག་གསུངས། ཐལ་རང་གི་ཡུལ་ཡུལ་ཅན་གྱི་
ཁྱད་པར་ལ་གཉིས་ལས་དོགས་པ་དགོད་པ་ནི།
༦༡༩ གལ་ཏེ་དབང་བོའི་སོགས་ཏེ། གལ་ཏེ་གཞན་དག་ན་རེ། །
དབང་བོའི་ཤེས་པ་ལྔ་བོ་འཕྲལ་གྱི་འཁྲུལ་རྒྱུ་གཞན་གྱིས་གནོད་པ་མེད་པ་་་་
འདི་དག་ཐ་སྙད་དུ་མ་འཁྲུལ་བ་ཡིན་ན། དབང་ཤེས་འདི་དག་ལ་སྣང་
བའི་རང་གི་ངོ་བོས་གྲུབ་པའི་རང་གི་མཚན་ཉིད་ཀྱང་ཐ་སྙད་དུ་ཡོད་པར་
འཇོག་དགོས་ལ་དེ་འདྲ་བ་དེ་ཡང་སློབ་དཔོན་ཟླ་གྲགས་འདི་བཞེད་པ་མ་་་
ཡིན་ནོ་སྙམ་པ་དང་། དེས་ན་དབང་ཤེས་འདི་དག་འཁྲུལ་བར་འདོད་
དགོས་ལ། འདི་དག་འཁྲུལ་བར་འདོད་པ་དེ་ལྟ་ན་དབང་བོའི་ཤེས་པ་དེ་
དག་གཟུགས་སྒྲ་སོགས་ཀྱི་ཡུལ་ཐ་སྙད་དུ་རྣམ་པར་འཇོག་པའི་ཚད་མ་ཡིན་
པར་མི་འཐད་དེ། དབང་ཤེས་དེ་དག་ཐ་སྙད་དུ་ཡང་གཟུགས་སོགས་ལ་
འཁྲུལ་བའི་ཕྱིར་རོ་ཞེ་ན་ཞེས་པའོ། །དེའི་ལན་བསྟན་པ་ལ་གཉིས། ཡུལ་
གྱི་འདོད་ཚུལ་དང་། ཡུལ་ཅན་གྱི་འདོད་ཚུལ་ལོ། །དང་པོ་ལ་གཉིས། སོ་
སོར་བཤད་པ་དང༌། དོན་བསྡུ་བའོ། །དང་པོ་ལ་བཞི་ལས། སློབ་དཔོན་
ལེགས་ལྡན་འབྱེད་ཀྱི་འདོད་ཚུལ་ནི། བརྗོད་པར་བྱ་སྟེ། སོགས་ཏེ། དེ་ལ་
སློབ་དཔོན་ལེགས་ལྡན་འབྱེད་ཀྱིས་དེ་ལ་རྟགས་མ་གྲུབ་ཀྱི་ལན་མཛད་པ་་་་
ཡིན་ཏེ། སློབ་དཔོན་འདི་གཟུགས་སོགས་ལ་ཐ་སྙད་དུ་རང་གི་མཚན་ཉིད་
ཀྱིས་གྲུབ་པའི་ངོ་བོ་ཡོད་པར་བཞེད་པའི་ཕྱིར། དེར་ཐལ། སློབ་དཔོན་
འདིས་སེམས་ཙམ་པས་ཀུན་བཏགས་རང་མཚན་གྱིས་མ་གྲུབ་པར་འདོད་
288



པ་འགོག་པ་ན། འདོགས་བྱེད་དང་བཏགས་པ་གཉིས་ཀྱིས་བརྟག་པ་བྱས་
ནས་འདོགས་བྱེད་ཀྱི་སྒྲ་རྟོག་གཉིས་རང་མཚན་གྱིས་མ་གྲུབ་པར་འདོད་ན།
དེ་གཉིས་ཕུང་བོར་གཏོགས་པས་གཞན་དབང་ལ་སྐུར་འདེབས་སུ་བཤད་་་
པས་གཞན་དབང་རང་མཚན་གྱིས་གྲུབ་པར་བཞེད་པ་ཆེས་གསལ་བའི་་་་་་
ཕྱིར། དེར་ཐལ། དེ་ལྟར་དུ་རབ་བྱེད་ཉེར་ལྔ་བའི་ཤེས་རབ་སྒྲོན་མེ་དང༌།
དེའི་འགྲེལ་བཤད་སྤྱན་རས་གཟིགས་བརྟུལ་ཞུགས་གཉིས་ལས་གསུངས་་་་་
པའི་ཕྱིར་ཞེས་པའོ། །སྤྱན་རས་གཟིགས་བརྟུལ་ཞུགས་ཞེས་པ་འདི་སྔོན་ཕྱི་
རོལ་བ་ཡིན་པ་ལ་སློབ་དཔོན་ལེགས་ལྡན་འབྱེད་ཀྱིས་ནང་བའི་བསྟན་པ་ལ་
བཅུག་ནས་རབ་ཏུ་བྱུང་ཏེ་རལ་བ་བཞར་དགོས་གསུངས་པར། འོ་ན་སྤྱན་
རས་གཟིགས་ལ་ཡང་རལ་བ་ཡོད་དོ་ཞེས་རལ་བ་ཡོད་པ་སྤྱན་རས་གཟིགས་
ཀྱི་བརྟུལ་ཞུགས་བཟུང་བས་མིང་དེ་ལྟར་བཏགས་པ་ལ་འདིར་རྩོམ་པ་པོའི་
མིང་བསྟན་བཅོས་ལ་བཏགས་པའོ། །སེམས་ཙམ་པའི་འདོད་ཚུལ་ནི། དེ་
ལ་སོགས་ཏེ། དེ་ལ་མཚན་ཉིད་ངོ་བོ་ཉིད་མེད་པ་ཞེས་པའི་མཚན་ཉིད་
ནི།ངོ་བོས་གྲུབ་པའི་རང་གི་མཚན་ཉིད་དམ། དེ་འདྲའི་རང་བཞིན་
ཡིན་ལ། སེམས་ཙམ་པས་མཚན་ཉིད་དམ་རང་བཞིན་དེ་འདྲ་མེད་པའི་ཀུན་
བཏགས་ལ་འདོད་ཀྱི་གཞན་དབང་ལ་མཚན་ཉིད་དེ་འདྲ་ཡོད་པས་དེ་ལ་་་་
རང་ངོས་ནས་གྲུབ་པའི་རང་བཞིན་ཡོད་ལ། འོན་ཀྱང་གཞན་དབང་དེ་རྒྱུ་
རྐྱེན་གཞན་ལས་སྐྱེ་བས་གཞན་དབང་ལ་རང་ལས་སྐྱེས་པའི་ངོ་བོ་ཉིད་མེད་
ལ། དེ་མེད་པས་གཞན་དབང་ལ་སྐྱེ་བ་ངོ་བོ་ཉིད་མེད་པ་ཞེས་བྱའོ་ཞེས་
289



འདོད་པ་ཡིན་ནོ། །ཞི་འཚོ་ཡབ་སྲས་ཀྱི་འདོད་ཚུལ་ནི། མདོ་དགོངས་
འགྲེལ་སོགས་ཏེ། (མཐའ་གཉིས་དང་བྲལ་བ་རབ་ཏུ་ཞེས་པར་བཀྲིས་འཁྱིལ་པར་གཉིས་
ན་བྲལ་བར་རབ་ཏུ་ཞེས་འབྱུང》དེ་ལྟར་སེམས་ཙམ་པས་འདོད་པར་མ་ཟད་་་་་་་
དགོངས་འགྲེལ་ལས་བཤད་ལ། ཤེར་མདོ་ལས། ཆོས་ཐམས་ཅད་ངོ་
བོ་ཉིད་ཀྱིས་མེད་པར་བཤད་པ་དེ་དགོངས་པ་ཅན་དུ་གསུངས་པ་ལ་སློབ་་་
དཔོན་ཀ་མ་ལ་ཤཱི་ལས་དགོངས་འགྲེལ་གྱི་མདོ་དེས་ཤེར་མདོའི་མཚན་ཉིད་
ངོ་བོ་ཉིད་མེད་པ་དང་། སྐྱེ་བ་ངོ་བོ་ཉིད་མེད་པ་དང་། དོན་དམ་པ་ངོ་བོ་
ཉིད་མེད་པ་སྟེ། ངོ་བོ་ཉིད་མེད་པ་གསུམ་གྱི་དགོངས་པ་གསལ་བར་བསྟན་
པ་དེ་ཉིད་ཀྱིས་དབུ་མའི་ལམ་མཐའ་གཉིས་དང་བྲལ་བར་རབ་ཏུ་བསྟན་་་་་
པའི་ཕྱིར་ན་དགོངས་འགྲེལ་གྱིས་ངེས་པའི་དོན་ཁོ་ན་སྒྲུབ་པའི་གཞུང་སྲོལ་
འཛུགས་པར་མཛད་པ་ཡིན་ནོ་ཞེས་གསུངས་པས་དགོངས་འགྲེལ་གྱིས་་་་་་་
གཞན་དབང་ལ་དོན་དམ་པར་ངོ་བོ་ཉིད་སྒྲོ་བཏགས་པ་དེ། ཀུན་བཏགས་
ཡིན་པས་ཀུན་བཏགས་དེ་གཏན་ནས་མེད་པ་ཉིད་ཀྱིས་སྒྲོ་འདོགས་སེལ་བ་
དང་། ཐ་སྙད་དུ་གཞན་དབང་ལ་རང་གི་མཚན་ཉིད་ཀྱིས་གྲུབ་པ་ཡོད་
པས་དེས་སྐུར་འདེབས་སེལ་བའི་ཚུལ་བསྟན་པ་ཡིན་པས་ན། དགོངས་
འགྲེལ་གྱིས་དབུ་མའི་དོན་ཇི་ལྟ་བ་བཞིན་བསྟན་པར་བཞེད་དེ། སློབ་
དཔོན་ཀ་མ་ལ་ཤཱི་ལ་འདི་ཡང་ཐ་སྙད་དུ་རང་གི་མཚན་ཉིད་ཀྱིས་གྲུབ་པ་་་
ཡོད་པར་བཞེད་པའོ། །ཐལ་འགྱུར་བའི་བཞེད་ཚུལ་ནི། འཇུག་འགྲེལ་
སོགས་ཏེ། སློབ་དཔོན་ཟླ་བ་གྲགས་པ་ནི་དགོངས་འགྲེལ་གྱི་ངོ་བོ་ཉིད་
290



གསུམ་གྱི་རྣམ་བཞག་དྲང་དོན་དུ་བཞེད་པར་གསལ་ལ། དེ་ལྟར་ན་སློབ་
དཔོན་འདིས་རང་ལུགས་ཀྱི་ཀུན་བཏགས་ནི། ་གཞན་དབང་ལ་རང་གི་
ངོ་བོས་གྲུབ་པའི་རང་བཞིན་ཡོད་པ་དེ་ཉིད་ལ་མཛད་པ་ཡིན་པས་ན་སློབ་
དཔོན་འདི་གཞན་དབང་ལ་ཐ་སྙད་དུ་རང་གི་མཚན་ཉིད་ཀྱིས་གྲུབ་པའི་་་་
རང་བཞིན་མི་བཞེད་པར་གྲུབ་པ་ཡིན་ནོ། །དོན་བསྡུ་བ་ནི། སེམས་ཙམ་
སོགས་ཏེ། སེམས་ཙམ་པས་དགོངས་འགྲེལ་ལ་བརྟེན་ནས་གཞན་དབང་
དང་ཡོངས་གྲུབ་གཉིས་རང་གི་མཚན་ཉིད་ཀྱིས་གྲུབ་པར་བཞེད་པས་དོན་
དམ་པར་ཡང་གྲུབ་ལ། ལེགས་ལྡན་འབྱེད་ཀྱིས་དེ་ཙམ་གྱིས་དོན་དམ་པར་
གྲུབ་མི་དགོས་པར་འདོད་ལ། སློབ་དཔོན་སངས་རྒྱས་བསྐྱངས་དང་ཟླ་བ་
གྲགས་པས་རང་གི་མཚན་ཉིད་ཀྱིས་གྲུབ་ན་བདེན་པར་གྲུབ་དགོས་པར་་་་་
འདོད་དོ། །གཉིས་པ་ཡུལ་ཅན་གྱི་འདོད་ཚུལ་ལ་གཉིས། རང་རྒྱུད་པ་དང་
ཐལ་འགྱུར་པའི་འདོད་ཚུལ་ལོ། །དང་པོ་ལ་གཉིས་ལས། ཐ་སྙད་དུ་
ཕྱི་དོན་ཡོད་མེད་ཇི་ལྟར་ཡིན་ཚུལ་བཤད་པ་ནི། གཞན་ཡང་སོགས་ཏེ།
སེམས་ཙམ་པ་ན་རེ། རྡུལ་ཕྲ་རབ་རེ་རེ་བ་ཆོས་ཅན། དབང་ཤེས་ཀྱི་ཡུལ་
མ་ཡིན་པར་ཐལ། དེ་རེ་རེ་ནས་དབང་ཤེས་ལ་མི་སྣང་བའི་ཕྱིར། ཞེས་
དང་། ཡང་། རྡུལ་དུ་མ་ཚོགས་པ་ཆོས་ཅན། དབང་ཤེས་ཀྱི་ཡུལ་མ་ཡིན་
པར་ཐལ། འདུས་པ་ཙམ་གྱི་ཚོགས་པ་རྫས་སུ་མེད་པའི་ཕྱིར། དཔེར་ན།
ཟླ་བ་གཉིས་སུ་སྣང་བའི་ཟླ་བ་གཉིས་མེད་པ་བཞིན་ནོ་ཞེས་ཟེར། དེའི་
ལན་དུ་སློབ་དཔོན་ལེགས་ལྡན་འབྱེད་ཀྱིས་རྟོག་གེ་འབར་བ་ལས། སེམས་
291



ཙམ་པ་ཁྱོད་ཀྱིས་དེ་ལྟར་སྨྲ་བ་དེ་རྡུལ་ཕྲ་རབ་མ་བསགས་པའི་འབའ་ཞིག་
པ་ལ་འདོད་དམ། འདུས་པ་ལ་འདོད། དང་པོ་ལྟར་མ་བསགས་པ་སྟེ་
ཕྱོགས་གཅིག་ཏུ་མ་འདུས་པའི་རྡུལ་ཕྲ་རབ་འབའ་ཞིག་པ་དབང་བོའི་ཤེས་
པའི་ཡུལ་མིན་པར་ཐལ། ཞེས་སྒྲུབ་པར་བྱེད་པ་ཡིན་ན་ཁོ་བོའང་འདོད་
པས། དེ་ནི་ངེད་ཅག་ཀྱང་འདོད་ལ་ངེད་ལ་གྲུབ་ཟིན་པས་གྲུབ་པ་སྒྲུབ་
པའི་སྐྱོན་ཡིན་ནོ། །ཕྱི་མའི་དབང་དུ་བྱས་ནས་སྨྲས་པའི་ལན་དུ་ཡང་།
གལ་ཏེ་སེམས་ཙམ་པ་ཁྱོད་འབའ་ཞིག་པ་ལ་དེ་སྐད་མི་སྨྲ་བར་རིགས་་
གཅིག་པའི་རྡུལ་ཕྲ་རབ་འདུས་པ་ཕྱོགས་སུ་སྟེ། དམ་བཅར་བྱས་ནས་དེ་ནི།
དབང་ཤེས་སྐྱེ་བའི་དམིགས་པའི་རྒྱུ་མ་ཡིན་ཏེ། རྫས་སུ་མེད་པའི་ཕྱིར་རོ་
ཞེས་བྱ་བའི་གཏན་ཚིགས་འདི་ལྟ་བུ་སྨྲ་བར་བྱེད་ན་ནི། ཁོ་བོ་རྟགས་མ་
གྲུབ་པས། གཏན་ཚིགས་དེ་ཉིད་སྨྲ་བའི་ཡུལ་ཕ་རོལ་བོ་གཞན་ལ་མ་གྲུབ་
པ་ཉིད་ཡིན་ཏེ། གང་གི་ཕྱིར་ཞེ་ན་འདི་ལྟར། ཡུལ་གྱི་ངོ་བོ་དེར་རིགས་
གཅིག་པར་འདུག་པའི་ཆ་ཤས་སུ་གྱུར་པའི་རྡུལ་ཕྲ་རབ་ཀྱི་ངོ་བོ་དུ་མ་་་་་་
གཞན་དང་གཞན་ཀུན་གྱི་རེ་རེ་ནས་སྦྱར་ཞིང་ཚོགས་པར་བྱས་པའི་སྒོ་ནས་
ཡུལ་གྱི་ངོ་བོ་གཅིག་ལ་གཅིག་མཐུན་ནས་དེ་ལ་ཕན་བཏགས་པ་ཡིན་ལ།
དེ་ལྟར་ན་རྡུལ་ཕྲ་རབ་རེ་རེ་ཡང་ཡུལ་དེ་ལ་ཕན་བཏགས་པའི་སྦྱོར་བ་དང་
ལྡན་པ་ཡིན་པས། ཕན་འདོགས་བྱེད་ཀྱི་རྡུལ་ཕྲ་རབ་དེ་དག་རེ་རེ་ཡང་
དབང་ཤེས་ཀྱི་ཡུལ་གྱི་ངོ་བོའི་ཆ་ཤས་སམ་ཡན་ལག་ཏུ་བྱེད་དགོས་ལ། དེ་
ཡན་ལག་ཏུ་བྱས་པ་ལ་བརྟེན་ནས་ཡན་ལག་ཕྱོགས་གཅིག་ཏུ་བསྡོམས་པ་ན།
E，。
。。
292



རྡུལ་ཕྲ་རབ་ཏུ་གྱུར་པ་དུ་མ་འདུས་པར་སྣང་བའི་རགས་སྣང་གི་ཡན་ལག་
ཅན་ཡུལ་གྱི་ངོ་བོ་སྣང་ཞིང་། དེ་སྣང་བ་ན་ཡུལ་དེའི་རྣམ་པ་ཅན་གྱི་བློ་
ངེས་པར་སྐྱེ་ཞིང་འབྱུང་བ་ཡིན་ཏེ། དེ་ལྟར་འདུས་པའི་རྡུལ་ཕྲ་རབ་རེ་རེ་
ཡང་རྫས་སུ་གྲུབ་པ་ཡིན་པས། དེ་འདྲའི་རིགས་པ་རྫས་སུ་གྲུབ་པའི་ཕྱིར་
ཏེ། དཔེར་ན། རྡུལ་ཕྲ་རབ་བསགས་པའི་རགས་པའང་དེ་བཞིན་ནོ། །
བསགས་པའང་རྫས་སུ་ཡོད་པར་བཞེད་པ་ནི། གང་གི་ཕྱིར་སོགས་དང་།
དབང་མངོན་མ་འཁྲུལ་བར་ཡུལ་དེ་ཉིད་ཇི་ལྟར་སྣང་བ་ལ་དབང་ཤེས་དེ་་་
དག་ཚད་མ་ཡིན་པར་བཞེད་པ་དེའི་ཕྱིར་སློབ་དཔོན་ལེགས་ལྡན་འབྱེད་ནི།
དབང་བོའི་ཤེས་པ་འཕྲལ་གྱི་ཕྱི་ནང་གི་འཁྲུལ་རྒྱུ་སྔར་བཤད་པ་དེ་རྣམས་་་་་
ཀྱིས་མ་བསླད་པ་ནི། མ་འཁྲུལ་བ་ཁོ་ནར་བཞེད་ཅིང་ཐ་སྙད་དུ་མདོ་སྡེ་
བ་དང་མཐུན་པའི་དབང་ཤེས་ཀྱི་དམིགས་རྐྱེན་ཡང་བཞེད་པ་ཡིན་ནོ་ཞེས་
པའོ། །འདི་དག་ཐམས་ཅད་ཡུལ་སྟེང་ནས་གྲུབ་པ་གཅིག་བཏགས་དོན་
བཙལ་བའི་མཐར་རྙེད་པའི་དབང་དུ་བྱས་ནས་འཇོག་ལ། དཔལ་ལྡན་ས་
སྐྱ་པས་ནི། བཏགས་དོན་བཙལ་བའི་ཚེ་ན་མི་རྙེད་པས་རྡུལ་ཕྲན་དེ་དག་
ལ་བཏགས་པའི་བློ་སྣང་ཙམ་ལ་རྣམ་ཤེས་ཀྱི་རྟེན་དང་ཡུལ་རྣམས་ཀྱང་་་་་་
བརྟེན་ནས་བཏགས་པའི་བཏགས་ཡོད་རྣམས་དབང་ཤེས་ཀྱི་ཡུལ་དུ་བཞེད་
དོ། །དེས་ན་སྔ་མས་འདི་དག་ཐ་སྙད་དུ་མ་འཁྲུལ་བ་དང་། ཕྱི་མས་ཐ་
སྙད་དུ་འཁྲུལ་བར་བཞེད་དོ། །འདི་ཐ་སྙད་པའི་ཤེས་པ་ལ་ལྟོས་ནས་
མ་འཁྲུལ་བར་བཞེད་པའི་ཐ་སྙད་པའི་ཤེས་པའི་ངོས་འཛིན་སྔར་མཛད་པ་
293



ལྟར་ན། རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་
བབས་པའི་ཕྱི་རྒོལ་ཡང་དག་གི་རྒྱུད་ཀྱི་དེ་སྒྲུབ་ཀྱི་ཚུལ་གསུམ་འཇལ་བའི་་་་་
ཚད་མ་ཡང་ཐ་སྙད་པའི་ཚད་མ་ཡིན་ལ། དེས་དང་པོར་དཔྱད་པ་བྱེད་
ཀྱང་ཚུལ་གསུམ་འཇོག་པའི་ཚེ་ན་མ་བརྟག་མ་དཔྱད་པར་འཇོག་པ་ཡིན་
ནོ། །གཉིས་པ་ཐལ་འགྱུར་བའི་འདོད་ཚུལ་ལ་གཉིས་ལས། ཉན་ཐོས་སྡེ་
གཉིས་དང་མི་འདྲ་བ་ནི། །
༦༢༢ འཇུག་འགྲེལ་ལས་སོགས་ཏེ། ཁ་ཅིག་གིས་མདོ་སྡེ་བ་ཞེས་པ་
ནས་ཁོ་ནས་སྨྲས་པ་ཡིན་ནོ་ཞེས་བྱ་བའི་བར་དང་། བཞི་བརྒྱ་བའི་འགྲེལ་
བ་ལས་ཀྱང་། བྱེ་བྲག་པ་ལྟར་སོགས་ཀྱི་ཕྱོགས་སྔ་ནི། ལེགས་ལྡན་འབྱེད་
ཡིན་ཚུལ་ལྕང་སྐྱའི་གྲུབ་མཐར་གསལ་བ་ལྟར་ན་ལེགས་ལྡན་གྱིས་མདོ་སྡེ་་་
བས་དོན་དམ་པར་འདོད་པའི་རྔུལ་ཆ་མེད་དབུ་མ་བས་ཀུན་རྫོབ་ཏུ་འདོད་
པར་ཁས་ལེན་པའི་དོན་དུ་འགྲོ་བས། ལེགས་ལྡན་གྱིས་རྡུལ་ཆ་མེད་འདོད་
པར་ཟླ་བ་གྲགས་པ་བཞེད་ཟེར་དགོས་པ་འདྲ་ཞིང་། གོང་དུ་ཆ་མེད་
དམིགས་རྐྱེན་དུ་བཞེད་པར་གསུངས་པའང་རྒྱུ་མཚན་འདི་དག་ལ་ཐུག་་་་
པར་མངོན། དེས་ན་དབུ་མ་བས་ཀུན་ཏུ་ཡང་ཁས་མི་ལེན་རྒྱུའི་སྡེ་བ་
གཉིས་ཀྱི་དོན་དམ་དུ་འདོད་པ་ནི་ཆ་མེད་ལ་སོགས་པའི་དངོས་པོ་ཡིན་གྱི།
གཟུགས་སྒྲ་སོགས་དབུ་མ་བས་ཀུན་རྫོབ་ཏུ་ཁས་ལེན་ནོ། །རང་རྒྱུད་པ་
དང་མི་འདྲ་བ་ནི་བཞི་བརྒྱ་བའི་སོགས་ཏེ། དབང་བོའི་ཚོགས་པ་ན་ཡོད་
པའི་རྡུལ་ཕྲ་རབ་རེ་རེ་ནས་དབང་ཤེས་ཀྱི་བདག་རྐྱེན་དུ་འདོད་པ་བཀག་་་་
294



པའི་དོན་དང་། དབང་བོ་རྣམས་ཀྱང་རང་གི་ཚོགས་པ་ན་ཡོད་པའི་རྡུལ་
ཕྲ་རབ་དང་རང་བཞིན་གྱིས་གཅིག་ཏུ་མ་གྲུབ། རང་བཞིན་གྱིས་གཞན་
དུའང་མ་གྲུབ་པས་དེ་དག་ལ་བརྟེན་ནས་བཏགས་པ་ཡིན་ཞེས་པའོ། །
དབང་མངོན་ཕལ་བ་འཁྲུལ་ཤེས་སུ་བསྟན་པ་ནི། སྔར་དབང་སོགས་ཏེ།
སེམས་ཅན་གྱི་དབང་ཤེས་རྣམས་འཁྲུལ་ཤེས་སུ་འཇོག་པ་རང་ཡུལ་བདེན་
པར་མ་གྲུབ་པ་ལ་བདེན་པར་སྣང་བའི་སྒོ་ནས་འཁྲུལ་ཤེས་སུ་འཇོག་ཅིང་།
སྤྱིར་ཚད་མ་ཡིན་པ་རང་ཡུལ་ལ་ཐ་སྙད་དུ་མི་བསླུ་བའི་སྒོ་ནས་འཇོག་གོ །
འཇིག་རྟེན་ཤེས་ངོ་ལ་ལྟོས་ཏེ་ཚད་མ་དང་ཚད་མིན་འཐད་ཚུལ་ལ་གཉིས་་་
ལས། དང་པོ་དངོས་ནི། དེ་ལྟ་ནའང་སོགས་ཏེ། དོན་ནི་འཕྲལ་གྱི་འཁྲུལ་
རྒྱུས་མ་བསླད་པའི་གཟུགས་འཛིན་མིག་ཤེས་སོགས་ཤེས་པ་དྲུག་པོ་འཇིག་
རྟེན་ཤེས་ངོ་ལ་ལྟོས་ནས་ཡུལ་ཅན་ཕྱིན་ཅི་མ་ལོག་པའམ་མ་འཁྲུལ་བར་་་་་
འཇོག་པ་ཡིན་ཏེ། དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་
མས་ཤེས་པ་དེ་རྣམས་ཡུལ་ཅན་ཕྱིན་ཅི་ལོག་གམ་འཁྲུལ་ཤེས་སུ་རྟོགས་མི་་་
ནུས་པའི་ཕྱིར། འདི་རྣམས་རིགས་ཤེས་ལ་མ་ལྟོས་པའི་ཐ་སྙད་པའི་ཚད་
མས་འཁྲུལ་བར་རྟོགས་མི་ནུས་པའི་རྒྱུ་མཚན་གྱིས་འཇིག་རྟེན་ཕལ་བ་ལ་་་་་
ཤེས་པ་མ་འཁྲུལ་བར་གྲགས་པ་དེར་འཇོག་ཅེས་པའི་དོན་ཡིན་གྱི་ཐ་སྙད་་་་
པའི་ཚད་མ་ངེས་མ་འཁྲུལ་བར་རྟོགས་པ་མིན་ཏེ། དབུ་མ་བ་རང་ལུགས་
ལ་ཤེས་པ་འདི་རྣམས་འཁྲུལ་ཤེས་ཡིན་པའི་ཕྱིར། དེར་ཐལ། ཤེས་པ་
དེ་དག་ལ་སྣང་བ་ལྟར་གྱི་རང་གི་མཚན་ཉིད་ཀྱིས་གྲུབ་པའི་དོན་མེད་པར་
295



རྟོགས་པའི་ཚད་མ་ཡོད་པའི་ཕྱིར། དེར་ཐལ། རིགས་ཤེས་དེ་དེ་ཡིན་པའི་
ཕྱིར། ཟླ་བ་གཉིས་སྣང་དང་བྱད་བཞིན་གྱི་གཟུགས་བརྙན་བྱད་བཞིན་དུ་
སྣང་བའི་ཤེས་པ་སོགས་ནི། འཇིག་རྟེན་ཤེས་ངོ་ལ་ལྟོས་ནས་ཡུལ་ཅན་ཕྱིན་
ཅི་ལོག་ཏུ་འཇོག་ཏེ། དེ་ཁོ་ན་ཉིད་ལ་བློ་ཁ་མ་ཕྱོགས་པའི་ཐ་སྙད་པའི་ཚད་
མ་དེ་རྣམས་འཁྲུལ་ཤེས་སུ་རྟོགས་ནུས་པའི་ཕྱིར། དེར་ཐལ། དེ་འདྲའི་
ཚད་མ་ཉིད་ཀྱིས་དེ་དག་ལ་སྣང་བ་ལྟར་གྱི་དོན་ཟླ་གཉིས་དང་བྱད་བཞིན་
སོགས་མེད་པར་འགྲུབ་པའི་ཕྱིར་ཞེས་པའོ། །རྩོད་སྤོང་ལ་གཉིས་ལས།
དང་པོ་རྩོད་པ་ནི། གལ་ཏེ་སོགས་ཏེ། དོན་ནི། གཟུགས་བརྙན་སོགས་
བྱད་བཞིན་སོགས་སུ་སྣང་བའི་དོན་དང་། གཟུགས་སོགས་རང་མཚན་
གྱིས་གྲུབ་པར་སྣང་བ་ལྟར་གྱི་དོན་གཉིས་མེད་པ་འདྲ། རང་མཚན་གྱིས་
སྟོང་བའི་གཟུགས་སོགས་དང་། བྱད་བཞིན་གྱིས་སྟོང་བའི་གཟུགས་
བརྙན་སོགས་ཡོད་པར་ཡང་འདྲ་བས། ཤེས་པ་དེ་གཉིས་ལ་ཡང་ལོག་གི་
ཁྱད་པར་མི་འཐད་དོ། །དེའི་ཕྱིར་ཐ་སྙད་པའི་བློ་ལ་བལྟོས་ནས་ཀྱང་དེ་
འདྲའི་དབྱེ་བ་མི་འཐད་པར་འགྱུར་རོ་ཞེ་ན། ལན་ལ་གསུམ་ལས། འཇིག་
རྟེན་ཤེས་ངོ་ལ་བལྟོས་ཏེ་ཡུལ་བདེན་རྫུན་འཐད་པས་ཤེས་པ་གཉིས་ལའང་
ཡང་ལོག་འཐད་ཚུལ་ནི། འོ་ན་སོགས་ཏེ། དོན་ནི། འཇུག་འགྲེལ་ལས་
བཤད་པ་ལྟར་སྔོན་པོ་ལ་སོགས་པ་གནས་ཚུལ་དང་སྣང་ཚུལ་མི་མཐུན་པའི་
རྫུན་པ་ཡིན་ཀྱང་། དེ་རྣམས་རྫུན་པར་དེ་ཁོ་ན་ཉིད་ལ་བློ་ཁ་མ་ཕྱོགས་པའི་
ཐ་སྙད་པའི་ཚད་མས་རྟོགས་མི་ནུས་པས་སྔོན་པོ་སོགས་འཇིག་རྟེན་ཀུན་་་་་
296



ཅན
རྫོབ་ཀྱི་བདེན་པར་འཇོག་ལ། གཟུགས་བརྙན་སོགས་དེ་ཁོ་ན་ཉིད་ལ་བློ་ཁ་
མ་ཕྱོགས་པའི་འཇིག་རྟེན་པའི་ཚད་མ་ཉིད་ཀྱིས་གནས་ཚུལ་དང་། སྣང་
ཚུལ་མི་མཐུན་པའི་རྫུན་པར་རྟོགས་ནུས་པས་འཇིག་རྟེན་ཀུན་རྫོབ་ཀྱི་་་་་་
བདེན་པར་མི་འཇོག་པས་ཡུལ་དེ་གཉིས་ལ་འཇིག་རྟེན་པའི་ཤེས་པ་ལ་ལྟོས་
ཏེ་བདེན་རྫུན་ནམ་ཡང་ལོག་གི་ཁྱད་པར་འཐད་པ་བཞིན་དུ་ཡུལ་ཅན་་་་་་
གཉིས་ལའང་དེ་འདྲའི་ཁྱད་པར་འཐད་པ་ཡིན་ནོ་ཞེས་པའོ། །ཐ་སྙད་ཤེས་
པ་ལ་ལྟོས་ཏེ་ཡང་དག་ཡིན་པ་དང་། ཐ་སྙད་དུ་འཁྲུལ་བ་མི་འགལ་བ་ནི།
གལ་ཏེ་ཐ་སྙད་པའི་སོགས་ཏེ། (ཐ་སྙད་དུ་འཁྲུལ་བའི་འཁྲུལ་སའི་ཞེས་པ་ལ་ལྷུན་རྩེ་
པར་མ་དང་བཀྲིས་འཁྱིལ་མཆན་རྐྱང་པར་མར་འཁྲུལ་བའི་ཞེས་པ་ཆད་འདུག》དོན་ནི།
གཟུགས་འཛིན་མིག་ཤེས་དེ་རིགས་ཤེས་ཀྱི་རྗེས་སུ་འབྲངས་པའི་ཐ་སྙད་་་་་་
པའི་ཚད་མས་འཁྲུལ་བར་རྟོགས་པའི་རྒྱུ་མཚན་གྱིས་ཐ་སྙད་དུ་འཁྲུལ་བར་
འཇོག་པ་དང་། དེ་ལ་ཇི་ལྟར་སྣང་བ་དང་མཐུན་པའི་དོན་ཡོད་པར་
རྟོགས་པའི་ཐ་སྙད་པའི་ཚད་མ་ལ་ལྟོས་ནས་ཡུལ་ཅན་མ་འཁྲུལ་བར་འཇོག་
པ་ལ་འགལ་བ་མེད་དེ། ཐ་སྙད་པའི་ཚད་མ་དེ་གཉིས་དོན་མི་གཅིག་ཅིང་།
འཇིག་རྟེན་ཕལ་བ་ལ་མ་འཁྲུལ་བའི་ཤེས་པར་གྲགས་པ་དང་། འཁྲུལ་
ཤེས་ཡིན་པ་མི་འགལ་བས་ཚད་མ་དེ་གཉིས་ཕན་ཚུན་གཅིག་གི་འཛིན་་་་་་་
སྟངས་ལ་ཅིག་ཤོས་ཀྱིས་གནོད་པའང་མ་ཡིན་པའི་ཕྱིར་ཞེས་པའོ། །འཁྲུལ་
ས་དང་མ་འཁྲུལ་ས་མི་འདྲ་བ་ལ་ལྟོས་ཏེ་འཁྲུལ་མ་འཁྲུལ་གཉིས་བྱུང་བ་མི་
འགལ་ཏེ། དཔེར་ན། འཇིག་རྟེན་པའི་ཐ་སྙད་ལ་མི་ལ་ལ་ཡོད་མི་ལ་ལ་
297



མེད་ཅེས་ཟེར་བའི་ཐ་སྙད་དོན་མཐུན་ཡོད་པ་བཞིན་ཏེ། དེའི་སྐབས་ལ་ལ་
ཞེས་པའི་ཚིག་གཅིག་ཡིན་ཀྱང་ཡོད་པའི་ལ་ལ་དང་མེད་པའི་ལ་ལ་གཉིས་་་
དོན་གཅིག་ལ་མི་འཇོག་པར་སོ་སོར་གོ་དགོས་པ་བཞིན་ནོ། །ཐ་སྙད་དུ་
རྫུན་པ་ཡིན་པ་དང་ཀུན་རྫོབ་བདེན་པར་འཇོག་པ་མི་འགལ་བ་ནི། ཐ་
སྙད་དུ་སོགས་ཏེ། ཐ་སྙད་དུ་ཆོས་ཐམས་ཅད་སྒྱུ་མ་ལྟ་བུར་འདོད་དགོས་
པས་ན་གཟུགས་སོགས་ཐ་སྙད་དུ་བརྫུན་པ་ཡིན་ཀྱང་གཟུགས་སོགས་ཀུན་
རྫོབ་བདེན་པར་འཇོག་པའང་མི་འགལ་ཏེ། འཇུག་པ་ལས། མ་རིག་པ་སྟེ།
ཆོས་ཀྱི་ཡིན་ལུགས་ཀྱི་རང་བཞིན་སྒྲིབ་པའི་ཕྱིར་ན་ཀུན་རྫོབ་ཅེས་བྱ་སྟེ།
ཀུན་ནི་རང་བཞིན་ཀུན་དང་རྫོབ་པ་ནི་སྒྲིབ་པ་ལའང་འཇུག་པའི་ཕྱིར་དེ་་་་
སྐད་ཅེས་བྱའོ། །ཞེས་གསུངས་པའི་མ་རིག་པའི་ཀུན་རྫོབ་དེའི་ངོར་
གཟུགས་སོགས་བདེན་པ་དང༌། ཆོས་རྣམས་ལ་རང་གི་ངོ་བོས་གྲུབ་པ་
འགོག་པ་ཀུན་རྫོབ་པ་གང་གི་ངོར་བཞག་པའི་ཀུན་རྫོབ་དེའི་ངོར་བརྫུན་་་་་
པར་གྲུབ་པ་གཉིས་མི་འགལ་བའི་ཕྱིར་རོ། །འཇུག་འགྲེལ་ལས། ཐ་སྙད་
པའི་ཚད་མའི་ཀུན་རྫོབ་དེས་བརྫུན་པར་རྟོགས་པའི་ངོ་བོ་ཉིད་དུ་ཡ་་་་་་
བརྫུན་པའི་གཟུགས་བརྙན་སོགས་དེ་ནི་ཚད་མ་ཀུན་རྫོབ་དེའི་ངོར་བདེན་
པ་མ་ཡིན་ཞེས་གསུངས་པའི་དོན་ནི། སྐབས་འདིའི་ཀུན་རྫོབ་ཏུ་བརྫུན་པ་
ཞེས་པ་ཐ་སྙད་པའི་ཚད་མ་ཀུན་རྫོབ་པ་དེས་རྫུན་པ་དེ་མེད་པར་རྟོགས་པ་
ལ་བྱ་ཡི། སྤྱིར་ཐ་སྙད་དུ་བརྫུན་པ་ཡིན་པ་ཙམ་ལ་བྱར་མི་རུང་ངོ་། །
གསུམ་པ་ཐ་སྙད་དུ་ཡོད་མེད་འཇོག་ཚུལ་འཕྲོས་དང་བཅས་པ་ལ་གསུམ་་་་
298



༦༢༦
པར
ལས། རང་ལུགས་ལ་ཆོས་རྣམས་ཡོད་པར་འཇོག་པ་དང་གཞན་གྱིས་
བརྟགས་པའི་དོན་འགོག་ནུས་ཚུལ་གྱི་ཁྱད་པར་རྟོགས་དཀའ་བ་ནི།
པར་ དེ་ལྟར་དབུ་མ་བས་སོགས་ཏེ། （རྟོག་ལྡན་གྱིས་ཁས་ལེན་མི་ལེན་ཞེས་པ་
ལ་དགའ་ལྡན་པར་རྙིང་དང་འབྲས་ཧོར་པར་མར་རྟོག་ལྡན་གྱི་ཞེས་དང་ལྷུན་རྩེ་དང་སྐུ་འབུམ་་་་་
པར་མར་རྟོགས་ལྡན་ཞེས་འབྱུང་ངོ)དབུ་མ་བས་ཐ་སྙད་དུ་རང་གི་ལུགས་ལ་འཁོར་
འདས་ཀྱི་རྣམ་བཞག་མང་པོ་ཞིག་འཇོག་ནུས་པ་དང་། ཡང་དབུ་མ་
བས་དངོས་བོར་སྨྲ་བ་རྣམས་ཀྱིས་རང་གི་འདོད་པ་ཐུན་མོང་མ་ཡིན་པས་་་་
བཏགས་པའི་དོན་རྣམས་ཐ་སྙད་དུ་ཡོད་པའི་འགོག་ཚུལ་འདི་དག་ཁྱོད་་་་
པར་འབྱེད་ཚུལ་གྱི་མཚམས་ཤིན་ཏུ་དཀའ་བར་ཡོད་པས་བདེན་པ་གཉིས་
ཀྱི་རྣམ་པར་བཞག་པ་ཕྱིན་ཅི་མ་ལོག་པར་རྟོགས་པ་སྲིད་མཐར་སྣང་ངོ་། །
རིགས་ཤེས་ཀྱིས་ཐམས་ཅད་བཀག་ནས་ཟབ་དོན་རྙེད་པར་རློམ་པ་བོད་་་་་་
འདིར་ཤིན་ཏུ་མང་ཞིང་། དེ་དག་གིས་དངོས་སྨྲ་བས་འདོད་པའི་དོན་
རྣམས་དང་ཁས་ལེན་རྒྱུའི་སྐྱེ་འགག་སོགས་ལ་དོན་དམ་དཔྱོད་བྱེད་ཀྱི་་་་་་
རིགས་པས་དཔྱད་པ་ན་ཕ་རོལ་བོ་འདོད་པའི་དོན་དང་རང་གིས་ཁས་ལེན་
རྒྱུ་གཉིས་ཀ་མ་རྙེད་པས་ངེས་པ་གང་ལ་ཡང་དྲང་ས་མེད་པར་ཐལ་འགྱུར་
བ་ལ་ཁས་ལེན་དང་དམ་བཅའ་མེད། ཕྱོགས་མེད་སོགས་མང་དུ་སྨྲས་ཏེ།
རིགས་པའི་དགག་བྱ་ངོས་མ་ཟིན་པར་རང་བཞིན་འགོག་པའི་རིགས་པས་
མ་རྙེད་པ་ན་རིགས་ཤེས་ཀྱིས་བཀག་པར་གོ་ནས་ཆད་ལྟ་ངན་ཤོས་སུ་ལྷུང་
ཞིང་དེ་འདྲའི་ཕྱིན་ཅི་ལོག་གི་ལྟ་བ་དེ་ལ་གོམས་པས་ཟབ་ལམ་རིང་དུ་་་་་་
299



འགྱུར་ཞིང་རྟེན་འབྱུང་གི་ལམ་དང་འགལ་བ་ཡིན་ནོ་ཞེས་པའོ། །དེ་ཡང་
ཁ་ཅིག དབུ་མ་བས་དངོས་སྨྲ་བ་རྣམས་ཀྱིས་འདོད་པའི་གཟུང་འཛིན་ཆ་
མེད་དང་སྤྱི་གཙོ་བོ་སོགས་འགོག་པ་ན་དོན་དམ་དཔྱོད་བྱེད་ཀྱི་རིགས་པས་
དཔྱད་པ་བྱེད་པར་སྣང་ལ། དེ་ལྟར་ན། རང་གི་ལུགས་ཀྱི་ཐ་སྙད་འཇོག་
ཚུལ་རྣམས་ལའང་རིགས་པ་དེས་དཔྱད་པ་ན་མི་རྙེད་པར་འདུག་པས་སྤྱི་་་་
གཙོ་བོ་སོགས་དང་། རང་ལུགས་ཀྱི་གཟུགས་སོགས་རྣམས་རིགས་པ་དེས་
གནོད་མཉམ་དུ་འདུག་པས། དེ་དག་ཡོད་ན་ཡོད་མཉམ་དང་མེད་ན་མེད་
མཉམ་དུ་ཁས་ལེན་དགོས་པ་འདུག་སྙམ་ནས་དབུ་མ་བ་ལ་རང་ལུགས་འདི་
ཡིན་འདི་མིན་གྱི་ངོས་བཟུང་ཁས་ལེན་ཅི་ཡང་མི་བྱེད་དོ་ཞེས་ཟེར་རོ། །དེ་
ནི་མི་འཐད་དེ། དེ་དག་མཐར་ཐུག་དཔྱོད་པའི་རིགས་ཤེས་ཀྱིས་དཔྱད་པ་
ན་མི་རྙེད་པར་འདྲ་ཡང་དེས་མ་རྙེད་པས་དེས་གནོད་པའམ་ཁེགས་པར་་་་་
འཇོག་པ་མ་ཡིན་པས་མི་འདྲ་བའི་ཕྱིར་ཏེ། དངོས་སྨྲ་བ་སོགས་ཀྱིས་རང་
གི་གྲུབ་མཐའ་དེ་དག་འཇོག་པ་ན་སྣང་ཙམ་གྱིས་མ་ཚིམ་པར་བཏགས་དོན་
བཙལ་བའི་མཐར་རྙེད་པར་འདོད་ནས་བཞག་པ་ཡིན་ལ། དེ་ལྟར་ན་
དེ་དག་ཡོད་ན་ཡུལ་གྱི་གནས་ཚུལ་དཔྱོད་པའི་རིགས་པས་རྙེད་དགོས་པའི་
རིགས་པ་ཡིན་པས། དེ་མ་རྙེད་ན་དེ་དག་ཁེགས་པའམ་དེས་གནོད་པར་
འགྱུར་གྱི་དབུ་མ་བས་གཟུགས་སོགས་འཇོག་པ་ན་བློ་ལ་སྣང་ཙམ་གྱིས་ཚིམ་
ནས་དེ་ལས་གཞན་དུ་དེའི་གནས་ཚུལ་ཇི་ལྟར་ཡོད་པ་མ་བརྟགས་མ་དཔྱད་
པར་བཞག་པ་ཡིན་པས། དེ་དག་ཡོད་ན་ཡང་རིགས་ཤེས་ཀྱིས་རྙེད་དགོས་
300



པའི་རིགས་མ་ཡིན་པས་དེ་མ་རྙེད་པ་ལ་དེས་ཁེགས་པ་དང་གནོད་པ་་་་་་
འགྱུར་བའི་དོན་མེད་དོ། །དབང་ཕྱུག་དང་གཙོ་བོ་ཞེས་པའི་དབང་ཕྱུག་ནི།
ཕྱི་རོལ་པས་བརྟན་གཡོ་ཐམས་ཅད་ལ་ཁྱབ་པའི་བྱེད་པོ་དབང་ཕྱུག་ཅིག་་་་
འདོད་པ་དེ་དང༌། གཙོ་བོ་ནི། གྲངས་ཅན་པས་རྡུལ་མུན་སྙིང་སྟོབས་
གསུམ་ཆ་མཉམ་པའི་གནས་སྐབས་ཀྱི་རྩ་བའི་རང་བཞིན་ཟེར་བ་འབྲས་བུ་
ཐམས་ཅད་ཀྱི་རྒྱུ་བྱེད་པ་ཤིན་ཏུ་ལྐོག་གྱུར་བ་ཞིག་ཡོད་ཅེས་སྒྲོ་བཏགས་པ་
དེའོ། །ཐ་སྙད་དུ་ཡོད་མེད་ཀྱི་ཚད་བཤད་པ་ལ་གསུམ་ལས། གཞན་
གྱི་ཐུན་མོང་མིན་པའི་བརྟགས་པ་ཐ་སྙད་དུ་མེད་པར་བཤད་པའི་གཞུང་་་་་
དགོད་པ་ནི། དེའི་ཕྱིར་དབུ་མ་སོགས་ཏེ། （མི་ཤེས་གཉིད་ཀྱིས་ཞེས་པ་ལ་དགའ་
ལྡན་པར་རྙིང་དང་འབྲས་ཧོར་པར་མར་མི་ཤེས་གཉིས་ཀྱི་ཞེས་འབྱུང་)འཇུག་པའི་དོན་ནི།
མི་ཤེས་པ་རྨོངས་པའི་གཉིད་ཀྱིས་ཡིད་བསླད་པའི་དབང་གིས་ཡིད་གྱ་གྱུར་
རབ་ཏུ་གཡོ་ཞིང་བསྐྱོད་པའི་མུ་སྟེགས་ཅན་རྣམས་ཀྱིས། གྲུབ་མཐའ་
ངན་པ་དང་གཏན་ཚིགས་ལྟར་སྣང་གིས་ཡིད་བསྒྱུར་ནས་བདག་ཉིད་ཀྱིས་
འདོད་པ། འདོད་པས་བཏགས་པ་དང༌། བདག་རྟག་པ་ཇི་ལྟ་བ་བཞིན་
དུ་ཡོན་ཏན་གསུམ་ལྡན་ལ་སོགས་པ་བཏགས་པའི་བདག་དང་གཙོ་བོ་ལ་་་་་
སོགས་པ་ཡིན་པ་དང༌། དེ་བཞིན་དུ་སྒྱུ་མ་ལ་རྟ་གླང་དང་སྨིག་རྒྱུ་ལ་ཆུར་
བཏགས་པ་སོགས་དང་། དེ་བཞིན་དུ་གཟུགས་བརྙན་སོགས་ལ་བྱད་
བཞིན་སོགས་སུ་བཏགས་པ་མིན་པ་ཉིད་དོ། །དེ་ཐ་སྙད་དུ་ཚད་མས་མ་
གྲུབ་པའི་ཕྱིར་ཅེས་མུ་སྟེགས་པའི་འདོད་པ་ཐུན་མོང་མ་ཡིན་པས་བཏགས་
301



པའི་བདག་ལ་སོགས་པ་དང་། སྔར་གོང་དུ་དྲངས་པ་ལྟར། རང་སྡེ་དངོས་
པོར་སྨྲ་བ་རྣམས་ཀྱི་འདོད་པ་ཐུན་མོང་མ་ཡིན་པས་བཏགས་པའི་ཆ་མེད་
ལ་སོགས་པ་རྣམས་དབུ་མ་བ་རང་གི་ལུགས་ལ་ཀུན་རྫོབ་ཏུ་ཡང་མེད་དོ་་་་
ཞེས་གསུངས་པའི་དོན་འདི་གལ་ཆེ་བས་བཤད་པར་བྱའོ་ཞེས་པའོ། །
གཞུང་དེའི་དོན་བཤད་པ་ལ་གསུམ། ཁྱད་པར་གསུམ་གྱི་སྒོ་ནས་ཐ་སྙད་དུ་
ཡོད་མེད་ཀྱི་དོན་བཤད་པ་དང་། གཞན་གྱིས་བརྟགས་པའི་དོན་ཐ་སྙད་དུ་
མེད་ཚུལ། དེ་ལ་གཞན་གྱི་འདོད་ཚུལ་འགོག་པའོ། །དང་པོ་ལ་གཉིས་ལས།
མདོར་བསྟན་པ་ནི།
༦༢༧ .
དེ་ལ་ཐ་སྙད་དུ་སོགས་ཏེ། (ཚད་མ་གཞན་གྱིས་གནོད་པ་ཞེས་པར་དགའ་
༡༤
བྱ
ལྡན་པར་རྙིང་དང་འབྲས་ཧོར་པར་མར་གཞན་གྱི་ཞེས་འབྱུང)དེ་ཡང་གྲུབ་མཐའ་འོག་མ་
རྣམས་ཀྱིས་གཟུགས་སོགས་རིགས་པས་དཔྱད་བཟོད་དུ་ཁས་མི་ལེན་ཀྱང་་་་
ཐལ་འགྱུར་བས་གཞལ་ན་ཁས་བླངས་པར་སོང་བ་ཡིན་ནོ། །དེས་ན་རང་
ལུགས་ཀྱི་ཐ་སྙད་དུ་ཡོད་པ་ལ་ཁྱད་ཆོས་གསུམ་ལྡན་ཞིག་དགོས་ཏེ། ཐ་
སྙད་པའི་ཤེས་པ་ལ་གྲགས་པ་ཡིན་པ་ཇི་ལྟར་གྲགས་པའི་དོན་དེ་ལ་ཐ་སྙད་
ཀྱི་ཚད་མ་གཞན་གྱིས་མི་གནོད་པ། རང་བཞིན་ཡོད་མེད་ཚུལ་བཞིན་
དུ་དཔྱོད་པའི་རིགས་ཤེས་ཀྱིས་གནོད་པ་མི་འབབ་པ་གསུམ་དང་ལྡན་་་་་་་
དགོས་པའི་ཕྱིར། སོ་སོར་བཤད་པ་ལ་གསུམ་ལས། ཐ་སྙད་པའི་ཤེས་པ་ལ་
གྲགས་པ་ཡིན་པ་ནི། དེ་ལ་སོགས་ཏེ། ཆོས་རྣམས་ཀྱི་ཇི་ལྟར་སྣང་བ་ཙམ་
302



གྱི་རྗེས་སུ་འཇུག་པ་ཙམ་ཡིན་གྱི་དེ་ལས་ལྷག་པའི་གནས་ཚུལ་ཇི་ལྟར་ཡིན་
མིན་དཔྱོད་པའི་བློ་ལྷན་སྐྱེས་ལ་ཐ་སྙད་པའི་ཤེས་པ་ཞེས་བྱ་ཞིང་། དེ་
འདྲའི་བློ་ཡི་རིགས་སངས་རྒྱས་ཀྱི་སར་ཡང་འབྱུང་བས། འཇིག་རྟེན་རང་
ག་བ་ཁོ་ནའི་རྒྱུད་ལ་ཡོད་མི་དགོས་སོ། །ཐ་སྙད་པའི་ཚད་མ་གཞན་གྱིས་
གནོད་པ་མེད་པ་ནི། ཐ་སྙད་པའི་ཚད་མ་སོགས་ཏེ། དེས་ན་གཟུགས་
སོགས་དེ་ལྟ་བུ་བློ་ལ་སྣང་བ་ཙམ་ཡིན་གྱི་གདགས་གཞིའི་སྟེང་ནས་རྡུལ་་་་་་
ཙམ་ཡང་གྲུབ་པ་མེད་དོ། །དཔེར་ན། ཐག་ཁྲའི་སྟེང་གི་སྦྲུལ་དེ་རང་
འཛིན་རྟོག་པ་ལ་སྣང་བ་ཙམ་ཡིན་གྱི་ཐག་ཁྲའི་སྟེང་ནས་ཅུང་ཟད་ཀྱང་མ་
གྲུབ་པ་བཞིན་ནོ། དེ་ལྟ་ན་ཡང་། དེ་གཉིས་ཐ་སྙད་དུ་ཡོད་མེད་མི་
མཚུངས་ཏེ། སྔ་མ་ཁས་བླངས་པ་ལ་རང་གཞན་གྱི་རྒྱུད་ཀྱི་ཐ་སྙད་པའི་
ཚད་མ་གང་གིས་ཀྱང་མི་གནོད་ལ། ཕྱི་མ་སྦྲུལ་དུ་བཟུང་ན་མུན་པ་སངས་
ནས་རང་ཉིད་ཀྱིས་ཀྱང་སྦྲུལ་མིན་པར་ངེས་པར་འགྱུར་ལ། གཞན་གྱིས་
ཀྱང་དེ་ལྟར་སྨྲ་བའི་ཕྱིར། དེའི་རྒྱུ་མཚན་ཡང་ཕྱི་མ་ཐག་ཁྲའི་སྟེང་དུ་མུན་
པ་བབ་པ་སོགས་འཕྲལ་གྱི་འཁྲུལ་རྒྱུའི་དབང་གིས་བཞག་པ་ཙམ་ཡིན་ལ།
སྔ་མ་འཇིག་རྟེན་གྱི་ཐ་སྙད་ལ་གྲགས་པའི་དབང་གིས་བཞག་པའི་གནད་་་་
ཀྱིས་ཡིན་ནོ། །རང་བཞིན་ཡོད་མེད་དཔྱོད་པའི་རིགས་པས་མི་གནོད་པ་ནི།
རང་བཞིན་སོགས་ཏེ། སྔར་བཤད་པ་ལྟར་གྲུབ་མཐའ་འོག་མས་བཏགས་
པའི་རྡུལ་ཕྲན་ཆ་མེད་སོགས་རིགས་ཤེས་ཀྱིས་མ་རྙེད་ན་དེས་གནོད་པར་་་་་
འགྱུར་ལ། ལུགས་འདིར་དེས་མ་རྙེད་ཀྱང་དེས་ཁེགས་པའམ་གནོད་པར་
303



མི་འགྱུར་རོ། །ཕུང་བོ་མི་རྟག་པར་རྟོགས་པའི་རྗེས་དཔག་སོགས་ནི། སྣང་
ཡུལ་ལ་འཁྲུལ་ཡང་། རང་གི་ཡུལ་གྱི་གཙོ་བོ་ངེས་པའི་འཛིན་སྟངས་
ལ་ཚད་མས་གནོད་པ་མེད་པས་ཕྱིན་ཅི་མ་ལོག་པའམ་མ་འཁྲུལ་བ་ཡིན་ལ།
དབང་ཤེས་རྣམས་ནི་སྣང་ཡུལ་ལ་འཁྲུལ་ཞིང་མ་འཁྲུལ་བར་སོང་བ་གཞན་
ཡང་མེད་པས་ན་འཁྲུལ་བ་ཁོ་ན་ཡིན་ནོ། །དེ་ཡང་གཟུགས་འཛིན་པའི་
ཚད་མ་ལ་གཟུགས་སྣང་ཞིང་གཟུགས་རང་གི་མཚན་ཉིད་ཀྱིས་གྲུབ་པར་་་་་
ཡང་སྣང་བ་ཡིན་མོད། འོན་ཀྱང་དེ་གཉིས་ཀྱི་ཁྱད་པར་ནི་སྟོང་ཉིད་མ་
རྟོགས་བར་དུ་རྟོགས་མི་ནུས་པས། སློབ་དཔོན་ལེགས་ལྡན་འབྱེད་ལྟ་བུའི་
མཁས་གྲུབ་ཆེན་པོ་དེ་ཡང་དེ་གཉིས་ཀྱི་ཁྱད་པར་ལ་འཁྲུལ་ནས། གཟུགས་
རང་མཚན་གྱིས་གྲུབ་པ་དེ་ཉིད་གཟུགས་ཀྱི་སྡོད་ལུགས་སུ་བཟུང་སྟེ།
གཟུགས་ཀྱི་ངོ་བོ་དེ་ལས་བཞག་ཏུ་མེད་པས་གཟུགས་ལ་ཚད་མ་ཡིན་ན།
དེ་ལ་ཚད་མ་ཡིན་དགོས་པར་བཞེད་པས་ན། གོང་གི་ཐ་སྙད་པའི་ཚད་
མ་ལ་སྣང་བའི་སྒོ་ནས་གྲུབ་ཚོད་དེ་ཙམ་གྱིས་མི་ཆོག་པར་དེའི་སྟེང་དུ་རང་
བཞིན་ཡོད་མེད་དཔྱོད་པའི་རིགས་ཤེས་ཀྱིས་མི་གནོད་པར་ངེས་པར་་་་་
དགོས་པར་གསུངས་པ་ཡིན་ནོ། །གཉིས་པ་གཞན་གྱིས་བརྟགས་པའི་ཐ་
སྙད་མེད་ཚུལ་ལ་བཞི་ལས། རིགས་ཤེས་ཀྱིས་མ་གྲུབ་པ་དང༌། རིགས་ཤེས་
ཀྱིས་གནོད་པ་མི་གཅིག་པ་ནི། དེའི་ཕྱིར་སོགས་ཏེ། ཐ་སྙད་དུ་དགེ་སྡིག་
ལས་བདེ་སྡུག་འབྱུང་བ་དང་། དབང་ཕྱུག་དང་གཙོ་བོ་ལས་བདེ་སྡུག་
འབྱུང་བ་གཉིས་ཡིན་ན་ཡིན་མཉམ་དང་མིན་ན་མིན་མཉམ་དུ་འཛིན་པའི་
304



ལོག་རྟོག་གི་གནས་མེད་པར་ཐལ། དབང་ཕྱུག་དང་གཙོ་བོས་བདེ་སྡུག་
སྐྱེད་པ་དང༌། དགེ་མི་དགེས་བདེ་སྡུག་སྐྱེད་པ་གཉིས་རང་བཞིན་ཡོད་མེད་
ཚུལ་བཞིན་དུ་དཔྱོད་པའི་རིགས་པས་མི་འགྲུབ་པ་མཚུངས་ཀྱང་། རིགས་
པས་གནོད་མི་གནོད་རྣམ་པ་ཐམས་ཅད་དུ་མི་མཚུངས་པའི་ཕྱིར། དེའི་རྒྱུ་
མཚན་གྱི་རྩ་བ་རིགས་ཤེས་དེས་གྲུབ་པ་དང་དེས་མི་གནོད་པ་གཉིས་དང་་་་
དེས་མ་རྙེད་པ་དང་གྲུབ་པ་གཉིས་དང་། ཡང་དེས་མ་རྙེད་པ་དང་དེས་
གནོད་པ་སོགས་ཀྱི་ཁྱད་པར་བྱེད་པ་ལ་ཐུག་པ་ཡིན་ནོ། །གཞན་གྱིས་སྒོ་
བཏགས་པ་ལ་རིགས་ཤེས་ཀྱིས་མ་རྙེད་ན་གནོད་ཚུལ་ནི། དེ་ལ་རང་གཞན་
སོགས་ཏེ། རང་གཞན་གྱི་སྡེ་བ་དངོས་སྨྲ་བས་འདོད་པ་ཐུན་མོང་མ་ཡིན་
པས་ཀུན་བཏགས་པའི་གཟུང་བ་རྡུལ་ཕྲན་ཆ་མེད་དང་འཛིན་པ་ཤེས་པ་་་་
སྐད་ཅིག་ཆ་མེད་དང་བདག་དང་གཙོ་བོ་དང་དབང་ཕྱུག་ལ་སོགས་པ་་་་་་
རྣམས་གལ་ཏེ་ཡོད་ན་རིགས་པས་དཔྱད་བཟོད་དུ་འདོད་དགོས་པ་ཞིག་ལ་
རིགས་པས་ཚུལ་བཞིན་དུ་དཔྱད་པས་མ་རྙེད་ན། མེད་པ་ཁོ་ནར་འཇོག་
དགོས་ཏེ། དེ་དག་ཡོད་ན་རིགས་པ་དེ་དག་གིས་རྙེད་དགོས་པའི་ཕྱིར་
རོ། །གཟུགས་སོགས་རིགས་ཤེས་ཀྱིས་མ་རྙེད་ཀྱང་མི་གནོད་པའི་ཚུལ་ནི།
གཟུགས་སྒྲ་སོགས་ཏེ། འདི་ཡང་ལྟོ་ལྡིར་བ་ལ་བུམ་པའི་བརྡ་སྦྱར་བའི་དུས་
སུ་མགྲིན་པ་དང་ལྟོ་བ་དང་ཞབས་ཞུམ་པ་སོགས་ཀྱི་ཆ་རེ་རེ་ལ་བུམ་པའི་་་་
མིང་བརྡ་སྦྱར་བ་མ་ཡིན་པས་ཕྱིར་ཐ་སྙད་ཀྱི་དུས་སུ་ཡང་ལྟོ་ལྡིར་བ་འདི་་་་
བུམ་པ་ཡིན་ནོ་ཟེར་བ་ལ། རང་གིས་འོ་ན་ལྟོ་ལྡིར་བ་འདི་བུམ་པ་ཡིན་ནམ་
305



མགྲིན་པ་འདི་བུམ་པ་ཡིན་ནམ་ཞེས་སོགས་དཔྱོད་མི་རུང་སྟེ། དཔྱད་པ་དེ་
འདྲ་བྱར་མི་རུང་བའི་དཔེ་ནི། དཔེར་ན། གང་ཟག་གཞན་གྱིས་འདི་ལུག་
ཡིན་ནོ་ཞེས་སྨྲས་པས་ན། དེ་ལ་རང་གིས་འོ་ན། རྟ་ཡིན་ནམ་གླང་བོ་ཡིན་
ཞེས་དཔྱོད་དུ་མི་རུང་བ་དང་འདྲ་བ་ཡིན་ནོ། །དཀའ་འགྲེལ་ལས། སྐབས་
འདིའི་དོན་དམ་དཔྱོད་པ་དང་ཐ་སྙད་པའི་ཤེས་པ་འཇོག་ཚུལ་སེམས་ཅན་
གྱི་རྒྱུད་གཞིར་བཞག་དང་ལས་དང་པོ་པའི་དབང་དུ་བྱས་པར་མངོན་ཏེ།
ལུག་ཡིན་ནོ་ཞེས་སྨྲས་པ་ན། འོ་ན། རྟ་ཡིན་ནམ་གླང་པོ་ཡིན་ཞེས་དཔྱོད་
པའི་དཔེ་བསྟན་པས་ཀྱང་ཤེས་པའི་ཕྱིར་ཞེས་འབྱུང་ངོ༌། །འཇིག་རྟེན་ན་
གང་གྲགས་དབུ་མ་པས་ཀུན་རྫོབ་ཏུ་འདོད་པ་མིན་པ་ནི། འཇིག་རྟེན་ན་
སོགས་ཏེ། འཇིག་རྟེན་ན་གང་གྲགས་པ་ཐམས་ཅད་ཆོས་ཅན། དབུ་
མ་པས་ཀུན་རྫོབ་ཏུ་འདོད་པ་མ་ཡིན་པར་ཐལ། མ་རིག་པས་དངོས་པོ་
རྣམས་ལ་རང་གི་ངོ་བོ་སྒྲོ་བཏགས་པའི་ཡུལ་རང་མཚན་གྱིས་གྲུབ་པ་དང་།
འཇིག་ལྟས་རང་གི་ངོ་བོས་གྲུབ་པའི་ང་དང་ང་ཡི་བར་འཛིན་པའི་ཞེན་་་་་་
ཡུལ་རང་ངོས་ནས་གྲུབ་པའི་ང་དང་ང་ཡི་བ་དང༌། ཁ་སང་གི་རི་དེ་རིང་
གི་རི་ཡིན་པར་འཛིན་པའི་ཞེན་ཡུལ་ཁ་སང་གི་རི་དེ་རིང་གི་རི་ཡིན་པ་་་་་་
སོགས་འཇིག་རྟེན་ན་གྲགས་ཀྱང་དབུ་མ་པས་ཁས་མི་ལེན་པའི་ཕྱིར། དེ་
ཡང་ངའོ་སྙམ་དུ་འཛིན་པ་ལ་ངའོ་སྙམ་པའི་ཚད་མའི་ཡུལ་གྱི་ང་གཅིག་་་་་
དང༌། ངའོ་ཞེས་རང་རྐྱ་བའི་ངར་འཛིན་པའི་བདེན་འཛིན་གྱི་ཞེན་ཡུལ་གྱི་
ང་གཉིས་ཡོད་པ་ལས། དང་པོ་ནི། ལས་གསོག་པ་པོ་དང་། རྣམ་སྨིན་
306



མྱོང་བ་པོ་ཡིན་པས་དགག་མི་རུང་ལ། ཕྱི་མ་ནི་དགག་དགོས་སོ། །དེ་
གཞན་གྱི་འདོད་ཚུལ་འགོག་པ་ལ་གསུམ་ལས། འཇིག་རྟེན་ཐམས་ཅད་ལ་
གྲགས་པ་ཐ་སྙད་དུ་ཡོད་པར་འདོད་པ་མི་འཐད་པ་ནི།
ཁ་ཅིག་སོགས་ཏེ། ཁ་ཅིག་གིས། གཟུགས་སྒྲ་ཐ་སྙད་པའི་དོན་
དང་མུ་སྟེགས་ཀྱིས་བཏགས་པ་ཐུན་མོང་མ་ཡིན་པར་བཏགས་པ་རྣམས་ཐ་
སྙད་དུ་ཡོད་མེད་མི་མཚུངས་པར་ཐལ། སྔ་མ་གཟུགས་སྒྲ་སོགས་ནི།
འཇིག་རྟེན་ཐམས་ཅད་ལ་གྲགས་པ་དང་ཕྱི་མ་མུ་སྟེགས་ཀྱིས་བཏགས་པ་ནི།
གྲུབ་མཐའ་སྨྲ་བ་ཁོ་ན་ལ་གྲགས་པའི་ཕྱིར་རོ་ཞེས་ཟེར། དེ་མི་འཐད་དེ་
དེ་ནི་འདི་དག་གི་ཁྱད་པར་རྣམ་པར་མ་ཕྱེད་པའི་སྨྲ་བ་ཡིན་པའི་ཕྱིར་ཏེ།
གལ་ཏེ་དེས་ཁྱད་པར་དེ་མ་ཕྱེད་པ་ལས་གཞན་དུ་ཁྱད་པར་ཕྱེད་པར་་་་་་་་
འཇོག་ན། འོ་ན་ཐ་སྙད་དུ་གཟུགས་སོགས་སྒྱུ་མ་ལྟ་བུ་ཡིན་པ་ཡང་འཇིག་
རྟེན་ཐམས་ཅད་ལ་མ་གྲགས་པས་མེད་དགོས་པ་དང༌། རང་གི་ངོ་བོས་
གྲུབ་པ་ཡང་གྲུབ་མཐའ་སྨྲ་བ་ཁོ་ན་ལ་གྲགས་པས་ན་ཡོད་དགོས་པར་ཐལ་
ལོ། །རྟོག་པ་དང་དབང་མངོན་འཁྲུལ་མ་འཁྲུལ་གྱི་ཁྱད་པར་ནི། དེ་ལྟར་
སོགས་ཏེ། ཕུང་བོ་མི་རྟག་སོགས་སུ་འཛིན་པའི་རྟོག་པ་ཆོས་ཅན། ཁྱོད་ལ་
ཕྱིན་ཅི་མ་ལོག་པའམ་མ་འཁྲུལ་བ་ཞེས་བྱ་སྟེ། སྣང་ཡུལ་ལ་འཁྲུལ་ཡང་
ངེས་པའི་འཛིན་སྟངས་ལ་ཚད་མའི་གནོད་པ་མེད་པའི་ཕྱིར། ཡང་།
སེམས་ཅན་གྱི་རྒྱུད་ཀྱི་དབང་ཤེས་རྣམས་ཆོས་ཅན། ཁྱོད་མ་འཁྲུལ་བ་མ་
ཡིན་པར་ཐལ། ཁྱོད་སྣང་ཡུལ་ལ་འཁྲུལ་ཞིང་མ་འཁྲུལ་བའི་ཆ་གཞན་ཡང་
307



མེད་པའི་ཕྱིར། སྟོང་ཐུན་ལས། སྒྲ་མི་རྟག་རྟོགས་ཀྱི་རྗེས་དཔག་ཚད་མ་
ལ་སྒྲ་མི་རྟག་པ་རང་གི་མཚན་ཉིད་ཀྱིས་གྲུབ་པར་སྣང་ཡང་སྣང་བ་ལྟར་མ་
གྲུབ་པའི་རྟགས་ཀྱིས་རྗེས་དཔག་དེ་སྒྲ་མི་རྟག་པ་ལ་འཁྲུལ་ཤེས་སུ་མི་་་་་་
འགྲུབ་ན། མིག་ཤེས་ལ་སྔོན་པོར་རང་གི་མཚན་ཉིད་ཀྱིས་གྲུབ་པར་སྣང་
ཡང་། སྣང་བ་ལྟར་མ་གྲུབ་པའི་རྟགས་ཀྱིས་མིག་ཤེས་སྔོན་པོ་ལ་འཁྲུལ་
བར་སྒྲུབ་ནུས་པ་འགལ་བའི་ཕྱིར་རོ་ཞེས་རྗེས་དཔག་རྣམས་འཛིན་སྟངས་
ཀྱི་ཡུལ་ལའང་འཁྲུལ་བར་གསུངས། ང་ཚོ་རྗེ་བཙུན་པའི་དབུ་མའི་སྤྱི་དོན་
ཚད་འགོག་གི་སྐབས། ཁ་ཅིག སྒྲ་མི་རྟག་རྟོགས་ཀྱི་རྗེས་དཔག་སྒྲ་མི་རྟག་
པ་ལ་མ་འཁྲུལ་ཟེར་ན། དེ་ཆོས་ཅན། དེ་ལ་འཁྲུལ་བར་ཐལ། ཁྱོད་ལ་དེ་
རང་གི་མཚན་ཉིད་ཀྱིས་གྲུབ་པར་སྣང་བ་གང་ཞིག དེ་རང་གི་མཚན་ཉིད་
ཀྱིས་མ་གྲུབ་པའི་ཕྱིར། ཁོ་ན་རེ། དེ་རང་གི་ཞེན་ཡུལ་ལ་འཁྲུལ་བར་ཐལ།
དེ་སྒྲ་མི་རྟག་པ་ལ་འཁྲུལ་བའི་ཕྱིར། འདོད་ན། ལོག་ཤེས་སུ་ཐལ་ལོ། །
ཁྱབ་པ་མ་གྲུབ་སྟེ། རང་གི་འཛིན་སྟངས་ཀྱི་ཡུལ་ལ་འཁྲུལ་པའི་བློ་དེ་ལོག་
ཤེས་ཀྱི་མཚན་ཉིད་ཟེར་ན་མ་གྲུབ་སྟེ། རང་དང་འཛིན་སྟངས་འགལ་བའི་
ཚད་མ་ཡོད་པའི་བློ་ལོག་ཤེས་ཀྱི་མཚན་ཉིད་ཡིན་པའི་ཕྱིར་ཞེས། སྒྲ་དང་
ཕུང་བོ་སོགས་མི་རྟག་སོགས་སུ་འཛིན་པའི་རྟོག་པ་དང་རྗེས་དཔག་འཁྲུལ་
ཤེས་སུ་གསུངས་པ་སོགས་ལམ་རིམ་འདིའི་ཚིག་ཟིན་དང་ཅུང་ཟད་མི་་་་་་
མཐུན་པའི་དཔྱད་པའི་སྒོ་མང་། ཐ་སྙད་དུ་མེད་པ་རིགས་ཤེས་ཀྱིས་འགོག་
ནུས་ཀྱང་ཐ་སྙད་ཡོད་པ་དེས་དགག་མི་ནུས་པ་ནི། ཕུང་བོ་རྟག་པ་སོགས་
308



ཏེ། ཕུང་བོ་རྟག་སོགས་སུ་འཛིན་པའི་རྟོག་པའི་འཛིན་སྟངས་ཀྱི་ཡུལ་ཆོས་
ཅན། རིགས་པས་འགོག་མི་ནུས་པར་ཐལ། ཐ་སྙད་དུ་ཡོད་པའི་ཕྱིར།
དོན་དམ་པར་རྟག་སོགས་བཞི་མི་སྲིད་པ་ལྟར་མི་རྟག་སོགས་ཀྱང་མི་སྲིད་
དེ། ཤེར་ཕྱིན་གྱི་མདོ་ལས། གཟུགས་བདེན་གྲུབ་ཏུ་དང་རང་གི་མཚན་
ཉིད་ཀྱིས་གྲུབ་པར་བཟུང་བའི་སྒོ་ནས་རྟག་མི་རྟག་དང་བདེ་སྡུག་དང་་་་་་་
བདག་ཡོད་མེད་གང་སྤྱོད་པ་སྟེ་སྒོམ་ནའང་བདེན་གྲུབ་ཀྱི་མཚན་མ་ལ་སྤྱོད་
པར་གསུངས་སོ། །གསུམ་པ་དེ་ལ་རྩོད་པ་སྤོང་བ་ལ་གཉིས་ལས། དང་པོ་
རྩོད་པ་ནི། གལ་ཏེ་དངོས་པོ་སོགས་ཏེ། འཇུག་པའི་དོན་ནི། གཏི་མུག་
བདེན་འཛིན་ཆོས་ཅན། ཁྱོད་ལ་ཀུན་རྫོབ་ཅེས་བྱ་སྟེ། ཆོས་ཀྱི་གནས་
ལུགས་ཀྱི་རང་བཞིན་མངོན་སུམ་དུ་མཐོང་བ་ལ་སྒྲིབ་པའི་ཕྱིར། ཡང་
དེ་འདྲའི་ཀུན་རྫོབ་མ་རིག་པའི་དབང་གིས་དངོས་པོ་གང་ཞིག་རང་བཞིན་
མེད་བཞིན་དུ་དེར་སྣང་བའི་དོན་ལ་མི་བདེན་ཡང་རང་ངོར་བཅོས་མ་་་་་
བདེན་པར་སྣང་བའི་གཟུགས་སོགས་ཆོས་ཅན། ཁྱོད་ལ་ཀུན་རྫོབ་བདེན་
པ་ཞེས་བྱ་སྟེ། དེ་ལྟར་ཐུབ་པས་ལང་གཤེགས་ལས། དམ་པའི་དོན་དུ་རང་
བཞིན་མེད། །རང་བཞིན་མེད་ལ་འཁྲུལ་བ་གང་། །དེ་ནི་ཡང་དག་
ཀུན་རྫོབ་འདོད་ཅེས་ཀུན་རྫོབ་བདེན་འཛིན་གྱི་ངོར་བདེན་པའི་ཕྱིར། །
གཟུགས་སྒྲ་སོགས་མ་རིག་པའི་དབང་གིས་ཀུན་རྫོབ་ཀྱི་བདེན་པར་འཇོག་
པར་གསུངས་པའི་ཕྱིར་རོ་ཞེ་ན་ཞེས་པའོ། །ལན་དངོས་ནི། སྐྱོན་མེད་དེ་
སོགས་ཏེ། དེ་ཡང་ཀུན་རྫོབ་བདེན་པ་གང་གི་ངོར་བདེན་པར་འཇོག་པའི་
309



བདེན་པ་ནི། བསམ་པ་བདེན་འཛིན་མ་རིག་པའི་ངོར་བདེན་པར་འཇོག་
ལ། བདེན་འཛིན་གང་ལ་ཡོད་པ་དེའི་དབང་གིས་དེ་ལ་བརྫུན་པའི་དངོས་
པོ་བདེན་པར་སྣང་བ་ཡིན་ནོ། །དེས་ན་ཉན་རང་དགྲ་བཅོམ་པ་དང་དག་
སའི་སློབ་པ་བ་ཆོས་ཅན། ཁྱོད་ལ་སྣང་བ་འདི་དག་ཐམས་ཅད་བཅོས་མའི་
བརྫུན་པའི་རང་བཞིན་ཁོ་ནར་སྣང་བ་ཡིན་གྱི་བདེན་པར་སྣང་བ་མ་ཡིན་་་་
པར་ཐལ། ཆོས་རྣམས་ལ་བདེན་པར་གྲུབ་པར་མངོན་པར་རློམ་ཞིང་འཛིན་
པ་མེད་པའི་ཕྱིར། དེས་ན་བདེན་འཛིན་མེད་པ་རྣམས་ལ་མིང་ཙམ་བརྡ་
ཙམ་དང་ཀུན་རྫོབ་ཙམ་དུ་སྣང་བར་གསུངས་པའི་རྒྱུ་མཚན་ནི་དེ་ཡིན་
ནོ། །གཟུགས་སྒྲ་སོགས་བདེན་པ་དེ་མ་རིག་པའི་ངོར་ཡིན་ཡང་གཟུགས་སྒྲ་
སོགས་མ་རིག་པ་དེས་འཇོག་པ་མིན་པ་ནི། དཔེར་ན། ཐག་པ་ལ་སྦྲུལ་
འཛིན་གྱི་ལོག་ཤེས་དེའི་ངོ་བོ་ན་ཐག་པ་དེ་སྦྲུལ་ཡིན་ཡང་། ལོག་ཤེས་དེས་
ཐག་པ་འཇོག་མི་ནུས་པ་བཞིན་ནོ། །འོ་ན་གཟུགས་སྒྲ་སོགས་འཇོག་བྱེད་
གང་ཡིན་སྙམ་ན། གནོད་པ་མེད་པའི་མིག་ཤེས་སོགས་དྲུག་པོ་དེ་ཡིན་
ནོ། །བདེན་འཛིན་གྱི་འཛིན་སྟངས་སུན་ཕྱུང་བས་ཉོན་མོངས་གཞན་གྱི་
འཛིན་སྟངས་ཀྱང་སུན་འབྱིན་ནུས་པར་བསྟན་པ་ནི། གཏི་མུག་འདིས་
སོགས་ཏེ། བཞི་བརྒྱ་བའི་འགྲེལ་བའི་དོན་ནི། འདོད་ཆགས་དང་ཞེ་སྡང་
ལ་སོགས་པ་ཉོན་མོངས་གཞན་དག་ཀྱང་གཏི་མུག་བདེན་འཛིན་གྱིས་ཀུན་
བཏགས་པའི་དངོས་པོ་སྟེ། རང་མཚན་གྱིས་གྲུབ་པའི་རང་བཞིན་ཁོ་ན་ལ་
ཆགས་སྡང་སོགས་ཀྱི་རྒྱུ་ཚུལ་མིན་ཡིད་བྱེད་ཀྱིས་སྡུག་པ་དང་མི་སྡུག་པ་ལ་
310



སོགས་པའི་ཁྱད་པར་སྒྲོ་འདོགས་པ་སྟེ་སྒྲོ་བཏགས་པ་ལ་བརྟེན་ནས་འཇུག་
པ་ཉིད་ཀྱི་ཕྱིར། གཏི་མུག་བདེན་འཛིན་ལས་ཐ་མི་དད་པ་སྟེ་མཚུངས་
ལྡན་དུ་འཇུག་པར་འགྱུར་ཞིང་། གཏི་མུག་བདེན་འཛིན་སྔོན་དུ་སོང་བ་ལ་
བརྟེན་པར་ཡང་འགྱུར་ཏེ། གཏི་མུག་བདེན་འཛིན་དེ་ཉོན་མོངས་རྣམས་
ཀྱི་གཙོ་བོ་ཡིན་པ་ཉིད་ཀྱི་ཕྱིར་རོ་ཞེས་པའོ། །གཏི་མུག་བདེན་འཛིན་གྱི་
འཛིན་སྟངས་སུན་ཕྱུང་ན་དེ་ལ་བརྟེན་པའི་ཆགས་སོགས་རྩ་བ་ཉམས་པའི་
ལྗོན་པ་བཞིན་དུ། གལ་ཏེ་སྲོག་གི་དབང་བོ་འགགས་ན་དབང་བོ་གཞན། །
གང་དག་ཇི་སྙེད་ཡོད་པ་དེ་དག་འགག་པར་འགྱུར། །གསུངས་པ་ལྟར་ཡིན།
འདིར་བློ་ལྷན་སྐྱེས་ཞེས་པའི་དོན་གློ་བུར་དུ་འཛིན་ཚུལ་འཆོས་མི་དགོས་་་་་
པར་རྒྱུན་དུ་རང་རྒྱུད་ལ་ངང་གིས་འབྱུང་ཞིང་རང་ཆས་ལྟ་བུར་ཡོད་པ་་་་་
ཡུལ་ལ་སོགས་པའི་རྐྱེན་དང་ཕྲད་པ་ན་ཆུ་ལས་ཉ་ལྡང་བ་ལྟར་འཐོན་ཏེ་་་་
མངོན་གྱུར་དུ་སྐྱེ་ཞིང་རྒྱུན་དུ་འཛིན་ཚུལ་མི་གསལ་བ་ཞིག་གོ །འདི་བའི་
ལུགས་ཀྱི་ཀུན་རྫོབ་འཇོག་ཚུལ་ལ་མཁས་དགོས་པར་གདམས་པ་ནི། དེ་
ལྟར་སོགས་ཏེ། སློབ་དཔོན་སངས་རྒྱས་བསྐྱངས་དང་ཟླ་བ་གྲགས་པའི་
ལུགས་ཀྱི་ཀུན་རྫོབ་འཇོག་ཚུལ་འདི་ཧ་ཅང་དཀའ་བར་ཡོད་ལ། དེ་བས་རྗེ་
རིན་པོ་ཆེས་ཀྱང་དགུང་ལོ་བཞི་བཅུའི་རྩ་གྲངས་བར་ལྟ་བའི་དཔྱད་པ་མ་་་
རྫོགས་པའི་ཚུལ་མཛད་པ་ཡང་མཚམས་དེ་ཡིན་ཞིང༌། རྒྱས་པར་དྲང་ངེས་
ལེགས་བ ཤད་སྙིང་བོར་གསུངས་ཡོད་པས་དེར་གཟིགས།
པ་གསུམ་པ་མུ་བཞིའི་སྐྱེ་བ་ཡིན་མིན་བརྟགས་ནས་འགོག་པས་་་་་
༡༤
311



སུན་འབྱིན་མི་ནུས་པར་བསྟན་པ་ལ་གསུམ། དེས་སུན་འབྱིན་མི་ནུས་པར་
བསྟན་པ་དང་། དེ་ལ་རྩོད་པ་སྤང་བ་དང་། སུན་འབྱིན་དེ་ལྟར་སྣང་དུ་
བསྟན་པའོ། །དང་པོ་ལ་གཉིས་ལས། དང་པོ་དངོས་ནི། རང་གཞན་
སོགས་ཏེ། དེ་ལྟར་ཁྱེད་ཅག་གིས་གོང་དུ་རང་གཞན་དང་གཉིས་ཀ་དང་རྒྱུ་
མེད་ལས་སྐྱེ་བ་བཀག་པས་སྤྱིར་སྐྱེ་བ་ཁེགས་པ་ཡིན་ན། མུ་བཞིའི་སྐྱེ་
བ་དབུ་མ་འདི་པའི་ལུགས་ལ་ཐ་སྙད་དུའང་མེད་པས་ན་སྐྱེ་བ་འགོག་པ་ལ་
ཁྱད་པར་གཞན་སྦྱར་མི་དགོས་ལ། མཐའ་བཞིའི་སྐྱེ་བ་བཀག་པས་སྤྱིར་སྐྱེ་
བ་ཁེགས་ན་མུ་བཞིའི་སྐྱེ་བ་བཀག་པ་དེས་དོན་དམ་གྱི་སྐྱེ་བའང་མི་ཁེགས་
པར་འགྱུར་རོ་ཞེས་ཕྱོགས་གཉིས་སུ་བརྟགས་ནས་སྨྲ་བའི་ཕྱོགས་སྔ་མ་དེ་ནི་
མི་འདོད་པས་འདིར་ཕྱོགས་ཕྱི་མའི་ལན་བཤད་པར་བྱ་སྟེ། དེ་ཡང་གལ་ཏེ་
འདིར་དོན་དམ་གྱི་སྐྱེ་བ་ཁས་ལེན་པ་ཞིག་ཡིན་ན་ནི། དེ་ཉིད་དཔྱོད་པའི་
རིགས་པས་དཔྱད་བཟོད་དུ་འདོད་དགོས་པ་ཡིན་ལ། དེ་ལྟར་དཔྱད་བཟོད་
དུ་འདོད་པ་དེའི་ཚེ། དེ་ལྟར་འདོད་ཕྱིན་ཆད། རིགས་པས་བདག་དང་
གཞན་ལ་སོགས་མུ་བཞི་གང་ལས་སྐྱེ་དཔྱད་ནས་རྙེད་པའི་སྐྱེ་བ་ཞིག་འདོད་
དགོས་པས། དེ་འདྲའི་དོན་དམ་གྱི་སྐྱེ་བ་འདོད་པ་དེས་མུ་བཞི་གང་རུང་
གི་དཔྱད་པ་དོར་ན་དོན་དམ་གྱི་སྐྱེ་བ་དེ་མི་འགྲུབ་པས་སྐྱེ་བ་དེ་འདྲ་ཁས་་་
ལེན་པ་ལ་དཔྱད་པ་དེ་ངེས་པར་ཁས་བླངས་དགོས་ལ། དེ་ལྟར་ཁས་བླངས་
ན་སྐྱེ་བ་དེ་མཐའ་གང་རུང་ཞིག་ཏུ་རྙེད་པས་མཐའ་བཞི་གང་རུང་གི་སྐྱེ་བ་
ཡང་འདོད་དགོས་སོ། །རྒྱུ་རྐྱེན་ལས་སྐྱེ་བ་མཐའ་བཞིར་ཡང་མ་ངེས་ཚུལ་
312
...
...
…
…
…
..
.
•
•
•
•
•
• • • • •
• •
• •
•
vi-
my-hº
s
t"++ ,
my
y
+ y +
'
'
'," "
"
+
" "
-
mom =
=
'
'
'
' | 15 +
L
=
= =
= = = =
+
+
+
=
+
+
. .
.
.
.
...
..
.
...
..…….… … …
.
.
.
.
.
.
.
.



ནི། རྒྱུ་དང་རྐྱེན་སོགས་ཏེ། དེས་ན་ཀུན་རྫོབ་ཙམ་གྱི་སྐྱེ་བ་ཁས་ལེན་པའི་
སྐབས་སུ་རིགས་པས་དཔྱད་པ་བྱར་མེད་པས། རིགས་པས་དཔྱད་པ་དོར་
ནས་སྐྱེ་བ་དེ་ཁས་ལེན་དགོས་སོ། །བརྟེན་ནས་སྐྱེ་བ་ཉིད་ཀྱི་མུ་བཞིའི་སྐྱེ་
བ་འགོག་པ་ནི། གཞན་ཡང་བརྟེན་ནས་སོགས་ཏེ། མྱུ་གུ་ཆོས་ཅན།
མཐའ་བཞི་ལས་མི་སྐྱེ་སྟེ། རྟེན་ནས་འབྱུང་བའི་རྟེན་འབྲེལ་ཡིན་པའི་ཕྱིར་
ཞེས་སློབ་དཔོན་ཟླ་གྲགས་བཞེད་པ་ལ། ཁྱོད་ཀྱིས་མུ་བཞི་གང་ལས་ཀྱང་
མི་སྐྱེ་ན་སྐྱེས་པ་ཙམ་ཡང་མེད་དོ་ཞེས་སློབ་དཔོན་གྱི་བཞེད་པ་ལས་གོ་ལྡོག་
ནས་སྨྲའོ། །ཡང་སློབ་དཔོན་གྱིས། སྨྱུག་སོགས་དངོས་པོ་རྣམས་ཆོས་ཅན།
རྒྱུ་མེད་པ་དང་དབང་ཕྱུག་གི་རྒྱུ་དང་བདག་དང་གཞན་དང་གཉིས་ཀ་དང་
བཅས་པ་ལས་སྐྱེ་བར་འགྱུར་བ་མ་ཡིན་ཏེ། ཐ་སྙད་ཙམ་དུ་བརྟེན་ནས་
རབ་ཏུ་སྐྱེ་བར་འགྱུར་བའི་ཕྱིར་ཞེས་གསུངས་པའང་ཁྱེད་ལྟར་ན་འགལ་་་་་
བར་སྨྲས་པར་འགྱུར་རོ། །དེས་ན་བརྟེན་ནས་སྐྱེས་པའི་རྟེན་འབྲེལ་གྱི་སྐྱེ་
བ་ནི། མཐའ་བཞི་དང་བྲལ་བའི་སྐྱེ་བ་ཁོ་ན་ཡིན་པས་མཐའ་དང་བྲལ་བ་
དེ་མཐའ་བཞིའི་ནང་ནས་མཐའ་གང་ཡིན་ཞེས་ཕྱིན་ཅི་ལོག་དེ་འདྲ་མ་འདྲི་
ཞིག་ཅེས་པའོ། །འདི་དག་གི་ཕྱོགས་སྔས་རང་བཞིན་གྱིས་མ་སྐྱེས་པ་དང་
མ་སྐྱེས་པ། ཡང་རང་བཞིན་གྱིས་སྐྱེས་པ་དང་སྐྱེ་བའི་ཁྱད་པར་མ་ཕྱེད་
པའི་དབང་གིས་ནོར་འཁྲུལ་བྱུང་ཞིང་དེ་འགོག་བྱེད་དུ་རིགས་པ་དང་ལུང་
གི་རྒྱབ་རྟེན་མང་བོ་གཅིག་འཕྲོར་གཅིག་གིས་མནན་ཏེ་བྱས་པ་རེད། །དེ་
ཡང་དཔེར་ན། རྒྱབ་ཁབ་ཆེན་པོའི་ཆབ་སྲིད་སྲུང་བ་ལ། གནམ་མཚོ་སྐམ་
313



གསུམ་གྱི་དམག་དང་མཚོན་ཆ་སོགས་དངོས་སུ་སྲུང་བྱེད་དང་དེ་ལ་གནོད་
པ་འགོག་བྱེད་དང་། དེའི་གྲོགས་སུ་སྟོབས་དང་འབྱོར་བ་སོགས་རྒྱལ་ཁབ་
ལ་ཅི་ཡོད་དེའི་ཕྱོགས་སུ་དངོས་དང་བརྒྱུད་ཅི་རིགས་ནས་འགྲོ་བ་ལྟར། །
རང་རྒྱུད་ཀྱི་བདེན་འཛིན་ས་བོན་དང་བཅས་པ་སྤོང་བ་དང་། དེ་སྤོང་
བྱེད་བདག་མེད་རྟོགས་པའི་ལྟ་བ་སྐྱེད་གནས་སྤེལ་གསུམ་གྱི་ཆེད་དུ་ཕྱོགས་
སྣ་སྒོ་མོ་ནས་འདི་ལྟར་དགག་སྒྲུབ་ཀྱི་རིགས་པ་མཐའ་ཆོད་པའི་སྒོ་ནས་་་་་
གསལ་བར་བྱས་པ་ཡིན་ལ། གྲུབ་མཐའ་འོག་མ་དག་གི་ལྟ་བ་དང་འདོད་
ཚུལ་རྣམས་ཀྱང་གོང་མའི་ཕོ་བྲང་དུ་འགྲོ་བ་ལྟ་བུ་ཞིག་ལ་མཚོན་ན་དེའི་་་་་
ཕྱོགས་སུ་སོང་ཡོད་ཀྱང་། ལམ་ངོ་མ་ངོ་མ་ཞིག་ཏུ་འགྲོ་ཐུབ་ཀི་མེད་པ་
བཞིན་ནོ། །དེ་ཡང་འདི་ལྟར་རྗེ་བླ་མས་ལུང་རིགས་ཀྱིས་གསལ་བར་བྱས་
ཀྱང་དོན་ལ་མྱོང་ཐོག་ནས་ངེས་པ་ཞིག་ཡོང་གི་མེད་པ་དེ་ཡང་སྡིག་སྒྲིབ་་་་
ཅིག་གི་འགལ་རྐྱེན་ལ་ཐུག་འདུག་པས། རྗེ་བླ་མའི་རྣམ་ཐར་ལྟར་ལྟ་བ་
འཚོལ་བའི་སྐབས་སུ་གནས་དབེན་པ་བསྟེན་ནས་ཚོགས་བསགས་སྒྲིབ་སྦྱོང་
བྱ་བ་དང༌། བླ་མ་རྣམས་དང་ལྷག་ལྷ་དབྱེར་མེད་དུ་གསོལ་བ་འདེབས་པ།
ལྟ་བ་སྟོན་པའི་གཞུང་ཆེན་མོ་ལ་དཔྱོད་པ་སུམ་བསྒྲིལ་དུ་བྱ་དགོས་གསུངས།
གཉིས་པ་དེ་ལ། རྩོད་པ་སྤང་བ་ལ་གཉིས་ལས། དང་པོ་རྩོད་པ་ནི། འོ་ན་
སོགས་ཏེ། དོན་ནི། འཇུག་པ་ལས། དེ་ཁོ་ན་ཉིད་ལ་དཔྱོད་པའི་སྐབས་སུ་
རིགས་པ་གང་ཞིག་གི་སྒོ་ནས་བདག་དང་གཞན་སོགས་ལས་རྫས་གྲུབ་ཀྱི་སྐྱེ་
བ་དེ་འདྲ་རིགས་པ་རིམ་པར་སྒྲུབ་པའི་རིགས་པ་དེས་ན་རྫས་གྲུབ་ཀྱི་སྐྱེ་བ་
314



དེ་ཐ་སྙད་དུའང་རིགས་པ་མིན་ན་ཞེས་གསུངས་པའི་དོན་ཇི་ལྟར་ཡིན་ཞེ་
ན། ལན་ལ་གཉིས་ལས། སྐྱེ་བ་འདོད་ཀྱང་རང་མཚན་གྱིས་སྐྱེ་བ་མེད་པ་
ནི། འདི་ནི་རྫས་སོགས་ཏེ། རྫས་སུ་གྲུབ་པའམ་ཞེས་པའི་འམ་ནི། རྫས་
གྲུབ་དང་རང་གི་མཚན་ཉིད་ཀྱིས་གྲུབ་པ་དོན་འདྲ་བར་སྟོན་པའི་ཕྲད་ཡིན་
གསུངས། རང་གི་མཚན་ཉིད་ཀྱིས་གྲུབ་པའི་སྐྱེ་བ་ནི། བདེན་པ་གཉིས་
ཆར་དུ་ཡང་ཡོད་པ་མ་ཡིན་ནོ་ཞེས་མི་འདོད་བཞིན་དུ་ཁས་བླང་བར་བྱའོ་
ཞེས་པ་ལྟར་རོ། །རང་མཚན་གྱིས་གྲུབ་པའི་སྐྱེ་བ་མེད་པའི་ཤེས་བྱེད་
བསྟན་པ་ནི། དེས་ན་རང་གི་སོགས་ཏེ། འཇུག་པ་དང་རིགས་པ་དྲུག་ཅུ་
བ་དང་དེའི་འགྲེལ་བ་རྣམས་སུ་གསུངས་པ་ལྟར། རང་བཞིན་གྱིས་མ་སྐྱེས་
པ་ཞེས་པ་དང་མ་སྐྱེས་པ་གཉིས་དོན་གཅིག་ཏུ་གོ་མི་རུང་། དེ་ལྟར་གོ་བ་
ལ་སློབ་དཔོན་ཟླ་བ་གྲགས་པས་སྙིང་རྗེ་བའི་ཚིག་གིས། རང་བཞིན་གྱིས་མ་
སྐྱེ་ཞེས་བརྗོད་པའི་རང་བཞིན་ཞེས་པ་དེ་མ་ཐོས་པར་མ་སྐྱེས་པར་བཟུང་་་་
འདུག་པ་རྣ་བ་མེད་པ་དང་། རང་བཞིན་ཞེས་པའི་ཚིག་དེ་ལ་གོ་རྒྱུ་མ་
བྱུང་བ་ལ་དགོངས་ནས་སྙིང་མེད་པ་དང་འདྲ་བའི་བླུན་པོ་དག་ལ་རྩོད་པ་
བྱ་དགོས་པ་འདི་ཁོ་བོ་ཅག་ལ་དཀའ་ལས་ཁག་པོ་ཞིག་རེད་ཨང་ཞེས་པ།
དཔེར་ན། ང་ཚོས་སྐད་ཆ་དང་གནས་ལུགས་གོ་བའི་མཁས་པ་བརྒྱ་ཡོད་
ཀྱང་མི་སྐྲག་བླུན་པོ་གཅིག་ཡིན་ཡང་སྐྲག་ཟེར་བ་ལྟར་རེད། དེ་ཡང་རྗེ་བླ་
མས། གང་གང་རྐྱེན་ལ་རག་ལས་པ། །དེ་དེ་རང་བཞིན་གྱིས་སྟོང་ཞེས། །
གསུངས་པ་འདི་ལས་ཡ་མཚན་པའི། །ལེགས་འདོམས་ཚུལ་ནི་ཅི་ཞིག་
315



ཡོད། །ཞེས་པ་ལྟར་ཡིན། མ་དྲོས་པས་ཞུས་པའི་མདོ་ལས། གང་ཞིག་
རྐྱེན་ལས་སྐྱེས་པ་དེ་མ་སྐྱེས། །དེ་ལ་སྐྱེས་པའི་རང་བཞིན་ཡོད་མ་ཡིན། །
རྐྱེན་ལ་རག་ལས་གང་དེ་སྟོང་བར་བཤད། །གང་ཞིག་སྟོང་ཉིད་ཤེས་དེ་
བག་ཡོད་ཡིན། །ཞེས་པ་འདིའི་ནང་དུ་དཔལ་ལྡན་ཐལ་འགྱུར་བའི་གཞུང་
དོན་ཡོངས་སུ་རྫོགས་པའི་གནད་འདུས་པ་ཡིན་པས། དེས་ན། རང་བཞིན་
གྱིས་ཡོད་མེད་དང་སྐྱེས་མ་སྐྱེས་དང་། སྤྱིར་ཡོད་མེད་དང་སྐྱེས་མ་སྐྱེས་
འདི་གནད་འཛིན་ས་ཞིག་ཡིན་ལ། གནད་འགག་འཛིན་ས་དེ་ཤེས་ན་
དཀའ་ལས་མང་བོ་ཞིག་རྒྱག་མི་དགོས་པ་རེད། དཔེར་ན། ང་ཚོའི་ཕ་ཡུལ་
ཕྱོགས་ཀྱི་གཅན་ཚའི་བླ་རྒན་ཞིག་གིས། ཁྱེད་ཚོས་ལུག་འཛིན་པའི་ཚེ་ལུག་
གི་སུག་པ་ནས་འཇུས་ན་སྤྲུགས་སྤྲུགས་བྱས་ནས་ལག་གིས་ཤོར་འགྲོ་བ་དེ་་་
ལུག་འཛིན་པའི་གནད་མ་ཤེས་པ་རེད། དེ་ཡང་ལུག་ཤེད་ཐོག་ན་ཡོད་པའི་
ཚེ་ཁོ་འཛིན་པའི་གནད་ཤེས་དགོས་པ་རེད། དེ་ཡང་ལུག་གི་བརླ་ཤ་ནས་
བསྡམས་ན་ཁོ་ཤེད་ཆེ་ཡང་འཕག་མི་ཐུབ་ཟེར་བ་ལྟ་བུ་རེད། ཡང་ཚིག་
གསལ་དུ་ལང་གཤེགས་དྲངས་པ་ལས་ཀྱང་། བློ་གྲོས་ཆེན་པོར་རང་བཞིན་
གྱིས་མ་སྐྱེས་པ་ལ་དགོངས་ནས་ངས་ཆོས་ཐམས་ཅད་མ་སྐྱེས་པའོ་ཞེས་་་་་་
གསུངས། ཞེས་སྐྱེ་བ་སོགས་འགོག་པ་ལ་དོན་དམ་གྱི་ཁྱད་པར་སྦྱོར་དགོས་
པར་གསལ་བར་གསུངས་ཡང་། མདོ་ལས། མིག་མེད། རྣ་བ་མེད་སོགས་
དང༌། ཡང་དེ་དག་མ་སྐྱེས་ཞེས་པ་རྣམས་ཀྱང་རང་བཞིན་གྱིས་མེད་པ་
དང་དོན་དམ་པར་མ་སྐྱེས་ཟེར་དགོས། དེ་ཡང་བློ་ལྷན་སྐྱེས་ལ་སྣང་བ་
316



དང་སྣང་བ་ལྟར་གྲུབ་པའི་ཁྱད་པར་འབྱེད་དགོས་ཤིང་། ཡོད་ན་རང་
བཞིན་གྱིས་ཡོད་དགོས་པར་བསམ་ནས་སྐྱེས་ན་ཡང་རང་བཞིན་གྱིས་སྐྱེས་
དགོས་པར་འདོད་པ་སོགས་བྱུང་། དེ་ཡང་སྣང་བའི་ཚད་གྲུབ་འཇིག་རྟེན་
ན་གྲགས་པ་ཞིག་ཡོད་ལ་དེ་འགོག་མི་ཉན་གསུངས། སྨྲ་ཁམ་གང་ཆེ་ནི། སྨྲ་
བའི་སྙིང་སྟོབས་གང་ཆེ་བྱེད་པའོ། །སུན་འབྱིན་དེ་ལྟར་སྣང་དུ་བསྟན་པ་
ནི། དེ་དག་གིས་སོགས་ཏེ། ཁོ་བོ་ཅག་ལ་རང་ལུགས་ཀྱི་ཕྱོགས་མེད་པས་
ཞེས་པའི་སྐབས་སུ་ཁས་ལེན་མེད་དང༌། ཕྱོགས་མེད། དམ་བཅའ་མེད་
སོགས་ལ་ལོག་འགྲེལ་བྱེད་པ་མང་བོ་ཡོད། དེ་ཡང་འདི་ལ་གསུམ། དོན་
དམ་པར་ཁས་ལེན་མེད་སོགས་དང༌། སྤྱིར་ཁས་ལེན་མེད་སོགས་དང་།
དོན་དམ་ལ་དཔྱོད་པའི་ཚེ་ཁས་ལེན་མེད་སོགས་གསུམ་ཡོད་པ་ལ། དང་པོ་
རང་ལུགས་ལ་འཐད་དགོས། གཉིས་པ་བོད་སྔ་རབས་པའི་ནང་གི་དགག་
བྱ་ཁྱབ་ཆེ་ཁས་ལེན་པའི་ལུགས་ཡིན། གསུམ་པ་ནི། བོད་ཀྱི་རོང་སྟོན་ཤེས་
བྱ་ཀུན་རིག་དང་ཀོ་རམས་པའི་ལུགས་ཡིན་ལ། ཇི་ལྟར་འགོག་པ་བཞིན་
ཕྱིར་ལ་བཟློག་ནས་ཞེས་པ། དཔེར་ན། ཕྱོགས་སྔས། གང་ལ་སྟོང་བ་ཉིད་
རུང་བ། །དེ་ལ་ཐམས་ཅད་མི་རུང་འགྱུར། །ཞེས་པའི་ལན་དུ་ཚིག་དེ་ཁ་ལོ་
བརྗེས་ནས་གང་ལ་སྟོང་བ་ཉིད་རུང་བ། །དེ་ལ་ཐམས་ཅད་རུང་བར་
འགྱུར། །ཞེས་འགོག་པར་བྱེད། །
བ བཞི་བ་དངོས་པོ་ཡོད་མེད་སོགས་ཀྱི་མུ་བཞི་ཁ་འགོག་པ་གནོད་
བྱེད་དུ་མི་རུང་བར་བསྟན་པ་ནི། དབུ་མའི་གཞུང་སོགས་ཏེ། དོན་ནི།
317



འདིར་ཁྱེད་ཅག་དབུ་མའི་གཞུང་རྣམས་ནས་དངོས་པོ་ཡོད་པའམ་རང་་་་་་
བཞིན་ཡོད་པ་དང་མེད་པ་དང་། གཉིས་ཀ་དང་གཉིས་ཀ་མིན་པའི་མུ་
བཞི་ཐམས་ཅད་བཀག་ལ། མུ་བཞི་བོ་དེར་མ་འདུས་པའི་ཆོས་ཀྱང་མེད་
པས། རིགས་པས་ཆོས་ཐམས་ཅད་འགོག་གོ་སྙམ་ན། དབུ་མའི་གཞུང་ནས་
གསུངས་པའི་ཚུལ་འདི་ནི། སྔར་གོང་དུ་བསྟན་པ་ལྟར་དངོས་པོ་ཞེས་པ་ལ་
དོན་མི་འདྲ་བའི་རང་གི་ངོ་བོས་གྲུབ་པ་དང་། དོན་བྱེད་ནུས་པའི་དངོས་
པོ་གཉིས་ཡོད་པ་ལས། རང་གི་ངོ་བོས་གྲུབ་པའི་དངོས་པོ་ནི། བདེན་
པ་གཉིས་གང་དུའང་མེད་པས་དེ་བདེན་གཉིས་གང་དུ་སུ་ཡོད་པར་འདོད་
ཀྱང་འགོག་དགོས་ལ། དོན་བྱེད་ནུས་པའི་དངོས་པོ་ནི། དོན་དམ་པར་
འགོག་ཀྱང་ཐ་སྙད་དུ་འགོག་པ་མ་ཡིན་ནོ། །དེ་ཡང་མུ་བཞི་འགོག་ཚུལ་གྱི་
ཞིབ་ཆ་ནི། དངོས་པོ་མེད་པའང་འདུས་མ་བྱས་ཀྱི་ཆོས་རྣམས་ལ་རང་གི་
ངོ་བོས་གྲུབ་པའི་དངོས་མེད་ཡིན་པ་ཉིད་དུ་འདོད་ན་ནི། དེ་འདྲ་བའི་
རང་གི་ངོ་བོས་གྲུབ་པའི་དངོས་མེད་དུ་གྲུབ་པ་ཉིད་ཀྱང་འགོག་གོ །དེ་
བཞིན་དུ་གོང་གི་དེ་འདྲ་བའི་དོན་བྱེད་ནུས་ཀྱི་དངོས་པོ་ཡོད་པ་དང་རང་
གི་ངོ་བོས་གྲུབ་པའི་དངོས་པོ་མེད་པ་གཉིས་ཆར་ཡང་འགོག་ལ། དེ་འདྲ་
བའི་དངོས་པོ་ཡོད་མེད་གཉིས་ཀ་མ་ཡིན་པ་རང་གི་ངོ་བོས་གྲུབ་པའང་་་་་་
འགོག་པས། མུ་བཞི་འགོག་ཚུལ་ཐམས་ཅད་ལ་ཁྱད་པར་སྦྱོར་ཚུལ་ནི།
དངོས་པོ་ཡོད་མེད་ཀྱི་མུ་བཞི་ཀ་ལ་དོན་དམ་གྱི་ཁྱད་པར་སྦྱར་རོ། །ཞེས་པ་
དེ་ལྟར་དུ་བློ་ལྡན་རྣམས་ཀྱིས་ཤེས་པར་བྱའོ། །དེ་ལྟར་མི་ཤེས་པར་བསྙོན་
318



འདིང་མི་རིགས་པ་ནི། གལ་ཏེ་ཁྱེད་ཅག་དེ་འདྲ་བའི་ཁྱད་པར་སྦྱར་རྒྱུ་
མེད་པར་མུ་བཞི་ཀ་འགོག་ན། འོ་ན། དངོས་པོ་ཡོད་པ་དང་དངོས་པོ་
མེད་པ་འགོག་པའི་ཚེ། དངོས་པོ་དེ་ཡོད་མེད་གཉིས་ཀ་མ་ཡིན་ཏེ། ཞེས་
སྔོན་ལ་བཀག་ནས་སླར་ཡང་དངོས་པོ་ཡོད་མེད་གཉིས་ཀ་མ་ཡིན་པའང་མ་
ཡིན་ནོ་ཞེས་བཀག་ན་ནི། ཁས་བླངས་དངོས་སུ་འགལ་བ་ཡིན་ལ་ཁྱེད་ཅག་
དངོས་འགལ་དེ་ལྟར་ཡིན་ནའང་སྐྱོན་མེད་དོ་ཞེས་རྒྱུ་མཚན་གཞན་ཅི་ཡང་
མེད་པར་བསྙོན་ཧམ་བྱེད་ན་ནི། ཁོ་བོ་ཅག་བསྙོན་པ་ཧམ་པ་ཅན་དང་
ལྷན་ཅིག་ཏུ་རྩོད་པར་མི་འོས་པས་མི་རྩོད་དོ། །བསྟོན་པ་དང་ཞེས་པར་ལྷུན་རྩེ་
དང་སྐུ་འབུམ་པར་མ་བཀྲིས་འཁྱིལ་མཆན་རྐྱང་པར་མ་རྣམས་སུ་སྨྱོན་པ་དང་ཞེས་འབྱུང་ཡང་་་་་་
བསྙོན་པ་ཞེས་པ་དག་སྟེ། མངོན་སུམ་ལ་བསྙོན་ཧམ་བྱེད་པ་སྟེ་བསྙོན་འདིངས་ཤིང་ཁས་མི་ལེན་
པའི་དོན། དཔེར་ན། མདུན་གྱི་ཅོག་ཙེ་སྟེང་གི་དཔེ་ཆ་འདི་དཔེ་ཆ་ཡིན་པ་མཐོང་བཞིན་དུ་འདི་
དཔེ་ཆ་མ་རེད་ཟེར་ན་མངོན་སུམ་ལ་བསྙོན་པ་ཡིན་གསུངས）རང་བཞིན་མེད་རྟོགས་ཀྱི་
བློའི་ཡུལ་འགོག་ན་དབུ་མའི་ལྟ་བ་སུན་འབྱིན་པར་འགྱུར་ཚུལ་ནི། གཞན་
ཡང་ཕུང་བོ་སོགས་ཏེ། གཞན་ཡང་ཕུང་བོ་ལ་རང་གི་ངོ་བོས་གྲུབ་པའི་
རང་བཞིན་ནམ་བདག་བཀག་པའི་ཚེ་ན་ཕུང་བོ་དེ་ལ་རང་ངོས་ནས་གྲུབ་་་
པའི་རང་བཞིན་ནམ་བདག་མེད་དོ་སྙམ་དུ་རྟོགས་པའི་ཤེས་རབ་སྐྱེ་བ་ཡིན་
ལ། ཁྱེད་ཅག་ཤེས་རབ་དེའི་ཡུལ་གྱི་རང་བཞིན་གྱིས་མེད་པ་དེ་ཡང་འགོག་
པར་བྱེད་ན་ནི། ཁྱེད་ཅག་གིས་དབུ་མའི་ལྟ་བ་སུན་འབྱིན་པར་བྱེད་པའི་
ཕྱིར་རོ། །རང་བཞིན་མེད་པ་འགོག་བྱེད་མེད་པ་ནི། ཡང་ཁྱེད་ཅག་རང་
བཞིན་གྱིས་ཡོད་མེད་གཉིས་ཀ་སུན་འབྱིན་པར་འདོད་པ་དེ་ལ་རེ་ཞིག་དྲི་
319



བ་འདི་དྲི་བར་བྱ་སྟེ། ཕུང་བོ་ལ་རང་བཞིན་མེད་དོ་སྙམ་དུ་ངེས་པའི་ཤེས་
རབ་ཀྱི་ཡུལ་རང་བཞིན་གྱིས་མེད་པ་དེ་འགོག་ལུགས་ཇི་ལྟར་བྱས་པས་སུན་
འབྱིན་ནུས་པ་དེ་ཁྱོད་ཀྱིས་སྨྲས་ཤིག ཡུལ་རང་བཞིན་མེད་པ་དེ་ཇི་ལྟར་
སུན་འབྱིན་པ་སྨྲོས་ཤིག་ཅེས་པའོ། །རང་བཞིན་མེད་པ་འགོག་ནུས་པའི་
རྩོད་སྤོང་ལ་གཉིས་ལས། རྩོད་པ་ནི། རྩ་ཤེས་ལས་སོགས་ཏེ། དོན་
ནི། གལ་ཏེ་སྟོང་བ་ཉིད་རང་གི་ངོ་བོ་ཉིད་ཀྱིས་གྲུབ་པ་ཅུང་ཟད་ཅིག་ཡོད་ན་
ནི། དེའི་རྟེན་ངོ་བོ་ཉིད་ཀྱིས་ཡོད་པའི་སྟོང་བ་མིན་པ་ཅུང་ཟད་ཅིག་ཡོད་
ནའང་འདིར་སྟོང་བ་ཉིད་དང་བདག་མེད་པ་ནི། ཆོས་ཐམས་ཅད་ཀྱི་སྤྱིའི་
མཚན་ཉིད་དུ་ཁས་བླངས་པས་བདག་གིས་མི་སྟོང་བ་ཅུང་ཟད་ཀྱང་ཡོད་པ་
མིན། སྟོང་བ་ཉིད་ངོ་བོ་ཉིད་ཀྱིས་ཡོད་པར་ག་ལ་འགྱུར་ཏེ་མི་འགྱུར་ཞེས་
ཊཱིཀ་ཆེན་ལས་གསུངས། དེས་ན་རྐང་བ་དང་པོའི་སྟོང་མིན་ཞེས་པ་ཆོས་
ཅན། རང་བཞིན་གྱིས་སྟོང་བ་མིན་པ་དང༌། རྐང་བ་གསུམ་པའི་མི་སྟོང་
ཅུང་ཟད་ཅེས་པ་སྤྱིར་རང་བཞིན་གྱིས་མི་སྟོང་བའི་ཆོས་གང་ཡང་མེད་པ་
ལ་སྦྱར་དགོས། སྟོང་བ་ཉིད་བདེན་གྲུབ་ཏུ་འདོད་པ་ནི། གསོ་མི་རུང་གི་
ལྟ་བ་ཐ་ཆད་ཡིན་ལ། མི་སྟོང་བ་ཅི་ཡང་མེད་པས་རང་བཞིན་གྱིས་མེད་
པའི་སྟོང་བའང་ཡོད་པ་མ་ཡིན་ནོ་སྙམ་པ་འདི། དཔེར་ན། གོ་རེ་ཞིག་
ལག་ཏུ་བཟུང་ནས་འདིར་རྒྱ་མ་གང་ཡོད་ཀྱང་སྲང་བཅུ་མེད་ཟེར་བ་དང་་་་
འདྲ། “འདིར་སྟོང་མི་སྟོང་ནི། རང་བཞིན་གྱིས་སྟོང་མི་སྟོང་ལ་གཞུང་
གི་མགོ་མཇུག་ཐམས་ཅད་དུ་མཛད”ཅེས་པ་འདི་སྡོམ་ཚིག་ལྟ་བུ་ཞིག་ཡིན།
320



རང་བཞིན་གྱིས་མེད་པ་རྟོགས་པའི་བློས་རང་བཞིན་མེད་པ་མཐའ་གཉིས་
གང་དུ་ཡང་མ་བཟུང་བ་ཉམས་མྱོང་གིས་གྲུབ་པ་ནི། ཁྱེད་ཀྱི་སྨྲ་ལུགས་དེ་
དེ་ལྟར་བྱས་པས་རང་བཞིན་གྱིས་གྲུབ་པ་གཏན་མེད་པའི་རྒྱུ་མཚན་གྱིས་་་་་
རང་བཞིན་གྱིས་མ་གྲུབ་པ་ཡང་གཏན་ནས་མེད་པར་འགྱུར་རོ། །ཞེས་བྱ་
བ་འདིར་སོང་བས། འདི་ལས་སྨྲ་ལུགས་འགལ་བའི་ཐ་ཆད་དུ་སོང་བ་
གཞན་མི་སྲིད་པའི་ཕྱིར་རོ། །( ཕྱོགས་པར་གྱིས་ལ་རྟོགས་ཤིག་དང་ཞེས་པ་མ་དག་རྟོག་
ཅིག་དང་ཞེས་འཆོས）རང་ལུགས་ལ་ལུང་དོན་དེ་སྟོང་ཉིད་བདེན་གྲུབ་ཏུ་འཛིན་
པ་འགོག་པ་ནི། ཁོ་བོ་ཅག་སོགས་ཏེ། དེའི་ཡུལ་རང་བཞིན་མེད་པ་བདེན་
གྲུབ་བཀག་ཚེ་ཡང་རང་བཞིན་མེད་པ་བདེན་འཛིན་གྱི་ཡུལ་བཀག་ཚུལ་ནི།
ཁོ་བོ་ཅག་ནི་ཁྱེད་ཅག་ལྟར་མི་འདོད་ཀྱི། འོ་ན། ཇི་ལྟར་འདོད་ན། འདི་
ལྟར་མྱུ་གུ་རང་བཞིན་གྱིས་མེད་པར་ངེས་པའི་ངེས་པ་དེས་རང་བཞིན་གྱིས་
མེད་པ་དེ་ཡོད་པར་འཛིན་ན་སྐྱོན་ཡིན་ཡང་། སྤྱིར་རང་བཞིན་གྱིས་ཡོད་
པ་མེད་པར་འཛིན་པ་ནི་སྐྱོན་མིན་ནོ། །མྱུ་གུའི་རང་བཞིན་མེད་པ་ལ་
སོགས་ཀྱི་དོན་ནི། མྱུ་གུ་རང་བཞིན་མེད་པ་དེ་ཉིད་མྱུ་གུའི་རང་ངོས་ནས་
གྲུབ་པའི་རང་བཞིན་དུ་མ་གྲུབ་ཀྱང་། མྱུ་གུ་རང་ངོས་ནས་མ་གྲུབ་པ་དེ་མྱུ་
གུ་རང་བཞིན་མེད་པ་དེའི་རང་ངོས་ནས་གྲུབ་པའི་རང་བཞིན་དུ་ཡོད་་་་
སྙམ་དུ་འཛིན་པ་ཞེས་སྦྱར་ལ། བཞི་བརྒྱ་བ་ལས། སྟོང་མིན་མེད་པར་སྟོང་
བ་ནི། ཞེས་སོགས་ཀྱི་དོན་ནི། དགག་བྱ་སྟོང་བ་མིན་པ་ལ་མ་ལྟོས་པའི་
འགོག་བྱེད་སྟོང་བ་ཡང་ཡོད་པ་མ་ཡིན་པས་དངོས་པོ་ཐམས་ཅད་རང་་་་་་་
321



བཞིན་དང་བཅས་པར་གྲུབ་བོ་ཞེ་ན། གལ་ཏེ་སྟོང་བ་ཞེས་བྱ་བ་རང་གི་ངོ་
བོས་གྲུབ་པ་འགའ་ཞིག་ཡོད་ན་ནི། དངོས་པོ་རང་བཞིན་དང་བཅས་པར་
འགྱུར་ན། དེ་ནི་ཡོད་པ་མ་ཡིན་ཏེ། འདི་ལྟར་གལ་ཏེ་སྟོང་བ་ཉིད་ཡིན་པ་
ཅུང་ཟད་ཅིག་ཡོད་ན། དེའི་གཉེན་པོ་སྟོང་བ་ཡང་རང་བཞིན་གྱིས་ཡོད་
པར་འགྱུར་ན། ཐམས་ཅད་རྟེན་ནས་བྱུང་བ་ཡིན་པའི་ཕྱིར། རང་བཞིན་
གྱིས་སྟོང་བ་མིན་པ་མེད་པར་སྟོང་བ་རང་བཞིན་གྱིས་གྲུབ་པ་གང་ལས་་་་་་
འབྱུང་བར་འགྱུར་ཏེ། གཅིག་ཤོས་དགག་བྱ་སྟོང་མིན་ཏེ། རང་བཞིན་
གྱིས་གྲུབ་པ་མེད་པར་དེ་འགོག་བྱེད་ཀྱི་གཉེན་པོ་སྟོང་བ་རང་བཞིན་གྱིས་་་་
གྲུབ་པ་ཇི་ལྟར་འབྱུང་བར་འགྱུར་ཏེ་མི་འགྱུར་བའི་ཕྱིར་རོ་ཞེས་པའོ། །
དངོས་སྨྲ་བ་རྣམས་ཀྱིས་དངོས་བོ་ཐམས་ཅད་རང་བཞིན་གྱིས་མེད་ན།
རང་བཞིན་མེད་པར་བརྗོད་པའི་ཚིག་ཀྱང་རང་བཞིན་མེད་པས། རང་
བཞིན་བཟློག་མི་ནུས་པར་འགྱུར་ཞེས་བརྩད་རྗེས། རྩོད་ཟློག་ལས། དེ་སྒྲ་
མ་འབྱིན་ལྟ་བུའོ་ཞེས། །ཁྱོད་བློ་སེམས་ན་དེ་མི་འཐད། །འདི་ལ་སྒྲ་ནི་ཡོད་
པ་ཡིས། །འབྱུང་བར་འགྱུར་བ་དེ་བཟློག་ཡིན། །ཞེས་པ་ལྟར་དངོས་སྨྲ་བ་
ན་རེ། སྒྲ་མ་འབྱིན་ཞེས་པའི་སྒྲས་སྒྲ་ཟློག་པར་བྱེད་པ་བཞིན། ཚིག་རང་
བཞིན་གྱིས་ཡོད་ན་དེས་དངོས་པོ་རྣམས་རང་བཞིན་ཡོད་པ་བཟློག་པའང་
རུང་ངོ༌། །ཞེ་ན་མི་འཐད་དེ། སྒྲ་མ་འབྱིན་ཞེས་སྒྲ་བྱུང་བས་སླར་སྒྲ་འབྱུང་
བ་ཟློག་པར་བྱེད་པ་ཡིན་ལ། ཟློག་བྱེད་ཀྱི་ཚིག་ཀྱང་རང་བཞིན་གྱིས་མེད།
དངོས་པོ་རྣམས་ཀྱང་རང་བཞིན་གྱིས་མེད་ན། དཔེ་དེ་དང་ག་ལ་མཚུངས་
322



ཞེས་བཀག་པའི་དོན་གསལ་བར་བྱ་བའི་ཕྱིར། སླར་ཡང་། སྒྲ་མ་འབྱིན་
ཞེས་བྱ་བ་བཞིན། །ཞེས་ཁྱོད་ཀྱིས་གང་བརྩམས་དཔེ་འདིས་མིན། །དེ་ནི་
སྒྲ་ཡིས་སྒྲ་ཟློག་པས། །འདི་ནི་དེ་ལྟ་མ་ཡིན་ནོ། །ཞེས་ཁྱོད་ཀྱིས་བཀོད་པ་
འདི་དཔེར་མི་རུང་སྟེ། སྒྲས་སྒྲ་ཟློག་པར་བྱེད་པ་ནི། དངོས་པོ་ཐམས་ཅད་
རང་བཞིན་གྱིས་མེད་པ་ལ་རང་བཞིན་མེད་པའོ་ཞེས་པའི་ཚིག་གིས་བརྡ་་་་
སྤྲོད་པར་བྱེད་པ་དང་ཇི་ལྟར་མཚུངས། རྒྱུ་མཚན་ཅིའི་ཕྱིར་ཞེ་ན། གལ་ཏེ་
རང་བཞིན་མེད་ཉིད་ཀྱིས། །ཅི་སྟེ་རང་བཞིན་མེད་ལ་བཟློག །རང་བཞིན་
མེད་པ་ཉིད་ལོག་ན། །རང་བཞིན་ཉིད་དུ་གྲུབ་པར་འགྱུར། །ཞེས་གལ་ཏེ་
ཚིག་རང་བཞིན་མེད་པ་ཉིད་ཀྱིས། ཅི་སྟེ་དངོས་པོ་རྣམས་རང་བཞིན་མེད་
པ་ཟློག་པར་བྱེད་ན། སྒྲས་སྒྲ་ཟློག་པར་བྱེད་པ་དང་དཔེ་དོན་མཚུངས་པར་
འགྲོ་བས་དཔེ་དང་བཅས་པ་འཐད་པར་ཡང་འགྱུར་ན། ཚིག་རང་བཞིན་
མེད་པས་དངོས་པོ་རྣམས་རང་བཞིན་མེད་པ་འགོག་པར་བྱེད་མི་རུང་སྟེ།
རང་བཞིན་མེད་པ་བཀག་ན་རང་བཞིན་དང་བཅས་པར་འགྱུར་བའི་ཕྱིར་
ཞེས་པའོ། །དཀའ་འགྲེལ་ལས་ཇི་ལྟར་གསུངས་པ་ལྟར་རོ། །( ཞེས་བྱ་བ་ལྟ་བུ་
སྒྲས་སྒྲ་ཞེས་པར་སྐུ་འབུམ་པར་མར་བྱ་བ་ལྟར་ཞེས་འབྱུང》མདོ་བསྟན་བཅོས་ལས་སྟོང་
བ་དང་བདག་མེད་པར་ལྟ་བ་མི་རུང་བར་གསུངས་པ་གཞན་རྣམས་ཀྱང་དེ་
ལྟར་ཤེས་དགོས་པ་ནི།
༦༤༠
པ་དེས་ན་སྔར་སོགས་ཏེ། (རྒྱལ་བ་རྣམས་ཀྱིས་ཞེས་པར་དགའ་ལྡན་པར་
རྙིང་དང་འབྲས་པར་ན་རྣམས་ཀྱི་ཞེས་པ་མ་དག)རྒྱལ་བ་རྣམས་ཀྱིས་རང་བཞིན་གྱིས་
323
བར་;
སསསར
བམད
A!



སྟོང་བ་ཉིད་དེ་ནི། ལྟ་བ་ངན་པ་ཀུན་ངེས་པར་འབྱིན་པ་སྟེ། ལྟ་ངན་ཀུན་
ཕྱིར་འདོན་པའི་སྒོ་ནས་སྤོང་བར་གསུངས་སོ། །གང་ཟག་གང་དག་སྟོང་བ་
ཉིད་རང་བཞིན་གྱིས་གྲུབ་པར་ལྟ་བ། དེ་དག་གི་ལྟ་བ་ནི་སླར་ཡང་བཟང་
བོར་བསྒྲུབ་པ་ཤིན་ཏུ་དཀའ་བས་ན་བསྒྲུབ་ཏུ་མེད་པར་གསུངས་ཞེས་པ་སྟེ།
སྟོང་ཉིད་བདེན་གྲུབ་ཏུ་ལྟ་བ་འདི་གསོ་མི་རུང་གི་ལྟ་བ་ངན་ཤོས་ཤིག་ཡིན་
ལ། དཔེར་ན། ཆུ་མེའི་མགོ་གནོན་བྱེད་ཡིན་པ་ལ་དེ་མེར་འབར་ན་བཅོས་
ཐབས་མེད་པ་ལྟ་བུ་ཡིན་གསུངས། དེ་བཞིན་དུ། བུད་དྷ་པཱ་ལི་ཏའི་དཔེ་
དོན་ཡང་འདི་ལྟར་ནོར་མེད་ཅེས་བརྗོད་པ་ན་སློང་བ་པོས་ནོར་མེད་པར་་་་་
འཛིན་དགོས་པ་ལ་ནོར་མེད་པ་དེ་ཉིད་བྱིན་ཅིག་ཅེས་ནོར་མེད་པ་དེ་ཉིད་
ནོར་དུ་བཟུང་བ་བཞིན་དུ། རང་བཞིན་གྱིས་མེད་ཅེས་བརྗོད་པ་ན།
ཕ་རོལ་པོས་རང་བཞིན་གྱིས་མེད་པར་འཛིན་དགོས་པ་ལ། རང་བཞིན་
གྱིས་མེད་པའི་རང་བཞིན་ཡོད་པ་དེ་སྟོན་ཅིག་ཅེས་རང་བཞིན་གྱིས་མེད་པ་
དེ་ཉིད་རང་བཞིན་གྱིས་ཡོད་པར་བཟུང་ན་སྐྱོན་ཆེ། དེ་ལྟར་མ་ཡིན་ན་
དཔེ་དོན་མི་འགྲིག་པས། ཁྱེད་ཅག་གིས་འདོད་པ་རང་བཞིན་གྱིས་མེད་
པར་བརྗོད་པའི་ཚེ་རང་བཞིན་གྱིས་མེད་པར་འཛིན་པ་དེ་ཡང་དགག་་་་་་་
དགོས་པ་ལྟར་ན། ཚིག་དེའི་དོན་ཡང་ནོར་མེད་ཅེས་བརྗོད་པའི་ཚེ་ནོར་
མེད་སྙམ་དུ་བཟུང་བའི་བློ་སྐྱེས་ནའང་བློ་དེ་དགག་དགོས་ཞེས་པར་འགྱུར་
ཞིང་། ཕྱིན་ཅི་ལོག་ཆེན་པོ་སྨྲས་པར་འགྱུར་བས། ཁྱེད་ཅག་ཀྱང་ཁོ་བོ་
ཅག་གིས་གོང་དུ་བརྗོད་པའི་དེ་ལ་བརྟེན་ན་ཁ་ན་མ་ཐོ་བ་མེད་པས་མཛེས་
324



སོ་ཞེས་པའོ། །ཚིག་གསལ་གྱི་དོན་ནི། གང་དག་སྟོང་བ་ཉིད་ལ་དངོས་
པོ་ཉིད་དུ་མངོན་པར་ཞེན་པ་ཞེས་རང་བཞིན་གྱིས་སྟོང་བ་ཉིད་ལ་རང་གི་
མཚན་ཉིད་ཀྱིས་གྲུབ་པའི་དངོས་པོར་ཞེན་པ་ལ་གསུངས་པས་ན། རང་
བཞིན་གྱིས་སྟོང་བ་ཉིད་འགོག་པའང་མ་ཡིན་ལ། རང་བཞིན་གྱིས་སྟོང་
བ་ཉིད་ཀྱིས་ལྟ་བ་བསྐྱེད་དགོས་པས་སྟོང་བ་ཉིད་དུ་ལྟ་བ་ཙམ་ལ་སྐྱོན་ཡོད་
པའང་མ་ཡིན་ནོ། །རྒྱུ་མཚན་དེས་ན་མདོ་སྡུད་པ་ལས། ཕུང་བོ་འདི་རང་
བཞིན་གྱིས་སྟོང་ངོ་ཞེས་སྟོང་བ་དེ་རང་བཞིན་གྱིས་གྲུབ་པར་རྟོག་པར་བྱེད་
ནའང་། དེ་ལྟར་རྟོག་མཁན་གྱི་བྱང་ཆུབ་སེམས་དཔའ་དེ་ནི། བདེན་གྲུབ་
ཀྱི་མཚན་མ་ཡུལ་དུ་བྱེད་པ་ལ་སྤྱོད་ཀྱི། རང་བཞིན་གྱིས་སྐྱེ་བ་མེད་པའི་
སྟོང་ཉིད་ཀྱི་གནས་ལ་དད་པ་མ་ཡིན་ནོ། །ཞེས་པ་དང་། རིན་ཕྲེང་ལས་
ཀྱང་། བདག་རང་བཞིན་གྱིས་གྲུབ་པར་ལྟ་བ་དང་བདག་མེད་པར་རང་
བཞིན་གྱིས་གྲུབ་པར་ལྟ་བ་དེ་དག་ལྟ་བ་དེ་བས་ཕྱིར་ཐུབ་པ་ཆེན་པོ་སངས་
རྒྱས་བཅོམ་ལྡན་འདས་ཀྱིས་བཟློག་པར་མཛད་དོ་ཞེས་པ་དང་། ཡང་ན་
བདག་དང་བདག་མེད་པར་བཞིན་གྱིས་གྲུབ་པར་ལྟ་བ་དག་ཕྱིན་ཅི་ལོག་་་་
པར་ལྟ་བ་དེའི་ཕྱིར་ཐུབ་པ་ཆེན་པོས་བཟློག་པར་མཛད་དོ་ཞེས་དར་ཊཱིཀ་་་
ལས་འབྱུང་བ་ལྟར་བྱས་ཀྱང་དོན་འདྲའོ། །(དེ་ཕྱིར་བདག་དང་བདག་གི་སྟོང་ལྟ་
ཞིང་ཞེས་པར་བཀྲས་འཁྱིལ་པར་གཉིས་ལས་དེའི་ཕྱིར་ཞེས་དང་དགའ་ལྡན་པར་རྙིང་དང་འབྲས་
པར་དུ་བདག་གིས་སྟོང་ལྟ་བས་ཞེས་འབྱུང་ངོ)རང་བཞིན་མེད་རྟོགས་ཀྱི་ཤེས་རབ་་་་
ཐར་བའི་སྒོར་སྒྲུབ་པ་ནི། དེས་ན་རྒུད་པ་སོགས་ཏེ། དྲུངས་འབྱིན་པ་ནི་
325



རྩ་བ་ནས་འདོན་པའོ། །ཉག་གཅིག་ནི་ཁོ་ན་ཞེས་པའོ། །རང་བཞིན་མེད་
རྟོགས་ཀྱི་ཤེས་རབ་ཆོས་ཅན། ཐར་བའི་སྒོ་གཅིག་པུ་ཡིན་པར་ཐལ། ཉན་
རང་བྱང་སེམས་གང་ཡིན་ཀྱང་རང་རང་གི་ཐར་བ་འཐོབ་པ་ལ། བདེན་
འཛིན་སྤང་དགོས་པ་གང་ཞིག དེ་སྤོང་བ་ལ་དེའི་འཛིན་སྟངས་སུན་
འབྱིན་དགོས་ཤིང་། དེ་ཡང་བདག་མེད་རྟོགས་པའི་ཤེས་རབ་ཁོ་ན་ལ་རག་
ལས་པའི་ཕྱིར། དེ་ལ་རྗེ་རིན་པོ་ཆེས། འཇིག་རྟེན་རྒུད་པ་ཇི་སྙེད་པ། །དེ་
ཡི་རྩ་བ་མ་རིག་སྟེ། །གང་ཞིག་མཐོང་བས་དེ་ལྡོག་པ། །རྟེན་ཅིང་འབྲེལ་
བར་འབྱུང་བར་གསུངས། །ཞེས་གསུངས། དེ་བས་སངས་རྒྱས་ཀྱི་བསྟན་
པའི་དགོས་ཆེད་ཀྱི་གཙོ་བོ་ཡང་ཐར་བ་ཐོབ་པ་དེ་ཡིན་ལ། དེ་འཐོབ་པ་ལ་
རྒུད་པའི་རྩ་བ་བདེན་འཛིན་སྤང་དགོས། དེ་སྤང་བ་ལ་དེ་དང་འཛིན་
སྟངས་འགལ་བའི་རང་བཞིན་མེད་རྟོགས་ཀྱི་ལྟ་བ་བསྟན་པའི་སྙིང་བོ་དང་།
དེ་སྟོན་པ་དེ་སྟོན་པའི་ནང་གི་སྟོན་པ་བསམ་གྱིས་མི་ཁྱབ་པ་ཡིན་པར་ཤེས་
པར་འགྱུར་ཏེ། དེ་ཚེ་བློ་དང་ལྡན་པ་ཡིས། །རྟེན་ཅིང་འབྲེལ་བར་འབྱུང་
བའི་ལམ། །ཁྱོད་ཀྱི་བསྟན་པའི་གནད་ཉིད་དུ། ཇི་ལྟར་ཁོང་དུ་ཆུད་མི་
འགྱུར། །ཞེས་དང་། སྟོན་པའི་ནང་ན་རྟེན་འབྲེལ་སྟོན་པ་དང་། །ཤེས་
རབ་ནང་ན་རྟེན་འབྲེལ་ཤེས་པ་གཉིས། །འཇིག་རྟེན་དག་ན་རྒྱལ་པོའི་
དབང་པོ་བཞིན། །ཕུལ་བྱུང་ལགས་པར་ཁྱོད་མཁྱེན་གཞན་གྱིས་མིན། །
གསུངས་པ་རེད། །དེ་ཡང་ཐེག་པ་ཆེ་ཆུང་གི་གང་ཟག་གིས་སྟོང་བ་ཉིད་
རྟོགས་པ་འདྲ་ཡང་རྟོགས་ཚུལ་ལ་ཁྱད་པར་ཡོད་དེ། ཐེག་དམན་པས་
326



རིགས་པ་མདོར་བསྡུས་ཙམ་གྱིས་རྟོགས་ཤིང་ཐེག་ཆེན་པས་རིགས་པའི་་་་་
རྣམ་གྲངས་མཐའ་ཡས་པའི་སྒོ་ནས་རྟོགས་པ་ཡིན། དཔེར་ན། སུམ་
རྟགས་ཀྱི་གཞུང་ལྟ་བུ་ལ་མཚོན་ན། པྲ་སྟིའི་འགྲེལ་བ་ལྟ་བུའི་དཔེ་ཆ་
གཅིག་གིས་རྟོགས་པ་དང་། དེ་ལས་གཞན་འགྲེལ་བ་དང་། འགྲེལ་
བཤད་དཔེ་ཆ་མང་བོ་ལ་བརྟེན་ནས་ཤེས་པ་གཉིས་གང་ཡིན་ཡང་། སུམ་
རྟགས་ཤེས་པ་འདྲ་ཡང་ཤེས་ཚུལ་ལ་ཁྱད་པར་རྒྱ་ཆེན་པོ་ཡོད་པ་དང་འདྲ་
གསུངས། ཡང་བཞི་བརྒྱ་བའི་དོན་ནི། བདག་དང་བདག་གི་བ་རང་
བཞིན་གྱིས་ཡོད་པར་ཆགས་པ་སོགས་འདིའི་དོན་ཆགས་སོགས་ཀྱི་ཉོན་་་་་་
མོངས་རྣམས་ཀྱང་མ་རིག་པས་བདག་ཏུ་བཟུང་བའི་ཡུལ་ལ་དམིགས་ནས་
སྐྱེ་བས་མ་རིག་པ་ཟློག་པས། དེ་དག་ཁེགས་པར་འགྱུར་བར་གསུངས་པ་
ལྟར་རམ། ཡང་ན་ཆོས་རྣམས་ལ་བདེན་གྲུབ་ཏུ་འཛིན་པའི་ཆགས་པ་ཟད་
ནས་མྱང་འདས་འཐོབ་ལ། དེ་ཟད་པ་ལ་རང་བཞིན་མེད་རྟོགས་ཀྱི་ཤེས་
རབ་ཁོ་ན་དགོས་པས། དེ་ཞི་སྒོ་གཉིས་པ་མེད་པ་ཡིན་ནོ། །དེ་ལྟ་བུའི་རྣམ་
པར་ཐར་བའི་སྒོ་སྟོང་བ་ཉིད་རྟོགས་པ་གཅིག་པུ་ཞི་སྒོ་གཉིས་པ་མེད་པར་
མི་འཐད་དེ། རྣམ་པར་ཐར་བའི་སྒོ་གཞན་གཉིས་ཀྱང་ཡོད་པའི་ཕྱིར་ཞེ་ན།
སྐྱོན་མེད་དེ། འདི་ཉིད་གཙོ་བོ་ཡིན་པའི་ཕྱིར། ཆོས་རྣམས་ཀྱི་ངོ་བོ་ལ་
བདེན་འཛིན་གྱི་ཆགས་པ་མ་ལུས་པར་ཟད་ན་དོན་དུ་གཉེར་བ་འབྲས་བུ་་་
དང༌། མཚན་མ་ལ་བདེན་གྲུབ་ཏུ་དམིགས་པ་མི་འབྱུང་བས་རྣམ་ཐར་གྱི་
སྒོ་གཞན་གཉིས་འདིའི་ཞར་བྱུང་ཡིན་པའི་ཕྱིར་ཞེས་སོ། །དེ་ཉིད་ཀྱི་ཕྱིར་
327



བྱང་ཆུབ་ཀྱི་ཚོགས་ཞེས་པ་ལས་ལུང་དྲངས་སོ། །(ཆགས་པ་ཟད་པའི་རྒྱུ་ཡོད་པ་
ཞེས་པར་ཞོལ་པར་གསར་དུ་རྒྱུར་ཡོད་པ་ཞེས་པ་མ་དག)འཕགས་པ་ཡུལ་འཁོར་སྐྱོང་་་
གིས་ཞུས་པའི་མདོ་ལས། སྟོང་བ་ཞི་བ་སྐྱེ་བ་མེད་པའི་ཚུལ། །མི་ཤེས་པས་
ནི་འགྲོ་བ་འཁྱམས་གྱུར་པ། །དེ་དག་ཐུགས་རྗེ་མངའ་བས་ཐབས་ཚུལ་
དང༌། །རིགས་པ་བརྒྱ་དག་གིས་ནི་འཛུད་པར་མཛད། །ཅེས་པ་དྲངས་
ནས་ཆོས་རྣམས་ཀྱི་ངོ་བོ་བདེན་གྲུབ་ཀྱིས་སྟོང་བས་སྟོང་བ་ཉིད་དང་། རྒྱུ་
བདེན་གྲུབ་ཀྱིས་སྟོང་བས་མཚན་མ་མེད་པ་དང༌། འབྲས་བུ་བདེན་གྲུབ་
ཀྱིས་སྟོང་བས་སྨོན་པ་མེད་པའི་སྐོར་ལ་བཤད་པ་མཛད་ཅིང་། འདི་
དག་གི་ཕྱོགས་སྔ་བོད་ཀྱི་རོང་ཊིཀ་པ་དང་ཀོ་ཤཱཀ་སོགས་ཡིན་ལ། དེ་
དག་འགོག་བྱེད་དུ་སེ་ར་པ་རྗེ་བཙུན་ཆོས་ཀྱི་རྒྱལ་མཚན་གྱི་གསུང་ཀླུ་སྒྲུབ་
དགོངས་རྒྱན་དང་། འབྲས་སྤུངས་འཇམ་དབྱངས་དགའ་བའི་བློ་གྲོས་ཀྱི་
གསུང་གནམ་ལྕགས་འཁོར་ལོ་རྣམས་སུ་རྒྱས་པར་གསུངས་ཡོད་པས་དེར་་་་
གཟིགས། སྤྱིར་ན་དབུ་ཚད་སེང་གེ་མཇིང་བསྣོལ་ཞེས་པ་ལྟར་དངོས་སུ་
དབུ་མའི་གཞུང་དང་བརྒྱུད་ནས་ཁ་དོག་དཀར་དམར་ཡན་གྱི་ཚད་མའི་་་་
རིགས་པ་རྣམས་དབུ་མའི་ལྟ་བ་རྟོགས་པའི་ཐབས་སུ་འགྲོ་གསུངས།
མདོར་ན། རང་བཞིན་གྱིས་མེད་པར་རྟོགས་པའི་ལྟ་བ་འདིའི་སྒོ་ནས་
ཞུགས་ན་མྱང་འདས་ཀྱི་སར་སླེབ་ཀྱི། འདི་མེད་པར་སྒོ་གཞན་གང་ནས་
ཞུགས་ཀྱང་དེར་སླེབ་མི་ནུས་པས་ལྟ་བ་འདི་ནི་ཞི་སྒོ་གཉིས་པ་མེད་པའོ། །
(བཅད་པ་ཙམ་གྱིས་ཡུལ་ཞེས་པར་དགའ་ལྡན་པར་རྙིང་དང་འབྲས་པར་ན་ཙམ་གྱི་ཡུལ་ཞེས་་་་་་
328



འབྱུང)འདི་ལྟར་ཞི་སྒོ་གཉིས་མེད་རང་བཞིན་མེད་རྟོགས་ཀྱི་རྟོགས་པ་ཁྱད་
པར་ཅན་མྱ་ངན་ལས་འདས་པའི་ལམ་གྱི་རྩ་བ་མཐར་ཐུག་པ་དེ་ལའང་་་་་་
རྟོག་པ་ཡིན་ནོ་ཞེས་སྐྱོན་དུ་བལྟས་ནས་སྤོང་བ་དང་བཟང་རྟོག་དང་ངན་་་་་
རྟོག་གང་ཡིན་ཀྱང་རྟོག་པ་ཡིན་ཕྱིན་འགོག་དགོས་པར་འདོད་པ་དེ་ལྟར་ན་
ནི། ཁྱེད་ཅག་གིས་རྒྱ་ནག་གི་མཁན་པོ་ཧྭ་ཤང་གི་སྦྱིན་སོགས་དགེ་མི་
དགེའི་རྟོག་པ་ཐམས་ཅད་བཀག་ནས་ཡིད་བྱེད་ཐམས་ཅད་དང་བྲལ་བའི་
ཡོད་མིན་མེད་མིན་གྱི་ལྟ་བ་སློབ་དཔོན་ཀ་མ་ཤཱི་ལ་སོགས་ཀྱིས་བསྣུབས་པ་
དེ་ཉིད་གཞི་ནས་བསླང་སྟེ། དེའི་རྒྱུ་མཚན་གྱི་གཞུང་སྲོང་བའི་ལམ་སྲོལ་
འཛུགས་འདོད་པ་ཞིག་ཡིན་པར་ཚུལ་འདིས་གསལ་བར་བསྟན་པ་ཡིན་ནོ་
ཞེས་པའོ།།
329



དགག་བྱ་ངོས་འཛིན་ཁྱབ་ཆུང་བ་དགག་པ།
ས' གཉིས་པ་དགག་བྱ་ངོས་འཛིན་ཁྱབ་ཆུང་བ་དགག་པ་ལ་གཉིས་
ལས། དང་པོ་འདོད་པ་བརྗོད་པ་ནི། ཁ་ཅིག་སོགས་ཏེ། དེ་ཡང་དགག་
བྱ་འགོག་པ་ལ། ཁྱབ་ཆེས་པ་དང་ཁྱབ་ཆུངས་པ་སོགས་མཐར་བཅད་ནས་
འགོག་པ་འདི་ཡང་དགག་བྱ་ཕྱོགས་རེ་བ་བཀག་ན་དགག་བྱ་ཡོངས་རྫོགས་
མི་ཁེགས་པས། དེ་ཡང་རྩ་བ་ནས་འགོག་དགོས། དེ་ཡང་དཔེར་ན། ཁང་
བའི་ནང་གི་གློག་སྒྲོན་མང་བོ་འདི་དག་གཟིམ་པ་ལ་རེ་རེ་གཟིམ་པ་ལས་རྩ་
བ་གློག་གི་ཨ་མ་ལྟ་བུ་གང་དུ་ཡོད་པ་ངོ་ཤེས་པར་བྱས་ནས། རྩ་བ་ནས་
གཟིམས་ན་ཡོད་ཚད་གཟིམས་པ་ལྟར་དགག་བྱའི་རྩ་བ་ངོས་ཟིན་པའི་ཆེད་
ཡིན། དེ་ཡང་དགག་བྱ་ངོས་འཛིན་ཁྱབ་ཆུངས་པ་འགོག་པའི་ཚུལ་འདི་ལ་
རང་བཞིན་ཁྱད་པར་གསུམ་ལྡན་གྱི་དངོས་པོ་རྣམས་ཀྱི་སྟེང་དུ་དེར་གྲུབ་པ་
གཅིག་བྱུང་ན་དོན་དམ་དཔྱོད་པའི་རྟགས་ཀྱི་དགག་བྱར་ཡང་འགྱུར་ལ།
དེར་འཛིན་པ་ཡང་བདེན་འཛིན་ཀུན་བཏགས་སུ་འགྱུར་རོ། །འོན་ཀྱང་
ཆོས་རྣམས་ཀྱི་རང་བཞིན་ནམ་གནས་ལུགས་ཀྱི་སྟེང་དུ་དེ་ཡོད་པས་དེ་་་་་་
འགོག་པ་ཡིན་ནོ། །དེ་ཡང་སྤྱིར་དངོས་པོ་ཞེས་པ་ལ་ཡང་དོན་བྱེད་ནུས་པ་
ལ་བྱས་པ་དང་། དགག་བྱའི་དངོས་པོ་རྣམས་ཀྱི་རང་བཞིན་ལ་བཤད་པ་
330



གཉིས་སུ་གོ་དགོས་པ་ལྟར་རང་བཞིན་ལ་ཡང་གནས་ལུགས་ལ་དེར་་་་་་་་་
གསུངས་པ་དང་། གཟུགས་སོགས་ཀྱི་ཀུན་རྫོབ་པའི་རང་བཞིན་དང་རང་
ངོས་ནས་གྲུབ་པའམ་དགག་བྱ་ལ་དེར་གསུངས་པ་སོགས་དུ་མ་འབྱུང་བས་
སྐབས་སྟོབས་ཀྱིས་ཤེས་དགོས་སོ། །དེ་ཡང་ཁྱད་པར་གསུམ་གྱི་བཅོས་མིན་
ཞེས་པ་ནི། རྒྱུ་རྐྱེན་གྱིས་གསར་དུ་བཅོས་པ་མིན་པ་དང་། གཞན་ལ་ལྟོས་
པ་ནི་རྒྱུ་རྐྱེན་ལ་ལྟོས་པའོ། །དེས་ན་རང་གི་ངོ་བོས་གྲུབ་པའི་དོན་ནི་མ་
ཡིན་ནོ། །རྔོག་ལོའི་སློབ་མ་བཙན་ཁ་བོ་ཆེ་དང་ལོ་ཙཱ་བ་མདོ་སྡེ་འབར་
སོགས་ན་རེ། གང་རྣམ་པར་བཅད་པ་ངེས་ན་དབུ་མའི་ལྟ་བ་མཐར་ཐུག་
པ་དེ་ངེས་པར་འགྱུར་བའི་དགག་བྱ་ནི། རང་བཞིན་ཁྱད་པར་གསུམ་དང་
ལྡན་པ་ཡིན་ཏེ། ངོ་བོ་རྒྱུ་དང་རྐྱེན་གྱིས་མ་བསྐྱེད་པ། གནས་སྐབས་གཞན་
དུ་མི་འགྱུར་བ། རྣམ་པ་འཇོག་བྱེད་གཞན་ལ་མ་ལྟོས་པ་གསུམ་དང་ལྡན་
པ་དགོས་པའི་ཕྱིར། རྩ་ཤེས་ལས། རང་བཞིན་རྒྱུ་དང་རྐྱེན་ལས་ནི་ཞེས་
སོགས་གསུངས་པའི་ཕྱིར་ཟེར། དེ་སྐད་སྨྲ་བ་དེས་དགག་བྱ་ལེགས་པར་
ངོས་མ་ཟིན་ཏེ། དཔེར་ན། བུམ་པ་ངོས་ཟིན་པ་ལ་དངོས་པོའི་ངོ་བོ་སྟོན་
པ་ལྟར་ལྟ་བའི་ཐུན་མོང་མིན་པའི་དགག་བྱ་ངོས་འཛིན་པ་ལ་དེའི་ཁྱབ་་་་་
བྱེད་རང་བཞིན་ཁྱད་པར་གསུམ་ལྡན་ངོས་བཟུང་བའི་ཕྱིར་རོ། །རྩ་ཤེའི་
དོན་ནི། གལ་ཏེ་འདུ་བྱེད་དང་མྱུ་གུ་ལ་སོགས་པ་རང་བཞིན་གྱིས་ཡོད་ན་
ནི། མ་རིག་པ་དང་ས་བོན་ལ་སོགས་པའི་རྒྱུ་དང་རྐྱེན་ལས་ནི་འབྱུང་བར་
རིགས་པ་མ་ཡིན་ཏེ། རང་བཞིན་ཡོད་པ་ལ་སྐྱེད་བྱེད་དགོས་པ་མེད་པའི་
331



ཕྱིར། ཅི་སྟེ་སྐྱེས་པའི་སྔ་རོལ་ཏུ་ཡོད་པ་མིན་པའི་རང་བཞིན་ཁོ་ན་རྒྱུ་རྐྱེན་
ལ་བརྟེན་ནས་འབྱུང་སྙམ་ན། དེ་ལྟ་ན་རྒྱུ་དང་རྐྱེན་ལས་བྱུང་བ་ཡིན་པའི་
ཕྱིར། འབྲས་བུའི་རང་བཞིན་དུ་བྱས་པ་ཅན་དུ་འགྱུར་རོ། །ཅི་སྟེ་བྱས་
པར་ཐལ་བ་ནི་འདོད་པའོ་སྙམ་ན། བྱས་པ་ཡང་ཡིན་ལ་རང་བཞིན་ཡང་
ཡིན་ནོ་ཞེས་ཇི་ལྟ་བུར་སྨྲ་རུང་བར་འགྱུར་ཏེ། ཕན་ཚུན་འགལ་བའི་ཕྱིར་
རོ། །བཅོས་མ་དང་བཅོས་མིན་དངོས་འགལ་ཡིན་པའི་ཕྱིར། བྱས་པ་ལ་
བཅོས་མས་ཁྱབ་ལ། རང་བཞིན་ལ་མ་བཅོས་པ་དགོས་པས་བྱས་པ་ཡིན་པ་
དང་རང་བཞིན་ཡིན་པ་གཉིས་གཞི་གཅིག་ལ་འདུར་མི་རུང་ངོ༌། །རྐང་
བ་ཐ་མ་གཉིས་ཀྱིས་ཆོས་རྣམས་ཀྱི་ཆོས་ཉིད་ལ་རང་བཞིན་དུ་འཇོག་པ་དེ་
ཉིད་སྟོན་ཏེ། གལ་ཏེ་བྱས་པ་དང་འགལ་ན་རང་བཞིན་གྱི་མཚན་ཉིད་ནི་
གང་ཞེ་ན། ཆོས་རྣམས་ཀྱི་རང་གི་ངོ་བོ་ནི་རང་བཞིན་ཡིན་ནོ། །ཆོས་
རྣམས་ཀྱི་རང་བཞིན་དག་ནི། ཆུའི་ཚ་བ་ལྟར་སྔར་མེད་གསར་དུ་སྐྱེས་པའི་
བཅོས་མ་མིན་པ་དང༌། ཕ་རོལ་ཚུ་རོལ་དང་། རིང་ཐུང་ལྟ་བུ་རྒྱུ་རྐྱེན་
གཞན་ལ་ལྟོས་པ་མེད་པ་ཡིན་ནོ་ཞེས་པའོ། །དེ་དགག་པ་ལ་གསུམ། ཁྱད་
ཆོས་གསུམ་ལྡན་དགག་བྱར་འདོད་པ་དང་། རང་ལུགས་ལ་ཁྱད་པར་
གསུམ་ལྡན་གྱི་རང་བཞིན་ཡོད་པར་བསྟན་པ། ། ཆོས་ཉིད་སྒྲུབ་པ་རང་
དབང་བར་འདོད་པ་དགག་པའོ། །དང་པོ་ལ་གཉིས། ཁྱད་པར་གསུམ་
ལྡན་གྱི་རང་བཞིན་ཐུན་མོང་མིན་པའི་དགག་བྱ་མིན་པར་བསྟན་པ་ནི།
སྤྱིར་མྱུ་གུ་སོགས་ཏེ། དེ་ཡང་དགག་བྱ་འཁྲུལ་མེད་མྱོང་ཐོག་ནས་ངོས་ཟིན་
332



ན་སྟོང་ཉིད་རྟོགས་པ་ཆུ་ཚོད་གཅིག་ཡིན་པ་འདྲ་ཞེས་དགེ་ལྡན་ཞལ་ཤེས་་་
ཕྱག་ཆེན་དུ་འབྱུང་ཞིང་། མཁས་གྲུབ་སངས་རྒྱས་ཡེ་ཤེས་ཀྱིས། གང་ཞིག་
རྣམ་རྟོག་འཛིན་པར་ཡོངས་རིག་ན། །དོན་དམ་ཆོས་དབྱིངས་གཞན་ལ་
ལྟོས་མེད་འཆར། །གསུངས་པ་ལྟར་ཡིན་ལ་ལུང་འདི་གལ་ཆེན་ཞིག་ཡིན་
གསུངས། ཁ་ཅིག་གིས་བཤད་པའི་ཁྱད་པར་གསུམ་ལྡན་དགག་བྱ་ཡིན་ན་
རང་སྡེ་གྲུབ་མཐའ་སྨྲ་བ་ཡིན་ན། འདུས་བྱས་རང་བཞིན་གྱིས་མེད་པ་སྒྲུབ་
མི་དགོས་པ་དང༌། འདུས་བྱས་རང་བཞིན་མེད་པ་རྟོགས་པས་ཁྱབ་པར་
ཐལ། འདུས་བྱས་རྣམས་རྒྱུ་རྐྱེན་ལས་སྐྱེས་པ་དང་གནས་སྐབས་གཞན་དུ་
འགྱུར་བའི་མི་རྟག་པར་ངེས་པས་ཁྱབ་པའི་ཕྱིར་ཞེས་པ་སྟེ། དེ་ཡང་དཔེར་
ན། ཕ་རོལ་པོས་བུམ་པ་མིན་པ་ཞིག་བུམ་པ་ཡིན་པར་ཁས་བླངས་པ་ལ།
འོ་ན། དངོས་པོ་ཡིན་པར་འགྱུར་རོ་ཞེས་ཁྱབ་བྱེད་དངོས་པོ་ཡིན་པ་བཀག་
ན་ཁྱབ་བྱ་བུམ་པ་ཡིན་པ་ཁེགས་འགྲོ་བ་ལ་བསམ་ནས། ཁྱབ་བྱེད་ཀྱི་ངོས་
ནས་དངོས་པོར་ཐལ་ཞེས་སྐྱོན་བརྗོད་པ་ཡིན་གྱི། ཁྱབ་བྱ་བུམ་པ་རང་གི་
ངོ་བོ་ངོས་འཛིན་པ་མིན་པ་བཞིན་དུ། ཁྱབ་བྱ་རང་གི་ངོ་བོས་གྲུབ་པའི་
རང་བཞིན་དུ་ཁས་བླངས་ན་ཁྱབ་བྱེད་རང་བཞིན་ཁྱད་པར་གསུམ་ལྡན་དུ་
འགྱུར་བ་ལ་དགོངས་ནས། ཁྱབ་བྱེད་རང་བཞིན་ཁྱད་པར་གསུམ་ལྡན་དུ་
ཐལ་ཞེས། དེའི་ངོས་ནས་མི་འདོད་པའི་ཐལ་བ་འཕངས་ཏེ་སྐྱོན་བརྗོད་ཀྱི་
ཁྱབ་བྱ་དགག་བྱ་ཁྱད་པར་བ་དེའི་ངོ་བོ་ངོས་འཛིན་པ་མིན་ཞེས་པའོ། །
བོད་སྔ་རབས་པ་ཁ་ཅིག རྩ་ཤེའི་རབ་བྱེད་བཅོ་ལྔ་བ་ལས། སྟོང་ཉིད་ཀྱི་
333



ཁྱད་ཆོས་རང་བཞིན་གསུམ་གསུངས་པ་དེ་དགག་བྱ་མཐར་ཐུག་ཏུ་འདོད་
པ་ཡིན་ཏེ། རང་བཞིན་གསུམ་པོ་དེ་སྟོང་ཉིད་ཀྱི་ཁྱད་པར་ཡིན་པས་སྟོང་
ཉིད་དེར་ཁས་བླང་དགོས་པས་དེའི་སྟེང་དུ་དགག་བྱ་མ་ཡིན་ལ། ཀུན་རྫོབ་
པའི་ཆོས་རྣམས་རང་བཞིན་གསུམ་པོ་དེར་གྲུབ་ན་དགག་བྱར་འགྱུར་ཡང་
དགག་བྱ་མཐར་ཐུག་མ་ཡིན་ཏེ། དེ་དག་གི་སྟེང་དུ་དེ་བཀག་པ་ཙམ་
གྱིས་རང་བཞིན་གྱིས་མེད་པར་རྟོགས་པའི་ལྟ་བ་བསྐྱེད་མི་ནུས་ཏེ། ཁྱད་
པར་གསུམ་པོ་དེ་འདུས་བྱས་རྣམས་ཀྱི་སྟེང་དུ་མ་གྲུབ་པར་རང་སྡེ་བྱེ་མདོ་
སོགས་ཀྱིས་ཀྱང་གྲུབ་ཟིན་པའི་ཕྱིར་རོ་ཞེས་པའོ། །གཞན་ཡང་སོགས་ཀྱིས་
བདེན་པར་གྲུབ་ན་རྒྱུ་རྐྱེན་གྱིས་མ་བསྐྱེད་པ་སོགས་དགོས་ཀྱང་དེ་བདེན་་་་་
གྲུབ་ཀྱི་དོན་མིན་པར་བསྟན་ལ། ཁོ་ན་རེ། དེས་སྟོང་བ་ངེས་ན་བདེན་མེད་
མཚན་ཉིད་རྫོགས་པ་ངེས་དགོས་པར་ཐལ། བདེན་པར་གྲུབ་པ་རྟག་
དངོས་ཡིན་དགོས་པའི་ཕྱིར་ཟེར་ན། འོ་ན། མི་རྟག་པ་བུམ་པའི་དོན་ཡིན་
པར་ཐལ། བུམ་པ་ལ་མི་རྟག་པས་ཁྱབ་པའི་ཕྱིར། ཆ་མེད་དུ་གྲུབ་པ་
དགག་བྱའི་གཙོ་བོ་ཡིན་པར་ཐལ། བདེན་པར་གྲུབ་ན་ཆ་མེད་དུ་གྲུབ་
དགོས་པའི་ཕྱིར། ཁྱབ་པ་འགྲིགས། ཀུན་བཏགས་འགོག་པ་ལྷན་སྐྱེས་
འགོག་པའི་ཡན་ལག་ཏུ་བསྟན་པ་ནི། དེས་ན་ལྟ་བས་སོགས་ཏེ། ལྟ་བ་
གཏན་ལ་འབེབས་པ་ན་ལྷན་སྐྱེས་ཀྱི་མ་རིག་པའི་ཞེན་ཡུལ་འགོག་པ་གཙོ་་་
བོར་བཟུང་ནས་དེའི་ཡན་ལག་ཏུ་ཀུན་བཏགས་ཀྱི་ཞེན་ཡུལ་འགོག་ཅེས་་་་་
གསུངས་པའི་དོན་ནི། ཀུན་བཏགས་ཀྱི་བདེན་འཛིན་ཕལ་ཆེར་བདེན་
334



འཛིན་མཚན་ཉིད་པར་འོང་བས་དེ་རྒྱུ་མཚན་དུ་བཏགས་ནས་ལྷན་སྐྱེས་ཀྱི་
ཞེན་ཡུལ་འགོག་པ་སྟེ། དཔེར་ན། བདེན་མེད་དེ་རིགས་པས་དཔྱད་བཟོད་
དུ་མ་གྲུབ་པའི་ཕྱིར་ཞེས་པ་ལྟ་བུ་སྟེ། དེ་ལྟར་བྱས་ན། དེ་ཕྱིར་རྟེན་འབྱུང་
རིགས་པ་འདི་ཡིས་ནི། །ལྟ་ངན་དྲ་བ་མཐའ་དག་གཅོད་པར་བྱེད། །ཅེས་
གསུངས་པ་ལྟ་བུའོ། །(དེ་ལྟ་མིན་ན་ལྟ་བས་ཞེས་ཞེས་པར་འབྲས་པར་དུ་ལྟ་བ་ཞེས་
འབྱུང)དེས་ན་སྤྱིར་དངོས་པོ་ལ་རང་བཞིན་ཁྱད་པར་གསུམ་ལྡན་དུ་གྲུབ་པ་
འདོད་ན་དེ་དགག་དགོས་ཀྱང་། དགག་བྱ་ངོས་འཛིན་ནི། གང་བཀག་ན་
དབུ་མའི་ལྟ་བ་མཐར་ཐུག་རྒྱུད་ལ་སྐྱེ་བའི་དགག་བྱའི་རྩ་བ་ངོས་འཛིན་་་་་
དགོས་ཤིང་། དེ་ལ་ཁྱད་པར་གསུམ་ལྡན་ངོས་བཟུང་ན། ཇི་སྐད་བཤད་
པའི་སྐྱོན་རྣམས་འབྱུང་ཞིང་། གྲུབ་མཐའ་སྨྲ་བ་རྣམས་ཀྱིས་ཐུན་མོང་མ་
ཡིན་པས་འཛིན་པས་བཏགས་པ་དེ་ལུས་ཅན་འཁོར་བར་འཆིང་བྱེད་ཀྱི་རྩ་
བར་མི་འགྱུར་བ་དང་། དེ་དག་རང་བཞིན་མེད་པར་གཏན་ལ་ཕབ་ནས་
བསྒོམས་ན་བདག་འཛིན་ལྷན་སྐྱེས་ལ་མི་གནོད་པས་དེ་ལས་ལྡོག་པར་མི་་་་
འགྱུར་རོ། །ཀུན་བཏགས་དང་ལྷན་སྐྱེས་ཀྱི་ཁྱད་པར་ནི། གྲུབ་མཐའི་
དབང་གིས་བྱུང་བ་རྣམས་ཀུན་བཏགས་པ། དཔེར་ན། དངོས་པོ་ཅིག་གི་
སྟེང་དུ་ཚོན་རྩི་ཕར་བྱུགས་པ་འདྲ་བ་ཞིག་ཡིན་ལ། ལྷན་སྐྱེས་ནི་ཐོག་མ་
མེད་པ་ནས་ཡོད་པ། དཔེར་ན། གཡུའི་སྟེང་གི་ཁ་དོག་སྔོན་པོ་
དེ་ཕར་བྱུགས་པ་མ་ཡིན་པར་ལྷན་སྐྱེས་རང་འགྲུབ་ཏུ་ཡོད་པ་ལྟ་བུ་འདིའི་
སྟེང་ནས་གོ་དགོས་གསུངས། (ཀུན་བརྟགས་ཀྱི་འཛིན་པས་བརྟགས་པ་ཞེས་པར་བརྡ་
335



རྙིང་ལ་འགྲིག་ཀྱང་དེང་སང་ཡོངས་ཁྱབ་ཀྱིས་གཉིས་ཀ་ལ་བཏགས་ཞེས་བྲིས་ན་འགྲིགས་པ་་་་་་
འཆོས་གསུངས）མ་རིག་པ་ལྷན་སྐྱེས་ཀྱིས་འཛིན་ཚུལ་ལྟར་གྱི་འཛིན་སྟངས་ཀྱི་
ཡུལ་མེད་པར་གཏན་ལ་མ་ཕབ་པར་གང་ཟག་དང་ཆོས་ཀྱི་བདག་འགོག་པ་
ན། གྲུབ་མཐའ་སྨྲ་བ་ཐུན་མོང་མིན་པས་བཏགས་པ་རྣམས་འགོག་མི་
རིགས་པའི་ཕྱིར་ཏེ། གཞན་དུ་ན་སྒོམ་པ་ན་ཡང་། གཏན་ལ་ཕབ་པ་དེ་
ཙམ་ཞིག་ཏུ་འགྱུར་བ་གང་ཞིག མངོན་དུ་འགྱུར་བ་དང༌། གོམས་པ་
མཐར་ཐུག་ན་ཡང་དེ་ཙམ་ཞིག་ཏུ་འགྱུར་བའི་ཕྱིར་ཏེ། རིམ་པར་གཏན་ལ་
འབེབས་པ་སྒོམ་པའི་དོན་དང་། བསྒོམས་པ་མངོན་དུ་འགྱུར་བ་དང་།
གོམས་པ་མཐར་ཐུག་པའི་དོན་ཡིན་པའི་ཕྱིར། གྲུབ་མཐའ་ཁོ་ནས་
བཏགས་པ་ཙམ་གྱི་བདག་མེད་པར་མཐོང་བས་ཉོན་མོངས་ལྷན་སྐྱེས་ལྡོག་
པར་འདོད་པ་ཡང་མི་རིགས་པའི་ཕྱིར་ཏེ། འཇུག་པ་ལས། དོན་ནི། གང་
ཟག་གི་བདག་མེད་པ་མངོན་སུམ་དུ་རྟོགས་པར་འདོད་པའི་ཚེ་ནི་རྟག་པའི་
བདག་ཙམ་ཞིག་མེད་པར་མཐོང་བའི་སྒོ་ནས་སྤོང་ཞིང་། རྟག་པའི་བདག་
འདི་ནི་ངར་འཛིན་ལྷན་སྐྱེས་ཀྱི་དམིགས་པ་དང་རྣམ་པ་གང་གི་རྟེན་དུའང་
མི་འདོད་པ་དེ་ཡི་ཕྱིར་ན། རྟག་པའི་བདག་ཙམ་མེད་པར་ཤེས་པས་ལྷན་
སྐྱེས་ཀྱི་བདག་ཏུ་ལྟ་བ་དེ་ཉིད་དཔྱིས་ཀྱང་སྟེ་རྩ་བ་ནས་འབྱིན་ནུས་ཞེས་སྨྲ་
བ་འདི་ནི་ཤིན་ཏུ་ངོ་མཚར་བའི་གནས་སོ། །འདིའི་ཤིན་ཏུ་མཚར་ཞེས་པ་
སྨད་པའི་ཚིག་གོ །དེ་ཡང་རྟག་བདག་བཀག་པ་ཙམ་གྱིས་ལྷན་སྐྱེས་ཀྱི་
བདག་འཛིན་སྤོང་ངོ་ཞེས་པ་ཕན་ཚུན་འབྲེལ་མེད་སྨྲ་བ་ཡིན་པ། དཔེར་
336



ན། མི་འགའ་ཞིག་གིས་རང་ཁྱིམ་གྱི་རྩིག་ཕུག་ཏུ་སྦྲུལ་གནས་པ་མཐོང་ནས་
སྐྲག་བཞིན་པའི་ཚེ། མི་གཞན་ཞིག་གིས་ཁྱོད་སྦྲུལ་དེ་ལ་མ་འཇིགས་ཤིག
རྩིག་པའི་ཕུག་འདི་ན་གླང་ཆེན་མེད་དོ་ཞེས་ཁོའི་འཇིགས་པ་སེལ་བ་དེ།
ཀྱེ་མའོ་ཚུལ་འདི་མཐོང་བའི་ཚེ་མཁས་པ་ཤེས་རབ་ཅན་གཞན་གྱི་གནམ་་་་
པོར་ཏེ་བཞད་གད་ཀྱི་གནས་སུ་འགྱུར་བ་ཉིད་དོ་ཞེས་པའོ། །གཉིས་པ་
རང་ལུགས་ལ་ཁྱད་པར་གསུམ་ལྡན་གྱི་རང་བཞིན་ཡོད་པར་བསྟན་པ་ལ་་་་་
དྲུག་ལས། ཁྱད་པར་གསུམ་ལྡན་གྱི་རང་བཞིན་ཡོད་པ་ནི། འོ་ན་སློབ་
དཔོན་སོགས་ཏེ། དེ་ཡང་གནས་ལུགས་སྟོང་ཉིད་དེ་རང་བཞིན་ཁྱད་ཆོས་
གསུམ་ལྡན་གྱི་རང་བཞིན་དེར་ཡོད་ཀྱང་། རང་གི་ངོ་བོས་གྲུབ་པའི་རང་
བཞིན་དུ་ནི་མེད་དེ། ཚིག་གསལ་དུ། དུས་གསུམ་དུ་མེ་ལ་མི་འཁྲུལ་བ་ཞེས་
པ་ནི། མེ་ཡི་རང་བཞིན་སྟོང་ཉིད་དེ། དེ་ནི་དུས་གསུམ་གར་རང་བཞིན་
གྱིས་སྟོང་བ་ཁོ་ན་ཡིན་ལ། དེས་ན་དང་པོ་ཉིད་ནས་ཡོད་པའི་གཉུག་མའི་
ངོ་བོ་གསར་དུ་རྒྱུ་རྐྱེན་གྱིས་མ་བཅོས་པ། སྔར་མེད་གསར་དུ་བྱུང་བ་མིན་
པ་ཆུའི་ཚ་བ་རྐྱེན་མེ་ལ་ལྟོས་པ་ལྟ་བུ་མ་ཡིན་པར་དང་པོ་ཉིད་ནས་གཞན་
ལ་མ་ལྟོས་པར་རང་བཞིན་གྱིས་སྟོང་བ་ཚུ་རོལ་དང་ཕ་རོལ་དང་རིང་ཐུང་
སོགས་གཞི་འགའ་ཞིག་ལ་ལྟོས་ནས་བཞག་པ་ལྟར་མ་ཡིན་པར་གཞི་གང་ལ་
ལྟོས་ཀྱང་རང་བཞིན་གྱིས་སྟོང་བ་ལས་མ་འདས་པས། འཇོག་བྱེད་ཀྱི་རྒྱུར་
མ་ལྟོས་པ་དེ་ནི་མེ་ཡི་རང་བཞིན་ཡིན་ནོ། །མེ་ཡི་ངོ་བོ་རང་བཞིན་གྱིས་
སྟོང་བ་དེ་ཡང་རང་གི་ངོ་བོས་ཡོད་པ་ཡང་མ་ཡིན་ལ། ཐ་སྙད་དུ་མེད་པ་
337



ཡང་མ་ཡིན་ནོ། །རང་གི་ངོ་བོས་མེད་པ་དེ་ལྟར་ཡིན་མོད་གྱི་ཉན་པ་པོ་
སྐྲག་པ་སྤང་བའི་ཕྱིར། རྟོག་པས་བཏགས་ཙམ་དུ་ཀུན་རྫོབ་ཏུ་ཡོད་དོ་ཞེས་
བརྗོད་དོ། །(ཇི་དེ་ཡོད་དམ་ཞེས་པ་མ་དག་དྲི་བའི་དོན་ཅན་གྱི་ཅི་ཡིན་དགོས་པས་འཆོས་
གསུངས)སྔར་བཀག་པའི་རང་བཞིན་དང་གནས་ལུགས་ཀྱི་རང་བཞིན་མི་་་་་
གཅིག་ཚུལ་ནི། །
༦༤༦ -
– འོ་ན་སྔར་ཆོས་སོགས་ཏེ། (དུས་གསུམ་དུའང་མེ་ལ་ཞེས་པར་འབྲས་པར་
༡༥་
དུ་དུའང་མེད་ལ་ཞེས་པ་མ་དག)དེ་ཡང་རང་བཞིན་ཞེས་པ་དེ་ལ་ཐ་སྙད་དུ་ཡོད་་་་
པའི་རང་བཞིན་ཞིག་དང་ཐ་སྙད་དུའང་མེད་པའི་རང་བཞིན་གཉིས་ཡོད་
ལ། དང་པོ་ནི། དཔེར་ན། མི་འདི་རང་བཞིན་བཟང་བ་དང་དེ་མི་བཟང་
ཟེར་བ་དང༌། ཤིང་དང་ལྕགས་ཀྱི་རང་བཞིན་སྲ་མོ་ཡིན་ཞེས་པ་ལྟ་བུའི་
རང་བཞིན་དེ་ཡོད་དགོས་ཤིང་རང་བཞིན་དེ་ཙམ་ཡང་མེད་ན་བདེན་བཞི་
སོགས་ཀྱང་མེད་པར་འགྱུར་གསུངས། དེ་ལྟ་ནའང་མེ་དང་ཤིང་དང་
ལྕགས་སོགས་རང་གི་ངོ་བོས་གྲུབ་པའི་རང་བཞིན་ནི་ཡོད་པ་མ་ཡིན་ནོ། །
སྐྲག་པ་སྤང་ཕྱིར་སྒྲོ་བཏགས་ནས་ཡོད་པར་བསྟན་པ་ལས་ཡོད་པར་མི་་་་་
འདོད་པའི་རྩོད་སྤང་ནི། གལ་ཏེ་ཉན་ས་སོགས་ཏེ། ཆོས་རྣམས་ལ་
རང་ངོས་ནས་གྲུབ་པའི་རང་བཞིན་མེད་པས་དོན་དམ་བདེན་པ་ཡང་རང་
བཞིན་དེར་གྲུབ་པ་མེད་པ་ཚིག་གསལ་ལས་གསུངས་པ་ལྟར་ཡིན་པས་དོན་
དམ་བདེན་པ་རང་ངོས་ནས་གྲུབ་པའི་རང་བཞིན་དེར་མེད་ཀྱང་རང་་་་་་
བཞིན་ཡིན་པ་མི་འགལ་ལོ། །ཁོ་ན་རེ། རང་བཞིན་ཆོས་ཅན། ཡོད་པ་མ་
338



ཡིན་པར་ཐལ། ཉན་པ་པོའི་སྐྲག་པ་སྤང་བའི་ཕྱིར། སྒྲོ་བཏགས་ནས་
བསྟན་པ་ཡིན་པའི་ཕྱིར། དེར་ཐལ། ཚིག་གསལ་ལས། ཉན་པ་པོའི་སྐྲག་
པ་སྤང་བར་བྱ་བའི་ཕྱིར། སྒྲོ་བཏགས་ནས་ཀུན་རྫོབ་ཏུ་ཡོད་དོ་ཞེས་བརྗོད་
པར་བྱའོ་ཞེས་གསུངས་པའི་ཕྱིར་ཟེར་ན། མི་འཐད་དེ། དེ་ལྟར་ན་ཆོས་
རྣམས་ཀྱང་མེད་པར་ཐལ་བ་དང་། འཇུག་འགྲེལ་ལས། རང་བཞིན་འདི་
ནི་སློབ་དཔོན་གྱིས་ཞལ་གྱིས་བཞེས་པ་འབའ་ཞིག་ཏུ་མ་ཟད་ཀྱི་ཞེས་སོགས་
གསུངས་པ་མི་འཐད་པར་ཐལ་བ་དང་། གྲོལ་བ་འཐོབ་པ་ཡང་མི་སྲིད་
པར་ཐལ་བའི་ཕྱིར་རོ། །དེ་ཡང་ཆོས་ཉིད་ཀྱི་རང་བཞིན་འདི་སློབ་དཔོན་
གྱིས་ཞལ་གྱིས་བཞེས་ཤིང་། ཕ་རོལ་བོ་དངོས་སྨྲ་བ་གཞན་ཡང་དོན་འདི་
ཁས་ལེན་དུ་གཞུག་པར་ནུས་པས་རང་བཞིན་འདི་ནི་བརྩད་པའི་མཐར་་་་་
རང་གཞན་གཉིས་ཀ་ལ་ཚད་མས་གྲུབ་པ་ཉིད་དུ་རྣམ་པར་བཞག་གོ་ཞེས་་་་
པའོ། །འདི་ནི་དབུ་མ་བས་ཕྱི་རྒོལ་དངོས་སྨྲ་བ་ལ་བརྩད་པའི་མཐར་ཕྱི་
རྒོལ་གྱི་རྒྱུད་ལ་རང་བཞིན་མེད་རྟོགས་ཀྱི་ཚད་མ་སྐྱེད་ནུས་པའི་དོན་ནོ། །
དེས་ན་རང་བཞིན་ལ་རང་གི་ངོ་བོས་གྲུབ་པའི་རང་བཞིན་དང་། ཆོས་ཉིད་
ལ་རང་བཞིན་དུ་བྱས་པའི་རང་བཞིན་གཉིས་ཡོད་ཀྱང་མིག་སོགས་འདུས་
བྱས་རྣམས་དེ་གཉིས་གང་ཡང་མ་ཡིན་ནོ། །དེ་ཡང་ཁྱད་ཆོས་གསུམ་ཚང་
ཡང་ཐ་སྙད་དུ་ཡོད་པས་ན་རང་ངོས་ནས་གྲུབ་པ་མིན་ནོ། །ཆོས་ཐམས་
ཅད་རང་བཞིན་གྱིས་མ་གྲུབ་པར་འདོད་པ་དང་། གློ་བུར་དུ་རང་བཞིན་
ཁས་བླངས་པ་གཉིས་མི་འགལ་བ་ནི། གཟུགས་སོགས་རྣམས་སོགས་ཏེ།
339



ཀྱེ་མ་ཞེས་པ་དོན་དུ་མ་ལ་འཇུག་ཀྱང་འདིར་སྨད་པའི་སྒྲའོ། །མ་ལ་ནི་གཞི་
ནས་སམ། མ་ནས་ཞེས་པ་སྟེ་གཞི་ནས་མ་འགྲིག་དང་རྩ་བ་ནས་དང་རྐང་
ནས་ཞེས་པ་སོགས་ཀྱི་དོན་དུ་བཤད། བརྡ་རྙིང་ལ་མ་ལ་ནི། ཀྱེ་མ་ཀྱེ་ཧུད་
ཅེས་འབྱུང་ངོ་། །གློ་བུར་དུ་བཅོས་མ་མ་ཡིན་པ་དང་ཞེས་སོགས་དང་དེའི་
འཕྲོས་སུ་དབང་གིས་ཀུན་རྫོབ་ཀྱི་བདེན་པ་ལ་ལྟོས་ནས་ཞེས་ཐ་སྙད་ཙམ་
དུ་བཞག་པར་གསུངས་པ་དོན་འདྲའོ། །ཁོ་ན་རེ། གང་ཟག་གང་ཞིག་རང་
བཞིན་གྱིས་གྲུབ་པའི་དངོས་པོ་ཅུང་ཟད་ཀྱང་མི་འདོད་ལ། གློ་བུར་བའི་ཐ་
སྙད་དུ་བཅོས་མ་མ་ཡིན་པ་དང་གཞན་ལ་ལྟོས་པ་མེད་པའི་རང་བཞིན་་་་་་
ཡང་འདོད་པའི་གང་ཟག་ཁྱོད་ནི། ཕན་ཚུན་འགལ་ཞིང་མ་འབྲེལ་བར་སྨྲ་
བ་ཞིག་གོ་ཟེར། དེ་ལ་སྐྱོན་མེད་དེ། གལ་ཏེ་མིག་སོགས་རང་གི་ངོ་བོ་རྒྱུ་
རྐྱེན་གྱིས་བྱས་པའི་རྟེན་འབྲེལ། བྱིས་པ་སོ་སྐྱེས་ཀྱང་མངོན་སུམ་དུ་རྟོགས་
ནུས་པའི་སྒོ་ནས་བཟུང་བར་བྱ་བ་གང་ཡིན་པའི་ངོ་བོ་ཉིད་མིག་སོགས་ཀྱི་
རང་བཞིན་མཐར་ཐུག་ཡིན་ན། དེ་འདྲའི་རང་བཞིན་དེ་ཕྱིན་ཅི་ལོག་ཏུ་
གྱུར་པ་སྟེ་འཁྲུལ་བར་གྱུར་པས་ཀྱང་མངོན་སུམ་དུ་རྟོགས་ནུས་པའི་ཕྱིར་ན།
རང་བཞིན་དེ་མངོན་སུམ་དུ་མཐོང་བའི་ཕྱིར་དུ་ལམ་སྒོམ་པ་དང་ཚངས་་་་
སྤྱོད་དོན་མེད་པར་འགྱུར་བའི་ཕྱིར་དང་། མིག་སོགས་ཀྱི་ངོ་བོ་འདི་
ཉིད་དེ་རྣམས་ཀྱི་རང་བཞིན་མཐར་ཐུག་པ་དེ་མ་ཡིན་པའི་རྒྱུ་མཚན་གྱིས།
དེ་དག་གི་རང་བཞིན་མཐར་ཐུག་བལྟ་བའི་དོན་དུ་ལམ་སྒོམ་པ་དང་ཚངས་
པར་སྤྱོད་པ་དོན་དང་འབྲས་བུ་དང་བཅས་པར་འགྱུར་བས་སོ། །དེས་ན་
3 40



རང་བཞིན་ལ། གནས་སྐབས་ཀྱི་རང་བཞིན། དཔེར་ན། མེ་གྱེན་དུ་འབར་
བ་མེའི་རང་བཞིན་དང་ཆུ་ཐུར་དུ་འབབ་པ་ཆུའི་རང་བཞིན་ཟེར་བའི་ཐ་་་
སྙད་པའི་རང་བཞིན་དེ་ཡོད། དོན་དམ་དངོས་བཏགས་ཀྱི་ཁྱད་པར་
བསྟན་པ་ནི།
པ ད་ལྟ་ཆོས་རྣམས་ལ་སོགས་ཏེ། ད་ལྟ་སོ་སྐྱེའི་སྐབས་ལྟ་བ་ཐོག་
མར་གཏན་ལ་འབེབས་པའི་དུས་འདིར་ཆོས་རྣམས་ལ་རང་གི་ངོ་བོས་གྲུབ་
པའི་རང་བཞིན་དུ་གྲུབ་པ་རྡུལ་ཙམ་ཡང་མེད་པར་གཏན་ལ་འབེབས་པའི་
ཚེ། གང་གཏན་ལ་ཕབ་པའི་རང་བཞིན་གྱིས་སྟོང་བའི་སྟོང་ཉིད་དེ་ནི།
གཟུགས་སོགས་ཀྱི་ཆོས་འདི་དག་ཁྱད་པར་གྱི་གཞིར་བྱས་པའི་སྟེང་དུ་ཁྱད་
ཆོས་སུ་ཡོད་པ་ཡིན་པས་བློ་གཅིག་གི་ཡུལ་ན་ཁྱད་གཞི་གཟུགས་སོགས་་་་་
དང༌། ཁྱད་ཆོས་སྟོང་ཉིད་དེ་གཉིས་ཀ་ཡོད་པ་མི་འགལ་ཞིང་། དེ་ལ་རང་
བཞིན་གྱིས་མེད་བཞིན་དུ་དེར་སྣང་བའི་གཉིས་སྣང་ཡོད་ལ། གཉིས་སྣང་
དེ་མ་ལོག་པས་ན། བློ་ངོ་དེའི་སྣང་བ་དང་བཅས་པའི་སྟོང་ཉིད་དེ་རྣམ་
གྲངས་མ་ཡིན་པའི་དོན་དམ་བདེན་པ་བཏགས་པ་བར་འགྱུར་རོ། །འོན་
ཀྱང་བློ་དེའི་ངེས་ངོའི་སྟོང་ཉིད་དང་སྣང་ངོའི་སྟོང་ཉིད་གཉིས་ཁྱད་པར་་་་་
ཤིན་ཏུ་ཆེ་ཞིང་། དེའི་ངེས་ངོའི་སྟོང་ཉིད་ནི་སྟོང་ཉིད་དངོས་ཡིན་ནོ། །དེ་
ལྟར་གཟུགས་སོགས་རང་བཞིན་གྱིས་སྟོང་བའི་སྟོང་ཉིད་ནི། གཟུགས་
སོགས་ཀྱི་སྟེང་དུ་ཁྱད་ཆོས་སུ་ཡོད་ལ། ། དེ་འདྲའི་ཁྱད་གཞི་ཁྱད་ཆོས་ཀྱི་
ཚོགས་དོན། དཔེར་ན། མྱུ་གུ་དང་མྱུ་གུ་བདེན་མེད་ཀྱི་ཚོགས་དོན་དེ་མྱུ་གུ་
341



བདེན་མེད་དུ་རྟོགས་པའི་རིགས་ཤེས་རྗེས་དཔག་གི་ངོར་ཡོད་ཅིང་། དེ་
འདྲའི་གཉིས་སྣང་མ་ལོག་པས་དེའི་ངོར་སྟོང་ཉིད་དོན་དམ་བདེན་པ་་་་་་
བཏགས་པ་བ་དང་མྱུ་གུ་བདེན་མེད་དུ་མངོན་སུམ་དུ་རྟོགས་པའི་འཕགས་
པའི་མཉམ་བཞག་གི་ངོར་དེ་འདྲའི་གཉིས་སྣང་དེ་ལོག་པས་དེ་གཉིས་ཁྱད་
གཞི་ཁྱད་ཆོས་སུ་འཇོག་པའང་བློ་དེའི་ངོར་མི་འཐད་པས་བློ་གཞན་ཞིག་གི་
ངོར་འཇོག་དགོས། འདིའི་གནོད་བྱེད་ལམ་རིམ་ཆུང་བར་དོན་དམ་པ་དེ་
ངོ་བོའི་སྒོ་ནས་ཁྱད་པར་མེད་ཀྱང་ཡུལ་གྱི་ངོས་ནས་རང་གི་ངོ་བོས་གྲུབ་་་་་
པའི་དགག་བྱའི་སྤྲོས་པ་ཐམས་ཅད་ཞི་བ་དང༌། གཉིས་སྣང་གི་སྤྲོས་པ་
ཐམས་ཅད་ཞི་བའི་ཁྱད་ཆོས་གཉིས་ལྡན་ཞིག་དགོས་ཤིང༌། དེ་ཡང་མྱུ་གུ་
བདེན་མེད་དེ་རྟོགས་པའི་འཕགས་པའི་མཉམ་བཞག་གི་ངོར་དེ་གཉིས་ཀ་
ཡིན་ཀྱང་། མྱུ་གུ་བདེན་མེད་དུ་རྟོགས་པའི་རིགས་ཤེས་རྗེས་དཔག་གི་ངོར་
གཉིས་སྣང་གི་སྤྲོས་པ་མ་ལོག་པས། དེའི་ངོར་དགག་བྱའི་སྤྲོས་པ་ཞི་བའི་
དེ་བཞིན་ཉིད་ཡིན་ཀྱང་གཉིས་སྣང་གི་སྤྲོས་པ་ཞི་བའི་དེ་བཞིན་ཉིད་མིན་་་་
པས། དེའི་ཆ་ནས་དེའི་ངོར་དོན་དམ་བདེན་པ་བཏགས་པ་བ་ཡིན་ཀྱང་།
སྤྱིར་དེ་དེའི་ངོར་དོན་དམ་བདེན་པ་བཏགས་པ་བ་མ་ཡིན་པར་གསུངས་་་་་
ཀྱང་འདིས་ལམ་རིམ་ཆེ་བ་ལ་ཡང་ཞིབ་ཆ་འདོན་དགོས་པར་འདུག་གོ །
དཀའ་འགྲེལ་ལས། ལམ་རིམ་ཆུང་བར། དོན་དམ་ལ་ཡུལ་ཡུལ་ཅན་གཉིས་
ལས་ཡུལ་ཅན་མི་རྟོག་ཡེ་ཤེས་ཀྱིས་སྟོང་ཉིད་གཟིགས་པའི་ངོར་བདེན་པ་་་་
དང་། གཉིས་སྣང་གི་སྤྲོས་པ་ཐམས་ཅད་གཅོད་ནུས་པས་དོན་དམ་དངོས་
342



དང་རིགས་ཤེས་རྗེས་དཔག་ལྟ་བུའི་རྟོག་བཅས་ཀྱིས་རང་གི་ཡུལ་དུ་བདེན་
པའི་སྤྲོས་པ་འགོག་ནུས་ཀྱང་གཉིས་སྣང་གི་སྤྲོས་པ་གཅོད་མི་ནུས་པས།
འཇིག་རྟེན་ལས་འདས་པའི་དོན་དམ་དང་རྗེས་སུ་མཐུན་པར་གསུངས་་་་་
པའི་འཕྲོས་སུ་སྟོང་ཉིད་རིགས་ཤེས་རྟོག་མེད་ཀྱི་ངོར་ནི་སྤྲོས་པ་གཉིས་ཆར་
དང་བྲལ་བའི་དོན་དམ་དངོས་ཡིན་ལ། རིགས་ཤེས་རྟོག་བཅས་ཀྱི་ངོར་ནི་
སྤྲོས་པ་ཕྱོགས་གཅིག་ཙམ་དང་བྲལ་བས་སྤྲོས་པ་གཉིས་ཆར་དང་བྲལ་བའི་
དོན་དམ་དངོས་མིན་གྱི། སྤྱིར་དོན་དམ་བདེན་པ་དངོས་མིན་ཟེར་བ་མིན་
ནོ། །ཞེས་པ་ལྟར་སྟོང་ཉིད་དེ་རིགས་ཤེས་རྗེས་དཔག་གི་ངོར་སྤྲོས་པ་
ཕྱོགས་གཅིག་ཙམ་ལས་སྤྲོས་པ་ཐམས་ཅད་དང་བྲལ་བ་མིན་སྟབས། སྤྲོས་
པ་གཉིས་ཆར་དང་བྲལ་བའི་དོན་དམ་དང་རྗེས་སུ་མཐུན་པ་ཡིན་པས་་་་་་་
བཏགས་པ་བར་བཤད་པ་ཙམ་མ་གཏོགས་དེ་དོན་དམ་རྗེས་མཐུན་པ་དང་།
སྤྲོས་པ་ཐམས་ཅད་དང་བྲལ་བའི་དོན་དམ་དངོས་གཉིས་གང་ཡང་མིན་་་་་
པར་འདྲ་ལ། རིགས་ཤེས་རྗེས་དཔག་གི་ངོར་སྤྲོས་པ་ཕྱོགས་གཅིག་ཙམ་
དང་བྲལ་བའི་སྟོང་ཉིད་དང་རིགས་ཤེས་རྟོག་མེད་ཀྱི་ངོར་སྤྲོས་པ་ཐམས་
ཅད་དང་བྲལ་བའི་སྟོང་ཉིད་གཉིས་ཡིན་ཁྱབ་མཉམ་ཡིན་སྟབས། ཡུལ་
སྟོང་ཉིད་ཀྱི་སྟེང་ནས་དངོས་དང་རྗེས་མཐུན་པའི་ཁྱད་པར་འབྱེད་མི་ནུས།
འདི་དག་ལ་འཕྲོས་པ་མང་ཡང་ཞིབ་ཏུ་དཀའ་འགྲེལ་དུ་གཟིགས་པར་ཞུ།
འདི་དག་གི་འཕྲོས་སུ་སྔོན་གྱི་བྱུང་བ་ཞིག་ལ། རྒྱལ་པོ་ལྷ་བཟང་དང་ཐུན་
མོང་དུ་བསམ་བློ་མིའུ་ཐུང་དུ་གྲགས་པ་མཚན་དངོས་བསོད་ནམས་རྒྱལ་་་་་
343



མཚན་དང་དཔལ་ཆོས་མཁན་ཆེན་དགེ་འདུན་རྒྱ་མཚོ་འབྲས་སྤུངས་སུ་་་་་
སློབ་གཉེར་གནང་སྐབས་རྒྱལ་པོ་ལྷ་བཟང་དང་མཉམ་དུ་སེ་རར་རྒྱལ་པོ་་་་
གདན་དྲངས་པ་ལྟར་ཕེབས་ཏེ་བྱེས་པའི་གྲྭ་ཚང་དུ་གསོལ་སྟོན་ཐོག་སྐུ་རུས་
སོག་པོ་ཡིན་པའི་སྒོ་མང་མཁན་པོ་རྡོ་རྗེ་རྒྱལ་མཚན་ཞུ་བ་དེ་ལ་ལོ་ཙཱ་བྱེད་
དུ་བཅུག་སྟེ། རྒྱལ་པོས་བླ་མ་རྣམས་ལ་བཀའ་འདྲི་འདི་ལྟར་མཛད་དེ། ཇི་
ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་གཟིགས་པའི་གཟིགས་ངོར་ཇི་་་་
སྙེད་པ་དང་། ཇི་སྙེད་པ་གཟིགས་པའི་ཡེ་ཤེས་ཀྱིས་ཇི་སྙེད་པ་གཟིགས་
པའི་གཟིགས་ངོར་ཇི་ལྟ་བ་གཟིགས་སམ་མ་གཟིགས་ཞེས་དང་། ཡང་
སངས་རྒྱས་ཀྱི་ཡེ་ཤེས་ཀྱིས་སངས་རྒྱས་ཀྱི་ཡེ་ཤེས་གཟིགས་སམ་མ་གཟིགས།
མ་གཟིགས་ན་ཆོས་ཐམས་ཅད་མཁྱེན་པ་འགལ་ཞིང་། མཁྱེན་ན་གཉིས་
སྣང་དང་བཅས་པའི་གཉིས་སྣང་ནུབ་པ་གང་གི་སྒོ་ནས་མཁྱེན། གཉིས་
སྣང་དང་བཅས་པའི་སྒོ་ནས་མཁྱེན་ན་ཐ་དད་པའི་སྒོ་ནས་མཁྱེན་དགོས་ལ།
དེ་ལྟ་ནའང་རང་ལས་ཐ་དད་དུ་མ་གྲུབ་བཞིན་དུ་ཐ་དད་དུ་སྣང་བའི་ཕྱིར་
འཁྲུལ་ཤེས་སུ་འགྱུར་ལ། གཉིས་སྣང་ནུབ་པའི་སྒོ་ནས་མཁྱེན་ན། ཐ་དད་
པའི་སྣང་བ་ནུབ་ནས་ཐ་མི་དད་དུ་མཁྱེན་དགོས་ལ། དེ་ལྟ་ན་རང་གིས་
རང་ཉིད་གཉིས་སྣང་ནུབ་པའི་ཚུལ་གྱིས་མངོན་སུམ་དུ་རྟོགས་པའི་ཕྱིར་་་་་་
རང་རིག་མངོན་སུམ་དུ་ཁས་བླངས་པར་ཐལ་བའི་ཕྱིར། དེ་ལུགས་འདི་ལ་
མི་འཐད་དོ་ཞེས་དྲིས་པས། ཐམས་ཅད་ཀྱི་བགྲོས་ཤོས་སེ་ར་བྱེས་པའི་བླ་
ཟུར་དེ་སྐབས་བྱམས་ཆེན་ཆེན་པོ་ཁྲི་ལས་ཐོག་པ་བློ་བཟང་ནོར་བུ་ཞུ་བ་་་
344



དེས། བཀའ་འདྲིའི་ལན་དུ། ཇི་ལྟ་བ་རྟོགས་པའི་རྣམ་མཁྱེན་གྱིས་ཇི་ལྟ་བ་
གཟིགས་པའི་གཟིགས་ངོར་ཇི་སྙེད་པ་མི་མཁྱེན་པ་དང་ཇི་སྙེད་པ་མཁྱེན་་་་་
པའི་ཡེ་ཤེས་ཀྱིས་ཇི་སྙེད་པ་གཟིགས་པའི་གཟིགས་ངོར་ཇི་ལྟ་བ་མི་མཁྱེན་
པ་ལགས་ཤིང་། སངས་རྒྱས་ཀྱི་ཡེ་ཤེས་ཀྱིས་སངས་རྒྱས་ཀྱི་ཡེ་ཤེས་གཉིས་
སྣང་དང་བཅས་པའི་སྒོ་ནས་མཁྱེན་པ་ཡིན་ལགས་ཞུས་པ་མ་གཏོགས་རྩོད་
པ་མ་གནང་། དེ་ནས་སེ་ར་སྨད་དུ་ཕེབས་ནས་གསོལ་ཇའི་སྟེང་། རྒྱལ་
པོས་ཁ་སང་ངེད་ཀྱི་དྲི་བ་རྣམས་ལ་མཁན་པོ་བློ་བཟང་ནོར་བུས་ལན་་་་་་་
གནང་བ་ཚད་མར་སོང་མིན་གང་ལྟར་ཡང་ཀླུ་འབུམ་ཞབས་དྲུང་དགེ་་་་་་
འདུན་རྒྱ་མཚོ་ཡར་བཞེངས་ནས་དེ་དག་མི་འཐད་པའི་སྒྲུབ་བྱེད་བགྲོ་གླེང་
མཛོད་གསུངས་པར། བྱམས་ཆེན་མཁན་པོ་ཡར་བཞེངས་པ་ལ། རྒྱལ་
པོའི་ཞལ་ནས། མཁན་པོ་རང་བཞུགས་གདན་འཇགས་བཞིན་གནང་ཆོག་
པ་ཕེབས་པར། ཀླུ་འབུམ་པས་ཐལ་སྐད་བཏང་ནས། འོ་ན་ཇི་ལྟ་བ་
གཟིགས་པའི་ཡེ་ཤེས་ཀྱིས་ཇི་ལྟ་བ་གཟིགས་པའི་གཟིགས་ངོར་ཇི་སྙེད་པ་་་་
མེད་ལ། ཇི་ལྟ་བ་གཟིགས་པའི་ཡེ་ཤེས་ཀྱིས་ཇི་ལྟ་བ་གཟིགས་པའི་གཟིགས་
ངོར་ཇི་ལྟ་བ་ཡོད་པའི་ཁྱད་པར་འཐད་པར་ཐལ། འདོད་པའི་ཕྱིར།
འདོད་བྱས་པ་ལ། འོ་ན། ཇི་ལྟ་བ་གཟིགས་པའི་ཡེ་ཤེས་ཀྱིས་ཇི་ལྟ་བ་
གཟིགས་པའི་གཟིགས་ངོར་ཇི་ལྟ་བ་གཟིགས་པ་ཡོད་པར་ཐལ། དེའི་ངོར་
ཇི་ལྟ་བ་ཡོད་པའི་ཕྱིར། འདོད་བྱས་པ་ལ། འཁོར་གསུམ་བྱས་ཏེ། ཇི་ལྟ་
བ་གཟིགས་པའི་ཡེ་ཤེས་ཀྱིས་ཇི་ལྟ་བ་གཟིགས་པའི་གཟིགས་ངོར་ཇི་ལྟ་བ་་་
345



གཟིགས་པའི་ཡེ་ཤེས་ཡོད་པར་ཐལ། དེའི་གཟིགས་ངོར་ཇི་ལྟ་བ་གཟིགས་
པ་ཡོད་པའི་ཕྱིར། འདོད་བྱས་པ་ལ། འཁོར་གསུམ། འོ་ན་ཇི་ལྟ་བ་
གཟིགས་པའི་ཡེ་ཤེས་ཀྱིས་ཇི་ལྟ་བ་གཟིགས་པའི་གཟིགས་ངོར་ཇི་སྙེད་པ་་་་
ཡོད་པར་ཐལ། དེའི་གཟིགས་ངོར་ཇི་ལྟ་བ་གཟིགས་པའི་ཡེ་ཤེས་ཡོད་པ་
གང་ཞིག ཇི་ལྟ་བ་གཟིགས་པའི་ཡེ་ཤེས་ཡིན་ན་ཇི་སྙེད་པ་ཡིན་པས་ཁྱབ་
པའི་ཕྱིར། མ་ཁྱབ་བྱས་པ་ལ། གཞན་ཡང་ཇི་ལྟ་བ་དང་ཇི་སྙེད་པ་གཉིས་
ཀ་གཟིགས་པའི་ཡེ་ཤེས་ཡོད་པར་ཐལ། ཇི་ལྟ་བ་གཟིགས་པའི་ཡེ་ཤེས་
དང་། ཇི་སྙེད་པ་གཟིགས་པའི་ཡེ་ཤེས་གཉིས་ཀ་ཡོད་པའི་ཕྱིར། དེ་ལ་
འདོད་བྱས་པ་ལ། ཇི་ལྟ་བ་དང་ཇི་སྙེད་པ་གཉིས་ཀ་གཟིགས་པའི་ཡེ་ཤེས་
ཀྱིས་ཇི་ལྟ་བ་དང་ཇི་སྙེད་པ་གཉིས་ཀ་གཟིགས་ངོར་ཇི་ལྟ་བ་ཡོད་པར་ཐལ།
དེ་གཉིས་ཀ་གཟིགས་པའི་ཡེ་ཤེས་ཡོད་པའི་ཕྱིར། མ་ཁྱབ་བྱས་པ་ལ།
འཁོར་གསུམ། ཇི་ལྟ་བ་དང་ཇི་སྙེད་པ་གཉིས་ཀ་གཟིགས་པའི་ཡེ་ཤེས་ཀྱིས་
ཇི་ལྟ་བ་དང་ཇི་སྙེད་པ་གཉིས་ཀ་གཟིགས་པའི་གཟིགས་ངོར་ཇི་ལྟ་བ་ཡོད་
པར་ཐལ། དེའི་གཟིགས་ངོར་ཇི་ལྟ་བ་དང་ཇི་སྙེད་པ་གཉིས་ཀ་ཡོད་པའི་
ཕྱིར། རྟགས་མ་གྲུབ་བྱས་པ་ལ། འཁོར་གསུམ། འོ་ན། གཞི་གྲུབ་ན།
ཁྱོད་གཟིགས་པའི་ཡེ་ཤེས་ཀྱིས་ཁྱོད་གཟིགས་པའི་ངོར་ཁྱོད་ཡོད་པས་མ་་་་་
ཁྱབ་པར་ཐལ། ཇི་ལྟ་བ་དང་ཇི་སྙེད་པ་གཉིས་ཀ་གཟིགས་པའི་ཡེ་ཤེས་
ཀྱིས་ཇི་ལྟ་བ་དང་ཇི་སྙེད་པ་གཉིས་ཀ་གཟིགས་པའི་གཟིགས་ངོར་ཇི་ལྟ་བ་
དང་ཇི་སྙེད་པ་གཉིས་ཀ་མེད་པའི་ཕྱིར། མ་ཁྱབ་ཟེར་བ་ལ། ཇི་ལྟ་བ་དང་
346



ཇི་སྙེད་པ་གཉིས་ཀ་ཆོས་ཅན། ཁྱོད་གཟིགས་པའི་ཡེ་ཤེས་ཀྱིས་ཁྱོད་
གཟིགས་པའི་གཟིགས་ངོར་ཁྱོད་ཡོད་པར་ཐལ། ཁྱོད་གཞི་གྲུབ་པའི་ཕྱིར།
རྟགས་ཁྱབ་ཁས་ཞེས་པ་ལ། འདོད་ལན་བ ཏབ་པས་དངོས་འགལ་དུ་སོང་
བས་རྒྱལ་པོ་འཁོར་བཅས་བཞད་མོ་མཛད། གོང་གི་ཁས་བླངས་གཉིས་པ་
ལ། འོ་ན། སངས་རྒྱས་ཀྱི་ཡེ་ཤེས་ཀྱིས་སངས་རྒྱས་ཀྱི་ཡེ་ཤེས་དེ་གཉིས་སྣང་
དང་བཅས་པའམ་རང་དང་ཐ་དད་པའི་སྒོ་ནས་མཁྱེན་པར་ཐལ། སངས་
རྒྱས་ཀྱི་ཡེ་ཤེས་ཀྱིས་སངས་རྒྱས་ཀྱི་ཡེ་ཤེས་གཉིས་སྣང་དང་བཅས་པའི་སྒོ་་་་
ནས་མཁྱེན་པའི་ཕྱིར། འདོད་བྱས་པ་ལ། སངས་རྒྱས་ཀྱི་ཡེ་ཤེས་ཀྱིས་
སངས་རྒྱས་ཀྱི་ཡེ་ཤེས་རང་དང་ཐ་དད་དུ་སྣང་བའི་སྒོ་ནས་མཁྱེན་པར་་་་་
ཐལ། འདོད་པའི་ཕྱིར། འདོད་ཟེར་བ་ལ། སངས་རྒྱས་ཀྱི་ཡེ་ཤེས་ཀྱིས་
སངས་རྒྱས་ཡེ་ཤེས་རང་དང་ཐ་དད་དུ་ངེས་པའི་སྒོ་ནས་མཁྱེན་པར་ཐལ།
འདོད་པའི་ཕྱིར། འདོད་ཟེར་བ་ལ། སངས་རྒྱས་ཀྱི་ཡེ་ཤེས་དེ་སངས་
རྒྱས་ཀྱི་ཡེ་ཤེས་དང་ཐ་དད་དུ་སངས་རྒྱས་ཀྱི་ཡེ་ཤེས་ཀྱིས་མཁྱེན་པར་ཐལ།
འདོད་པའི་ཕྱིར་སོགས་འཕངས་པ་ཡིན་འདུག་གོ །དོན་དམ་པར་སྤྲོས་
བྲལ་ཡིན་ཡང་རང་ངོས་ནས་གྲུབ་མི་དགོས་པ་ནི། དེ་ལྟར་ན་སོགས་ཏེ།
དངོས་པོ་རྣམས་མ་རིག་པའི་རབ་རིབ་ཀྱི་མཐུས་དམིགས་ཞེས་པ་ནི། མ་
རིག་པའི་རབ་རིབ་ཀྱི་མཐུས་དམིགས་པའི་དངོས་པོ་རྣམས་ཞེས་པ་སྟེ།
འདི་འདྲའི་རིགས་མང་པོ་འབྱུང་བའི་དོན་སློབ་ལམ་ན་མ་རིག་པའི་རབ་་་་
རིབ་ཀྱིས་མ་བསླད་པའི་ཤེས་པ་འཕགས་པའི་མཉམ་བཞག་ཟག་མེད་མ་་་་
347



གཏོགས་པ་མེད་པས། གཟུགས་སོགས་ཀུན་རྫོབ་པ་རྣམས་འཇོག་བྱེད་
ཐ་སྙད་པའི་ཤེས་པ་ལ་མ་རིག་པའི་བསླད་པ་ཡོད་པ་ལ་དགོངས་ནས་ཀྱང་
ཀུན་རྫོབ་པ་རྣམས་ལ་མ་རིག་པས་བཞག་ཅེས་པ་དང་། མ་རིག་པས་
བསྐྱེད། དེས་དམིགས་ཅེས་པ་ཡང་སྐབས་མང་པོར་གསུངས་སོ། དོན་ནི།
མ་རིག་པ་དང་དེའི་རབ་རིབ་བག་ཆགས་ཀྱིས་མ་བསླད་པའི་འཕགས་པའི་
མཉམ་བཞག་ཟག་མེད་ཡེ་ཤེས་ཀྱི་སྣང་ངོར་སྟོང་བ་ཉིད་ཁོ་ན་ལས་དེའི་་་་་
རྟེན་ཆོས་ཅན་མེད་པའི་དོན་ནི། ཊཱིཀ་ཆེན་ལས། མ་རིག་པའི་རབ་རིབ་ཀྱི་
མཐུས་དམིགས་པ་འདི་རྣམས་དེ་ཁོ་ན་ཉིད་དུ་ཡོད་ན། འཕགས་པའི་
མཉམ་བཞག་ཟག་པ་མེད་པའི་ཡེ་ཤེས་ཀྱིས་དམིགས་དགོས་པ་ལས། དེ་
རྣམས་ཅི་ཡང་མ་གཟིགས་པའི་ཚུལ་གྱིས་དེ་དག་གི་དེ་ཁོ་ན་ཉིད་དེ་ཡེ་ཤེས་
དེའི་ཡུལ་དུ་འགྱུར་ཏེ། ཡེ་ཤེས་དེས་ནི། དངོས་པོ་རྣམས་ཀྱི་དེ་ཁོ་ན་ཉིད་
རྟོགས་པའི་ཕྱིར་དང་། དངོས་པོ་འདི་རྣམས་དེ་ཁོ་ན་ཉིད་དུ་མ་གྲུབ་པ་དེ་
ཉིད། དེ་དག་གི་དེ་ཁོ་ན་ཉིད་ཡིན་པའི་ཕྱིར་དང་། དགག་བྱ་ཡིན་ན་
དམིགས་སུ་རུང་བ་ལས་མི་དམིགས་པ་ཉིད་ཀྱིས་དགག་བྱ་བཀག་པ་རྟོགས་
པར་འཇོག་པའི་ཕྱིར་རོ་ཞེས་པ་ལྟར་གོ་དགོས་སོ། །དངོས་པོ་རྣམས་ཀྱི་
རང་བཞིན་དུ་གྱུར་པ་སོགས་ཀྱི་དོན་ནི། ཆོས་རྣམས་ཀྱི་རང་བཞིན་རང་གི་
མཚན་ཉིད་ཀྱིས་སྐྱེ་བ་མེད་པ་དེ་ཡང་བཏགས་དོན་བཙལ་ན་ཅིར་ཡང་གྲུབ་
པ་མ་ཡིན་པ་ཉིད་ཀྱིས་རང་བཞིན་གྱིས་གྲུབ་པའི་དངོས་པོ་མེད་པ་ཙམ་་་་་
ཡིན་པས། རིགས་པའི་དཔྱད་བཟོད་ཀྱི་ངོ་བོ་མེད་པའི་ཕྱིར། རང་བཞིན་
348



གྱིས་གྲུབ་པའི་དངོས་པོའི་རང་བཞིན་དུ་ཡོད་པ་མ་ཡིན་ནོ། །ཞེས་པའོ། །
གསུམ་པ་ཆོས་ཉིད་སྒྲུབ་པ་རང་དབང་བར་འདོད་པ་དགག་པ་ལ་གཉིས་་་་་
ལས། འདོད་པ་བརྗོད་དེ་གསུང་རབ་ཀུན་དང་འགལ་བར་བསྟན་པ་ནི།
གང་དག་དོན་དམ་སོགས་ཏེ། དོན་ནི། ཇོ་ནང་པས་དུས་འཁོར་དང་རྒྱུད་
བླ་མའི་ཁུངས་བྱེད་ཁུལ་གྱི་བོད་ཀྱི་མཁས་པར་ཁས་འཆེ་བ་གང་དག དོན་
དམ་པའི་དགག་བྱ་ཆོས་དང་གང་ཟག་གི་བདག་གཉིས་ལ་སོགས་པའི་སྤྲོས་
པ་རྣམ་པར་བཅད་པ་ཙམ་ཞིག་ལ་མི་འཇོག་པར་སྔོ་སེར་ལ་སོགས་པ་རྫས་
སོ་སོར་མ་འདྲེས་པ་བློ་ལ་ཤར་བ་ལྟར། དོན་དམ་པར་ཡིན་ལུགས་རྟོགས་
པའི་ཚེ་ནའང་བློ་མ་འཁྲུལ་བའི་ཡུལ་དུ་ཁོ་རང་གི་ངོ་བོ་གཞན་དང་མ་་་་་
འདྲེས་པར་ཡུལ་སྟེང་ནས་གཞན་ལ་ལྟོས་མེད་དུ་རང་དབང་དུ་གྲུབ་པའི་་་་
ཚུལ་གྱིས་འཆར་བར་འདོད་པ་དང་། གང་ཤར་བ་དེ་ལྟར་དུ་ཡོད་པ་ཡིན་
ལ། དེ་ལྟར་ཡོད་པར་ངེས་པ་ནི། དུས་འཁོར་དང་ཐོགས་མེད་ཀྱི་ལུགས་ཀྱི་
ཟབ་མོའི་དོན་རྟོགས་པའི་ལྟ་བ་མཐར་ཐུག་ཡིན་པར་འདོད་ཅིང་། ཀླུ་སྒྲུབ་
དང་སེང་བཟང་སོགས་ཀྱིས་སེམས་ཅན་རྣམས་ཀྱིས་གང་ལ་གང་ཟག་དང་
ཆོས་ཀྱི་བདག་གཉིས་སུ་ཞེན་པའི་གཞིར་གྱུར་པའི་ཕྱི་ནང་གི་ཆོས་འདི་་་་་
རྣམས་རང་བཞིན་གྱིས་མེད་པར་རྟོགས་པ་ནི། ཆད་ལྟ་དང་ཡང་དག་པའི་
ལྟ་བའི་གོལ་ས་སྟེ། ཡང་དག་པའི་ལྟ་བའི་ལོག་ཕྱོགས་ལྟ་བ་ལོག་པའམ་
ལོག་ལྟར་སོང་བའི་དོན་ཏེ། དཔེར་ན། ལམ་ནོར་སར་ཕྱིན་པ་ལ་ལམ་ལོག་
པར་ཕྱིན་པ་དང་། ལམ་གོལ་སར་ཕྱིན་པ་ཟེར་བ་བཞིན་དུ་ལྟ་བའི་ལོག་
349



སར་འདོད་པ་འདི་འདྲ་བ་ནི། ནང་བའི་ལུགས་ཙམ་ཡང་མ་ཡིན་པར་ཐེག་
པ་ཆེ་ཆུང་གི་གསུང་རབ་ཐམས་ཅད་ལས་ཕྱི་རོལ་ཏུ་གྱུར་པ་ཡིན་ཏེ། དེའི་
རྒྱུ་མཚན་ནི། སེམས་ཅན་ཐམས་ཅད་འཁོར་བར་འཆིང་བའི་རྩ་བ་བདག་
ཏུ་འཛིན་པ་ལྡོག་དགོས་པར་ནི། ཁྱེད་རང་ཡང་ཤིན་ཏུ་འདོད་ལ། དེས་
གང་དུ་བཟུང་ན་བདག་སྟེ། རང་བཞིན་གྱིས་གྲུབ་པ་ཉིད་དུ་བཟུང་བ་ཡིན་
ཞིང་། རང་བཞིན་གྱིས་གྲུབ་པར་བཟུང་བའི་གཞི་ནི། ཕུང་སོགས་ཕྱི་ནང་
གི་ཆོས་འདི་དག་ཡིན་པས། གཞི་དེ་རང་བཞིན་གྱིས་གྲུབ་པར་བཟུང་བ་ལ་
བརྟེན་ནས་གཞི་དེ་རང་བཞིན་གྱིས་མེད་བཞིན་དུ་དེར་སྣང་བས་བསླུས་ཏེ་
ཆགས་པས་འཁོར་བར་འཆིང་བའི་རྒྱུ་མཚན་དེས་གཞི་དེ་ཉིད། རང་
བཞིན་མེད་པར་རྟོགས་པ་ཉིད་ཀྱིས་འཆིང་བ་དེ་གཅོད་དགོས་པ་ལ། དེ་དེ་
ལྟར་རྟོགས་པས་དེ་འདྲའི་འཆིང་བ་བདག་འཛིན་དེ་མི་ལྡོག་པར། བདག་
འཛིན་དེའི་ཡུལ་དང་ཕྱོགས་གང་ནའང་མེད་པའི་བདག་འཛིན་དེ་དང་་་་་་
འབྲེལ་མེད་ཀྱི་ཆོས་གཞན་ཏེ། གཞི་གང་དང་ཡང་མ་འབྲེལ་བར་རང་
དབང་དུ་གྲུབ་པའི་དོན་ཞིག་བདེན་པར་ཡོད་པར་རྟོགས་པས་བདག་ཏུ་་་་
འཛིན་པ་ལྡོག་པར་འགྱུར་རོ་ཞེས་ལོག་པའི་དོན་འདི་འདྲ་བ་འདོད་པའི་་་་་
ཕྱིར་རོ། །དོན་འདི་ནི་ཤིན་ཏུ་ཡང་མཚར་ཆེ་སྟེ། དཔེར་ན། མི་འགའ་ཞིག་
ཤར་ཕྱོགས་ན་སྦྲུལ་མེད་བཞིན་ཏུ་ཡོད་པར་བཟུང་ནས་སྦྲུལ་གྱིས་སྐྲག་སྟེ།
སྡུག་བསྔལ་བར་གྱུར་ལ། དེ་ལྟར་སྡུག་བསྔལ་བར་གྱུར་པའི་སྡུག་བསྔལ་དེ་
ལྡོག་པའི་ཐབས་ལ། གཞན་ཞིག་ན་རེ། ཁྱོད་ཀྱི་སྡུག་བསྔལ་དེ་ནི། ཤར་
350



ཕྱོགས་སུ་སྦྲུལ་ཅུང་ཟད་ཀྱང་མ་གྲུབ་བོ་སྙམ་དུ་བཟུང་བས་ནི་སྦྲུལ་འཛིན་
དེ་མི་ལྡོག་གི འོན་ཀྱང་ནུབ་ཕྱོགས་ན་ཤིང་སྡོང་ཡོད་དོ་སྙམ་དུ་ཟུངས་ཤིག་
དང་དེ་ལྟར་བཟུང་བས་ཁྱོད་ཀྱི་སྦྲུལ་འཛིན་དང་སྡུག་བསྔལ་དེ་ངེས་པར་་་་
ལྡོག་པར་འགྱུར་རོ་ཞེས་ཟེར་བ་དང་ཁྱད་པར་ཅི་ཡང་མི་སྣང་ངོ༌། །ཞེས་
པའོ། །དེ་རྒྱང་རིང་དུ་སྤང་བར་གདམས་པ་ནི། དེ་ལྟར་ན་བདག་ལེགས་
སུ་སོགས་ཏེ། བདག་ལེགས་སུ་འདོད་པའི་གང་ཟག་ཆོས་ཅན། ཁྱོད་ཀྱིས་
སྲིད་པའི་རྒྱ་མཚོའི་ཕ་རོལ་ཏུ་བརྒལ་བའི་ཐབས་ཡོད་དེ། འཁོར་བར་འཆིང་
བྱེད་རྒུད་པ་ཐམས་ཅད་ཀྱི་རྩ་བ་མ་རིག་པ་སྤང་དགོས་པ་གང་ཞིག དེ་
ལ་དེའི་འཛིན་སྟངས་སུན་འབྱིན་པའི་ཐབས་ངེས་དོན་གྱི་གསུང་རབ་དང་།
དེའི་དོན་གཞན་དུ་དྲང་དུ་མི་རུང་བར་ངེས་པ་གཏིང་ཚུགས་པར་བྱེད་པའི་
རིགས་པའི་ཚོགས་རྒྱ་ཆེ་བ་གསལ་བར་གསུངས་པའི་འཕགས་པ་ཀླུ་སྒྲུབ་ཀྱི་
རིགས་ཚོགས་དྲུག་དང་། འཕགས་པ་ལྷའི་བཞི་བརྒྱ་བ། འགྲེལ་བ་སངས་
རྒྱས་བསྐྱངས། སྤྱོད་འཇུག་རྩ་འགྲེལ། རིགས་པ་དྲུག་ཅུ་བའི་འགྲེལ་བ་
དང་། བཞི་བརྒྱ་བའི་འགྲེལ་བ་སོགས་ཐལ་འགྱུར་བའི་རྫོང་ཆེན་བཅོ་ལྔས་
མཚོན་པའི་གཞུང་ལ་བརྟེན་དགོས་པའི་ཕྱིར། དཔེར་ན། རྒྱ་མཚོའི་
ཕ་རོལ་ཏུ་འགྲོ་བ་ལ་གྲུ་གཟིངས་ལ་བརྟེན་དགོས་པ་བཞིན་ནོ། །དེས་
ན་དགག་བྱ་ཁྱབ་ཆེས་དང་ཁྱབ་ཆུངས་གཉིས་ཀྱི་ལོག་རྟོག་འདི་ལྟར་ལུང་་་་་
རིགས་ཀྱི་སྤྲོས་པ་རྒྱ་ཆེ་བས་བཀག་པ་ནི། ལྟ་བ་རྙེད་པའི་གོལ་ས་གཅོད་
པའམ་ལྟ་བ་མ་ནོར་བ་རྙེད་པའི་ཆེད་དང་དགག་བྱ་ལེགས་པར་ངོས་ཟིན་་་་
351



པའི་ཆེད་ཡིན། དགག་བྱ་ངོས་མ་ཟིན་ན་འདྲེ་ཤར་སྒོར་གནོད་པ་ལ་གླུད་
ནུབ་སྒོར་བསྐྱལ་བ་ལྟར་དོན་མེད་ཚུལ་ལེགས་བཤད་སྙིང་བོར་གསལ་ཞིང་།
འདི་ཤིན་ཏུ་གནད་ཆེ་བ་ཡིན་པས་སྤྲོས་པ་རྒྱ་ཆེར་བགྱིས་ཏེ་བཤད་པ་ཡིན་
352



རང་ལུགས་ཀྱི་དགག་བྱ་ངོས་གཟུང་བ།
༦༥༡ གསུམ་པ་རང་ལུགས་ཀྱི་དགག་བྱ་ངོས་གཟུང་བ་ལ་གསུམ།
དངོས་ཀྱི་དགག་བྱ་ངོས་བཟུང་བ་དང་། དེ་དགག་བྱ་གཞན་ལ་སྦྱོར་མི་
སྦྱོར་གྱི་ཚུལ་དང་། དགག་བྱ་ལ་དོན་དམ་གྱི་ཁྱད་པར་སྦྱོར་མི་སྦྱོར་བཤད་
པའོ། །དང་པོ་ལ་གསུམ་ལས། ལམ་གྱི་དགག་བྱ་ངོས་གཟུང་བ་ནི་སྤྱིར་
དགག་བྱ་སོགས་ཏེ། དབུས་མཐའི་དོན་ནི། སེམས་ཉོན་མོངས་པ་ནི་གང་
ཞིག་སྐྱེས་པས་སེམས་མ་ཞི་ཞིང་རང་དབང་མེད་པ་དང་ལས་སུ་མི་རུང་བ་
ཞིག་གོ །ཉོན་མོངས་པ་ཡང་ཡིན་ལ་ལམ་དང་ཐར་བ་སོགས་ལ་སྒྲིབ་པ་
ཡང་ཡིན་པ་ནི་ཉོན་མོངས་པ་ཡི་སྟེ། མ་ཞི་བའམ་རྙོག་པར་བྱེད་པའི་སྒྲིབ་
པའོ། །དེ་ལྟར་ཉོན་མོངས་པའི་སྒྲིབ་པ་དང་། སེམས་ཀྱི་ཤེས་བྱ་ཐམས་ཅད་
གཅོད་པའི་སྒྲིབ་པ་ནི་ཤེས་བྱའི་གནས་ལ་སྒྲིབ་པ་སྟེ། ཉོན་མོངས་པ་ལྟར་
སེམས་དངོས་སུ་རང་དབང་མེད་པའི་མ་ཞི་བ་ཉིད་དུ་མི་བྱེད་ཀྱང་། ཉོན་
མོངས་པའི་མཐུ་དང་བག་ཆགས་ཀྱི་མཐུས་ཤེས་པར་བྱ་བའི་ཡུལ་རྣམས་ལ་
བློ་མི་གསལ་ཞིང་མི་བདེ་བར་བྱེད་ཅིང་འཁྲུལ་བར་བྱེད་པས་ཤེས་བྱ་ཤེས་
353



པ་ལ་གེགས་བྱེད་པའོ། །དེ་ལྟར་ན་སྒྲིབ་པ་ནི་ཉོན་མོངས་པ་དང་ཤེས་བྱའི་
སྒྲིབ་པ་ཉིད་དུ་སྟེ། དེ་གཉིས་ཁོ་ནར་བསྟན་ཅིང་། གཉིས་པོ་དེར་ནི་སྒྲིབ་
པ་ཐམས་ཅད་འདུས་ཏེ། སྒྲིབ་པ་དེ་ཟད་ནས་ནི་གྲོལ་བ་མྱ་ངན་ལས་
འདས་པ་ཐོབ་པར་འདོད་དོ་ཅེས་པའོ། །དེ་ཡང་སྒྲིབ་པ་གང་ཞིག གཙོ་བོ་
ཐར་བ་འཐོབ་པ་ལ་བར་དུ་གཅོད་བྱེད་དེ། ཉོན་སྒྲིབ་ཀྱི་མཚན་ཉིད། དེ་
ལ་དབྱེ་ན། ཀུན་བཏགས་དང་ལྷན་སྐྱེས་གཉིས། དང་པོ་ནི། གྲུབ་མཐས་
རྒྱུད་བསླད་པའི་དབང་གིས་བྱུང་བའི་ཉོན་མོངས་མཚུངས་ལྡན་དང་བཅས་
པའམ། དེས་བསྐྱེད་པའི་ས་བོན་གང་རུང་གིས་བསྡུས་པ། ཉོན་སྒྲིབ་ཀུན་
བཏགས་ཀྱི་མཚན་ཉིད། དབྱེ་ན། ཀུན་བཏགས་མངོན་གྱུར་པ་དང་། ས་
བོན་གྱི་ཆ་གཉིས་ཡོད། ཉོན་སྒྲིབ་གང་ཞིག གྲུབ་མཐས་རྒྱུད་བསླད་པའི་
དབང་གིས་བྱུང་བ་མ་ཡིན་པར་རང་རྒྱུད་ལ་ཐོག་མ་མེད་པའི་བག་ཆགས་
ཀྱི་དབང་གིས་བྱུང་བའི་ཉོན་མོངས་པ་མཚུངས་ལྡན་དང་བཅས་པའམ།
དེས་བསྐྱེད་པའི་ས་བོན་གང་རུང་གིས་བསྡུས་པ། ཉོན་སྒྲིབ་ལྷན་སྐྱེས་ཀྱི་
མཚན་ཉིད། དེ་ལ་དབྱེ་ན། མངོན་གྱུར་དང་ས་བོན་གྱི་ཆ་གཉིས་ཡོད།
སྒྲིབ་པ་གང་ཞིག ་ གཙོ་བོར་ཐམས་ཅད་མཁྱེན་པ་འཐོབ་པ་ལ་བར་དུ་
གཅོད་བྱེད་དེ། ཤེས་སྒྲིབ་ཀྱི་མཚན་ཉིད། དེ་ལ་དབྱེ་ན། ཤེས་སྒྲིབ་མངོན་
གྱུར་པ་དང་ས་བོན་གྱི་ཆ་གཉིས། དང་པོ་ནི། བདེན་འཛིན་མ་ལུས་པར་
སྤངས་པའི་འཕགས་པ་སློབ་པའི་རྒྱུད་ལ་འབྱུང་བའི་སྒྲིབ་པའི་རིགས་སུ་་་་་
གནས་པ་གང་ཞིག རང་ཡུལ་གཟུགས་སོགས་བདེན་གྲུབ་ཏུ་སྣང་བའི་
354



གཉིས་སྣང་འཁྲུལ་བའི་ཆ། ཤེས་སྒྲིབ་མངོན་གྱུར་པའི་མཚན་ཉིད། མཚན་
གཞི་ནི། འཇུག་ཤེས་དྲུག་ལ་རང་ཡུལ་གཟུགས་སོགས་བདེན་གྲུབ་ཏུ་སྣང་
བའི་གཉིས་སྣང་འཁྲུལ་བའི་ཆ་ལྟ་བུ་ཡིན། རང་གི་རྒྱུར་གྱུར་པའི་བདེན་
འཛིན་གྱིས་ཐུན་མོང་མ་ཡིན་པའི་ལག་རྗེས་བཞག་པ་ལས་བྱུང་ཞིང་། རང་
གི་འབྲས་བུར་གྱུར་པའི་གཉིས་སྣང་འཁྲུལ་བའི་ཉེར་ལེན་གང་ཞིག བདེན་
འཛིན་མ་ལུས་པར་སྤངས་པའི་འཕགས་པ་སློབ་པའི་རྒྱུད་ལ་འབྱུང་བའི་་་་་་
སྒྲིབ་པའི་རིགས་སུ་གནས་པ། ཤེས་སྒྲིབ་ཀྱི་ས་བོན་གྱི་ཆའི་མཚན་ཉིད།
ཤེས་སྒྲིབ་ལ་ཀུན་བཏགས་དང་ལྷན་སྐྱེས་གཉིས་སུ་མི་འབྱེད་དེ། ཤེས་སྒྲིབ་
ཀུན་བཏགས་མེད་པའི་ཕྱིར་ཏེ། ་ མཐོང་སྤང་ཤེས་སྒྲིབ་མེད་པའི་ཕྱིར།
དེས་ན་ཤེས་པར་གྱུར་པའི་ཤེས་སྒྲིབ་མེད་དེ། ཤེས་སྒྲིབ་ཀུན་བཏགས་མེད་
པའི་ཕྱིར་ཏེ། མཐོང་སྤང་ཤེས་སྒྲིབ་མེད་པའི་ཕྱིར། དེས་ན་ཤེས་པར་གྱུར་
པའི་ཤེས་སྒྲིབ་མེད་དེ། བདེན་འཛིན་ཤེས་སྒྲིབ་མ་ཡིན་པའི་ཕྱིར་ཏེ། དེ་
ཡང་སེམས་ཀྱི་རང་བཞིན་འོད་གསལ་བ་ལ་སྒྲིབ་པ་འདི་གཉིས་ཀྱིས་ཡོལ་་་་་
བས་སྒྲིབ་པ་བཞིན་དུ་སྒྲིབ་པར་བྱེད་ལ། དཔེར་ན། ཤེལ་གྱི་གོང་བུ་འདམ་
རྙོག་གིས་སྦགས་པ་སེལ་ན་ཤེལ་གྱི་རང་བཞིན་གསལ་བ་བཞིན་དུ། སྒྲིབ་
གཉིས་བསལ་ན་སེམས་ཀྱི་ཆོས་ཉིད་ངོ་བོ་ཉིད་སྐུ་ཐོབ་པ་ཡིན། རིགས་པ་
ནི། ཉོན་ཤེས་ཀྱི་སྒྲིབ་པ་གཉིས་ཆོས་ཅན། ལམ་གྱི་དགག་བྱ་ཡིན་པར་ཐལ།
ལམ་གྱི་དགག་བྱ་ཤེས་བྱ་ལ་ཡོད་པའི་དགག་བྱ་ཞིག་འཇོག་དགོས་པ་གང་་་་
ཞིག དེ་མེད་ན་ལུས་ཅན་ཐམས་ཅད་ལམ་སྒོམ་པའི་འབད་རྩོལ་ལ་མ་
355



བལྟོས་པར་འབད་མེད་དུ་གྲོལ་བར་འགྱུར་བའི་ཕྱིར། ཞེས་པའོ། །རིགས་
པའི་དགག་བྱ་ངོས་གཟུང་བ་ལ། སྤྱིར་བསྟན་པ་དང་། བྱེ་བྲག་ཏུ་བཤད་
པའོ། །དང་པོ་ལ་གཉིས་ལས། རིགས་པའི་དགག་བྱ་ལ་གཉིས་སུ་ཕྱེ་ནས་
གཙོ་ཕལ་བསྟན་པ་ནི། རིགས་པའི་དགག་བྱ་སོགས་ཏེ། དོན་ནི། གང་
ཟག་ཁ་ཅིག་སྤྲུལ་བའི་བུད་མེད་ལ་བུད་མེད་དུ་གཟུང་ནས་ཆགས་པ་སྐྱེས་
པ་ན། དེ་བཞིན་གཤེགས་པའམ་ཉན་ཐོས་ཀྱིས་སྤྲུལ་བ་ཞིག་སྤྲུལ་ནས།
སྤྲུལ་བའི་བུད་མེད་ལ་བུད་མེད་དོ་སྙམ་དུ་འཛིན་པའི་ལོག་རྟོག་འགོག་པ་་་་
བཞིན་དུ། བདེན་མེད་སྟོན་པའི་ཚིག་སྟོང་བར་སྤྲུལ་བ་ལྟ་བུས་རང་བཞིན་
གྱིས་སྟོང་བའི་སྤྲུལ་བའི་བུད་མེད་འདྲ་བའི་དངོས་པོ་ཐམས་ཅད་ལ་བདེན་
གྲུབ་ཏུ་འཛིན་པའི་ལོག་རྟོག་འགོག་པར་གསུངས་པའི་ཕྱིར། འདིར་ཡང་
གསལ་བར་གསུངས་པ་ཡིན་ཏེ། ཕྱིན་ཅི་ལོག་ཏུ་འཛིན་པ་ལ་དགག་བྱར་
གསུངས་པ་དང་། དེས་བཟུང་བའི་རང་བཞིན་ཡོད་པ་ལ་དགག་བྱར་
མཛད་པ་གཉིས་ཡོད་དོ། །འོན་ཀྱང་དགག་བྱའི་གཙོ་བོ་ནི། ཕྱི་མ་ཡིན་ཏེ་
ཞེས་གསུངས་ཤིང་། སྟོང་ཐུན་ཆེན་མོ་ཡང་། ཆོས་རྣམས་ཀྱི་དེ་ཁོ་ན་ཉིད་
ལ་ཕྱིན་ཅི་ལོག་ཏུ་སྒྲོ་འདོགས་པའི་ལོག་རྟོག་དང་། ལོག་རྟོག་དེས་ཇི་ལྟར་
བཟུང་བ་ལྟར་དུ་གྲུབ་པ་གཉིས་ཀ་དགག་བྱ་ཡིན་ཏེ། ཞེས་གསུངས་སོ། །
དགག་བྱ་འདི་ནི་ཤེས་བྱ་ལ་མེད་པ་ཞིག་དགོས་ཏེ། ཡོད་ན་དགག་མི་ནུས་
པའི་ཕྱིར་རོ་ཞེས་པ་འདི་དབུ་མའི་སྐབས་རྩོད་པ་བྱེད་ས་ཞིག་ཡིན་པས།
ང་ཚོ་བྱ་ཁྱུང་དུ་སྔོན་ཆད་དབུ་མའི་དམ་བཅའ་ལ་ཤེས་མི་ཤེས་ཚང་མ་་་་་
356



བཞེངས་དགོས་པས། ཨ་ཁུ་བླ་རྒན་ཞིག་གིས་ཚིག་འདི་ཡང་ཡང་སྐྱོར་
ནས་བློར་མ་ཡོང་བར་དཀའ་བ་ཞིག་འདུག་གསུངས་ནས་བཞད་མོ་མཛད།
སྤྱིར་ན་རང་གི་ངོ་བོས་གྲུབ་པའི་དགག་བྱ་འདི་ནི། བརྟག་པ་མཐའ་བཟུང་
གི་སྒོ་ནས་ངེས་དགོས་པ་ལས། སྤྱིར་ཚད་མས་ངེས་མི་ནུས་ཏེ། མེད་པའི་
ཕྱིར་རོ། །བརྟག་པ་མཐའ་བཟུང་ཟེར་བ་ནི། དཔེར་ན། རི་བོང་རྭ་ཡོད་
པའི་དབང་དུ་བཏང་ན་འདོམ་པ་དུ་མ་ཞིག་ཡོད་པ་མི་འོས་པས། མཐོ་
གང་ངམ། ཡང་ན་སོར་དུ་མ་ཡོད་པ་ཞིག་ཡིན་དགོས་ཟེར་བ་ལྟ་བུ་ཡིན་
གསུངས། དེ་ཡང་རྗེ་ངག་དབང་བྱམས་པས། ཐ་སྙད་ཚད་གྲུབ་ཀྱི་རྣམ་
བཞག་ཞིབ་མོ་མ་ཤེས་པར། རང་མཚན་དང་རང་བཞིན་མེད་པར་བཟུང་
བ་ཙམ་གྱིས་སྟོང་ཉིད་རྟོགས་པར་མི་འཇོག་པའི་ཕྱིར། དེ་འཇོག་ན། སེམས་
ཙམ་པ་དང་རྒྱང་འཕེན་པས་ཀྱང་སྟོང་ཉིད་རྟོགས་པར་ཐལ། སྔ་མས་ཀུན་
བཏགས་རང་མཚན་གྱིས་མེད་སྙམ་དུ་འཛིན། ཕྱི་མས་སྐྱེ་བ་སྔ་ཕྱི་རང་
བཞིན་གྱིས་མེད་པར་འཛིན་པའི་ཕྱིར་ཞེས་པ་ནས། དེ་དང་དབུ་མ་བའི་སྐྱེ་
བ་སྔ་ཕྱི་རང་བཞིན་གྱིས་མེད་པར་ལྟ་བ་གཉིས་སྐྱེ་བ་སྔ་ཕྱི་རང་བཞིན་གྱིས་
མེད་པར་ལྟ་བར་མཚུངས་ཀྱང་། བཟུང་ཚུལ་མི་མཚུངས་ཏེ། དེ་གཉིས་བློའི་
ཞེན་ལུགས་ཐ་དད་པའི་ཕྱིར། དེར་ཐལ། སྔ་མས་ཀུན་རྫོབ་ཏུ་ཡང་མེད་
པར་ཁས་བླངས་པའི་སྒོ་ནས་རང་བཞིན་མེད་པར་འཛིན་པ་གང་ཞིག ཕྱི་
མས་ཀུན་རྫོབ་ཏུ་ཡོད་པར་ཁས་བླངས་པའི་སྒོ་ནས་རང་བཞིན་གྱིས་མེད་་་་་
པར་འཛིན་པའི་ཕྱིར། ཡང་ན་རྒྱང་འཕེན་པའི་རྒྱུད་ཀྱི་སྐྱེ་བ་སྔ་ཕྱི་རང་
357



བཞིན་མེད་པར་ལྟ་བའི་བློ་ཡོད་ཀྱང་། དེའི་རྒྱུད་ལ་དེ་འདྲའི་བློ་མེད་དེ།
དེའི་རྒྱུད་ཀྱི་སྐྱེ་བ་སྔ་ཕྱི་རང་བཞིན་གྱིས་མེད་པར་འཛིན་པའི་བློ་དེ། སྐྱེ་བ་
སྔ་ཕྱི་རང་བཞིན་གྱིས་མེད་པར་འཛིན་པའི་བློ་མ་ཡིན་པའི་ཕྱིར། དབུ་མའི་
ལྟ་བ་མ་རྙེད་པའི་རྒྱུད་ལ་རང་བཞིན་གྱིས་མེད་པར་འཛིན་པའི་བློ་མེད་པ་
རང་རེའི་ཡིག་ཆའི་དགོངས་པ་ཡིན་པའི་ཕྱིར། ཞེས་དང་། གལ་ཏེ་རྒྱང་
འཕེན་པས་སྐྱེ་བ་སྔ་ཕྱི་རང་བཞིན་གྱིས་མེད་པར་ལྟ་བའི་ལྟ་བ་དེ་ལྟ་བ་རྣམ་
དག་ཡིན་པར་ཐལ། སྐྱེ་བ་སྔ་ཕྱི་རང་བཞིན་གྱིས་མེད་པ་གནས་ལུགས་
མཐར་ཐུག་ཡིན་པའི་ཕྱིར་ན་མ་ཁྱབ་སྟེ། དེ་དེ་ལྟར་ལྟ་བ་དེ་ལྟ་བ་ལོག་པ་
ཡིན་པའི་ཕྱིར། དེར་ཐལ། དེ་སྐྱེ་བ་སྔ་ཕྱི་མེད་པར་ལྟ་བའི་ལྟ་བ་ཡིན་པའི་
ཕྱིར། ཡང་དེ་ནི་ཁོ་རང་གི་འདོད་པ་ལྟར་གྱི་སྐྱེ་བ་སྔ་ཕྱི་རང་བཞིན་མེད་
པར་འཛིན་པའི་བློ་ཡིན་གྱི། སྐྱེ་བ་སྔ་ཕྱི་རང་བཞིན་མེད་པར་འཛིན་པའི་
བློ་མ་ཡིན་པའི་ཕྱིར། ཞེས་གསུངས། རིགས་པའི་དགག་བྱ་ལ་དགག་སྒྲུབ་
བྱ་ཚུལ་ངོས་གཟུང་བ་ལ་གསུམ་ལས། དེ་ལ་རང་ལུགས་ཀྱི་དགག་སྒྲུབ་བྱ་
ཚུལ་ནི། དེ་ལྟར་ཡིན་ནའང་སོགས་ཏེ། (མྱུ་གུ་སྐྱེད་པ་ལྟར་སྔར་མེད་ཅིག་ཅེས་པ་ལ་
ཞོལ་པར་གསར་དང་བཀྲ་ཤིས་འཁྱིལ་པར་གཉིས་ན་སྐྱེད་པ་ལྟར་དོན་སྔར་མེད་ཅེས་འབྱུང་ངོ)
དེ་ཡང་དགག་བྱ་ཤེས་བྱ་ལ་མི་སྲིད་པའི་རང་གི་ངོ་བོས་གྲུབ་པ་གཏན་ནས་
མེད་ཀྱང་། དེ་ཡོད་པར་འཛིན་པའི་སྒྲོ་འདོགས་ཕྱིན་ཅི་ལོག་དེ་སྐྱེ་ཞིང་།
དེས་འཁོར་བར་འཆིང་བས་ན། དགག་བྱ་འདི་ངེས་པར་རིགས་པའི་
དགག་དགོས་ལ། དགག་བྱ་འདི་འགོག་པའི་ཚུལ་ལ། ཐོ་བས་བུམ་པ་
358



བཅོམ་པ་ལྟར་གཞི་ནས་ཡོད་པ་ཞིག་སླར་མེད་པར་བཏང་བ་མིན་གྱི།
དགག་བྱ་དེ་ཉིད་གཞི་ནས་མེད་པ་ལ་མེད་པར་ངོ་ཤེས་པའི་ངེས་ཤེས་སྐྱེད་
པར་བྱེད་པ་སྟེ། དེ་སྐྱེས་པ་ན་ལྡོག་པར་འགྱུར་རོ། །དེ་བཞིན་རིགས་པའི་
སྒྲུབ་པའི་ཚུལ་ཡང་། ས་བོན་གྱིས་མྱུ་གུ་སྐྱེད་པར་བྱེད་པ་ལྟར་དོན་སྔར་
མེད་ཅིག་གསར་དུ་ཡོད་པར་སྒྲུབ་པ་མིན་པར། དེའི་ཚུལ་ཐོག་མ་ནས་
ཇི་ལྟར་ཡིན་པ་དེ་ཉིད་ལ་དེ་ལྟར་ཡིན་པར་རིགས་པས་ངོ་སྤྲད་དེ་ཤེས་པར་
བྱེད་པ་ཡིན་ནོ། །རྒྱན་དང་རྒྱུད་བླ་མ་ལས། འདི་ལ་བསལ་བྱ་ཅི་ཡང་
མེད། །བཞག་པར་བྱ་བའང་ཅུང་ཟད་མེད། །ཡང་དག་ཉིད་ལ་ཡང་དག་
ལྟ། །ཡང་དག་མཐོང་ནས་རྣམ་པར་གྲོལ། །ཞེས་གསུངས་པའི་ཕྱིར་རོ། །
འོ་ན་དབུ་མ་བ་ཁྱོད་ཀྱིས་རང་བཞིན་གྱིས་མེད་དོ་ཞེས་རང་གི་ངོ་བོས་གྲུབ་
པའི་རང་བཞིན་འགོག་པའི་ཚིག་སྨྲས་པ་དེས་ཅི་ཞིག་བྱ་ཞེས་སྨྲས་པ་དེ་ལ།
ལན་དུ། རང་བཞིན་གྱིས་གྲུབ་པ་འགོག་བྱེད་ཀྱི་ཚིག་རང་བཞིན་གྱིས་མེད་
དོ་ཞེས་བྱ་བ་དེས་ནི། གཞི་ནས་རང་བཞིན་གྱིས་མེད་པ་དེ་ཉིད་རང་
བཞིན་གྱིས་མེད་ཅེས་ངོ་སྤྲད་ནས་གོ་བར་བྱེད་པ་ཡིན་གྱི། ཚིག་དེས་རང་
བཞིན་སྔར་ཡོད་ཅིག་གསར་དུ་མེད་པར་བཏང་བའི་སྒོ་ནས་སེལ་བར་བྱེད་
པ་མིན་ནོ། །དཔེར་ན། མི་ཁ་ཤས་ཀྱིས་ལྷས་བྱིན་ཁྱིམ་ན་མེད་པར་ཤེས་པ་
བཞིན་དུ། ཡང་ཚིག་གིས་ལྷས་བྱིན་ཁྱིམ་ན་ཡོད་དོ་ཟེར་བ་ན། ཚིག་དེས་
ལྷས་བྱིན་ཁྱིམ་ན་ཡོད་པར་ཡང་བྱེད་མི་ནུས་པ་དང༌། ཡང་ལྷས་བྱིན་ཁྱིམ་
ན་མེད་པར་ཤེས་པ་ལ། གཞན་ཁ་ཤས་ཀྱིས། ལྷས་བྱིན་འདི་ན་མེད་དོ་
359



ཞེས་ཟེར་བ་ནའང་། ཚིག་དེས་ལྷས་བྱིན་མེད་པར་མི་བྱེད་ཀྱི། ལྷས་བྱིན་
ཁྱིམ་དེ་ན་མེད་པར་སྟོན་པ་ཁོ་ན་ཡིན་པ་བཞིན་ནོ། །མཚམས་འདིར།
རང་བཞིན་གྱིས་ནི་སྟོང་བ་ལ། །བྱ་བྱེད་འཐད་པའང་མི་འགལ་ཞིང་། །དེ་
ལས་ལྡོག་པར་མཐོང་བ་ན། །སྟོང་ལ་བྱ་བ་མི་རུང་ཞིང་། །བྱ་དང་བཅས་
པ་སྟོང་མེད་པས། །ཉམ་ངའི་གཡང་དུ་ལྟུང་བར་བཞེད། །ཅེས་དྲངས་ནས་
བཤད་པ་མཛད། དགག་སྒྲུབ་དང་ཕྲལ་བར་འདོད་པའི་གཞན་ལུགས་
དགག་པ་ནི། དེའི་ཕྱིར་ཡོད་ན་སོགས་ཏེ། དེ་ཡང་བོད་འགའ་ཞིག་གིས།
ཡོད་ན་དགག་མི་ནུས། མེད་ན་འགོག་མི་ནུས་པའི་རྒྱུ་མཚན་གྱིས་དགག་
སྒྲུབ་བྱ་མི་ཉན་དང་སྤང་བླང་མེད་སོགས་ཟེར། འོ་ན་ཁྱོད་ཀྱིས་ཕ་རོལ་བོ་
ལ་རྒྱུ་མཚན་དེས་དགག་སྒྲུབ་བྱ་མི་ཉན་ཞེས་བཀག་ནས་དགག་སྒྲུབ་དང་་་་
བྲལ་བ་དེ། ཁྱེད་རང་གི་རང་ལུགས་སུ་བསྒྲུབ་པ་འདི་ཅི་ཡིན། དེ་ལྟར་
ཁྱེད་རང་གིས་དགག་སྒྲུབ་བྱེད་བཞིན་དུ་ཡང་ཕ་རོལ་བོ་དགག་སྒྲུབ་བྱེད་པ་
འགོག་ཅིང་། དགག་སྒྲུབ་དང་བྲལ་བ་རང་ལུགས་སུ་བསྒྲུབ་པ་ནི་ཤིན་ཏུ་
འགལ་ལོ་ཞེས་པའོ། །ཚིག་ཙམ་ལ་འབྱམས་ཞེས་པ་ནི་ཐ་སྙད་ཀྱི་ཚིག་ཙམ་
ལ་མཐའ་ཐུག་རྒྱུ་མེད་པར་འབྱམས་པ་འམ་འཁྱམ་པར་འགྱུར་བའི་དོན་
ནོ། །བབ་ཅོལ་ནི་གང་བྱུང་མང་འབྱུང་དུ་ལབ་པའོ། །ཟབ་དོན་རིགས་པས་
གཏན་ལ་འབེབས་དགོས་པར་བསྟན་པ་ནི། རིགས་པ་དམ་པས་སོགས་ཏེ།
འདིར་རིགས་པའི་དགག་སྒྲུབ་བྱེད་པ་ནི་བློ་ཕྱིན་ཅི་ལོག་པ་དང་མ་ལོག་་་་་་
པའི་ཁྱད་པར་ལ་སྤང་བླང་ཤེས་པའི་ཕྱིར་ཡིན་པ་ལ། ཕ་རོལ་འཇོམས་པ་
360



དང་རང་གྲགས་འདོད་པ་ཙམ་གྱིས་བྱས་པ་མིན། དེ་ཡང་མཐར་གཏུགས་
ན་རྣམ་གྲོལ་སྒྲུབ་པའི་ཆེད་དུ་ཡིན། ཚུལ་དེ་ཤེས་པ་ལ་ཀླུ་སྒྲུབ་ལ་སོགས་
པའི་བདག་མེད་པ་དེ་ཁོ་ན་ཉིད་གཏན་ལ་འབེབས་པའི་རིགས་ཚོགས་ཀྱི་་་་
རྗེས་སུ་འབྲངས་ནས། དགག་སྒྲུབ་ཕྱིན་ཅི་མ་ལོག་པའི་བློ་བསྐྱེད་པར་བྱའོ་
ཞེས་པའོ། །དེ་ཡང་སྤྱོད་འཇུག་ལས། ཡན་ལག་འདི་དག་ཐམས་ཅད་ནི། །
ཐུབ་པས་ཤེས་རབ་དོན་དུ་གསུངས། །དེ་ཡི་ཕྱིར་ན་སྡུག་བསྔལ་དག །ཞི་
བར་འདོད་པས་ཤེས་རབ་བསྐྱེད། །ཅེས་དང༌། འཇུག་པ་ལས། བསྟན་
བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་གྲོལ་ཕྱིར་ནི་དེ་
ཉིད་བསྟན། །ཅེས་དང་། ཡུལ་འཁོར་སྐྱོང་གིས་ཞུས་པ་ལས། སྟོང་བ་ཞི་
བ་སྐྱེ་བ་མེད་པའི་ཚུལ་སོགས་ལྟར། ཟབ་དོན་རིགས་པས་གཏན་ལ་ཕབ་
དགོས་ཤིང་། དེ་གཏན་ལ་མ་ཕབ་པས་འཁོར་བའི་རྩ་བ་གཅོད་མི་ཐུབ་
པས་སྲིད་པ་ལས་མི་གྲོལ་ཞེས་པའོ། །གཉིས་པ་བྱེ་བྲག་ཏུ་བཤད་པ་ལ་
གསུམ། ཡུལ་ཅན་བདེན་འཛིན་ངོས་བཟུང་བ་དང་། རྟོག་པ་གང་ཡིན་གྱི་
ཞེན་ཡུལ་དགག་མི་རིགས་པ། བདེན་འཛིན་གྱི་ཞེན་ཡུལ་བདེན་གྲུབ་ངོས་
བཟུང་བའོ། །དང་པོ་ལ་ལྔ་ལས། ཉེས་སྐྱོན་གྱི་རྩ་བ་བདེན་འཛིན་ལྡོག་
དགོས་པ་ནི།
༦༥༤ དེ་ལྟར་རིགས་པ་སོགས་ཏེ། མདོ་ཡི་སྡེ་སོགས་གསུངས་པ་ནི་
གསུང་རབ་ཡན་ལག་བཅུ་གཉིས་ཏེ། དེ་ཡང་མདོ་སྡེ། དབྱངས་ཀྱིས་
བསྙད་པའི་སྡེ། ལུང་བསྟན་པའི་སྡེ། ཚིགས་སུ་བཅད་པའི་སྡེ། ཆེད་དུ་
361



བརྗོད་པའི་སྡེ། རྟོགས་པ་བརྗོད་པའི་སྡེ། དེ་ལྟ་བུ་བྱུང་བའི་སྡེ། གླེང་
གཞིའི་སྡེ། ཤིན་ཏུ་རྒྱས་པའི་སྡེ། སྐྱེས་པ་རབས་ཀྱི་སྡེ། གཏན་ལ་དབབ་
པའི་སྡེ། རྨད་དུ་བྱུང་བའི་སྡེ་སྟེ་བཅུ་གཉིས་ཡོད་ལ། གླེང་གཞི་དང༌།
འཁོར་རྟོགས་བརྗོད། དེ་ལྟར་བྱུང་བ། སྐྱེས་རབས་ཀྱི་སྡེ་དང་བཞི་གཅིག་
ཏུ་བགྲང་བས་གསུང་རབ་ཡན་ལག་དགུ་ཞེས་ལང་གཤེགས་འགྲེལ་བ་ལས་
འབྱུང་བ་ལྟར་རོ། །དེར་ནི་འདོད་ཆགས་བསལ་ཕྱིར་གསུངས་པས་ཞེ་སྡང་
ཟད་པར་བྱེད་མི་འགྱུར་ཞེས་སོགས་ཀྱི་དོན་ནི། ཆོས་ཕུང་དེ་དག་ལས་
འདོད་ཆགས་དངོས་སུ་བསལ་བར་བྱ་བའི་ཕྱིར་དུ་གསུངས་པའང་ཡོད་ལ།
དེ་ལྟར་གསུངས་པའི་གཉེན་པོ་དེ་ནི་ཞེ་སྡང་ཟད་པར་བྱེད་པར་མི་འགྱུར་་་་
ཞིང་། གསུང་རབ་དེ་ལ་ཞེ་སྡང་བསལ་བར་བྱ་བའི་ཕྱིར་གསུངས་པ་ཡང་
ཡོད་ལ། དེ་ལྟར་གསུངས་པའི་གཉེན་པོ་དེས་ཀྱང་ནི་འདོད་ཆགས་ཟད་
པར་འགྱུར་བ་མིན་ལ། དེ་བཞིན་ཕྲག་དོག་སོགས་ལའང་སྦྱར་རོ། །རྒྱལ་བ་
རྣམས་ཀྱིས་གསུངས་ཞེས་པ་ནི། འདས་པའི་སངས་རྒྱས་རྣམས་ཀྱིས་
གསུངས། །མ་འོངས་རྣམས་ཀྱང་གསུང་འགྱུར་ལ། །ད་ལྟར་བྱུང་བའི་
རྫོགས་སངས་རྒྱས། །ཡང་དང་ཡང་དུ་གསུངས་པ་གང་། །ཞེས་པ་ལྟར་
ཡིན་གསུངས། དཔེར་ན་མིག་ནད་ཀྱི་སྨན་གྱིས་མིག་ནད་སེལ་ཡང་རྣ་བའི་
ནད་སེལ་མི་ནུས་པ་ལྟར། གོང་གི་གསུང་རབ་ལས་འདོད་ཆགས་སོགས་
ཉོན་མོངས་གཞན་འཇོམས་པའི་གཉེན་པོར་གསུངས་པ་དེ་ནི་ཆེས་ཁྱབ་སྟེ།
ཁྱབ་ཆེན་པོ་མ་ཡིན་པས་ན་གཉེན་པོ་གཞན་དང་གཞན་གསུངས་པའི་་་་་་
362



གསུང་དེ་དག་དང་དེ་དག་དེ་ཙམ་དུ་དོན་ཆེན་པོ་མིན་ནོ། །འོ་ན་གསུང་ཇི་
ལྟ་བུ་ཞིག་དོན་ཆེ་ཞིང་ཁྱབ་ཆེ་བ་ཡིན་ཞེ་ན། དེ་ཡང་ཉེས་སྐྱོན་ཐམས་ཅད་
ཀྱི་རྩ་བ་གཏི་མུག་མ་རིག་པ་ཟད་པར་བྱ་བའི་ཕྱིར་དུ་གསུངས་པའི་གཉེན་
པོ་གང་ཡིན་པ་དེས་ནི་ཉོན་མོངས་པ་མ་ལུས་པ་མཐའ་དག་རྩ་བ་ནས་་་་་་་
འཇོམས་པར་ནུས་པ་ཡིན་པས། ། གསུང་དེ་དང་དེ་དག་ནི་དོན་ཆེ་ཞིང་།
དེ་ནས་གསུངས་པའི་གཉེན་པོ་དེ་དག་ཁྱབ་ཆེ་བ་ཡིན་ན། དེའི་རྒྱུ་མཚན་
ཡང་། ཉོན་མོངས་མཐའ་དག་མ་ལུས་པ་གཏི་མུག་ཁོ་ན་ལ་ནི་ངེས་པར་
ཡང་དག་པར་བརྟེན་པར་རྒྱལ་བ་རྣམས་ཀྱིས་གསུངས་ཞེས་པའོ། །སྤྱིར་
དགག་བྱ་འཛིན་པའི་ལོག་རྟོག་མཐའ་ཡས་ཀྱང་། ཉེས་སྐྱོན་ཀུན་གྱི་རྩ་བ་
ནི་གང་ཡིན་པ་དེ་ངོས་ཟིན་པར་བྱས་ཏེ། དེའི་ཞེན་ཡུལ་སུན་ཕྱུང་ན།
དེའི་ཤུགས་ཀྱིས་ཉེས་སྐྱོན་ཐམས་ཅད་ལྡོག་པར་འགྱུར་ཏེ། དཔེར་ན་དགྲ་
འཐབ་བྱེད་པའི་ཚེ། དམག་གི་རྩ་བ་རྒྱལ་པོ་ལྟ་བུ་ཡིན་པ་དེ་ཚར་བཅད་ན་
གཞན་རྣམས་རང་ཤུགས་ཀྱིས་ལྡོག་པ་བཞིན་དུ་ཡིན་གསུངས། ་བདེན་
འཛིན་ཉོན་མོངས་ཅན་གྱི་མ་རིག་པ་ངོས་བཟུང་ནས་དེ་འཁོར་བའི་རྩ་བར་
བསྟན་པ་ནི། འོ་ན་གཏི་མུག་སོགས་ཏེ། ཕྱི་ནང་གི་ཆོས་རྣམས་ལ་རང་གི་
མཚན་ཉིད་ཀྱིས་གྲུབ་པར་འཛིན་པའི་རང་བཞིན་སྒྲོ་འདོགས་པའི་བློ་ནི་་་་་
འདིར་མ་རིག་པ་སྟེ་རྩ་ཚིག་འདི་གནད་ཆེན་ཞིག་ཡིན་པས་ཐུགས་ལ་བཟུང་
ནས་འདྲིས་ཆ་ཐོངས་དང་ཕན་ཆེ། རྩ་ཤེའི་སྲིད་པའི་ས་བོན་སོགས་ཀྱི་
དོན་ནི། ་ སྲིད་པ་འཁོར་བར་འཇུག་པའི་རྩ་བའི་ས་བོན་ནི་རྣམ་པར་
363



ཤེས་པ། ཡུལ་རང་བཞིན་གྱིས་གྲུབ་པ་སྒྲོ་འདོགས་པའི་མ་རིག་པ་དེ་ཉིད་
ཡིན་ཏེ། ཕྱི་ནང་གི་ཡུལ་རྣམས་ནི། མ་རིག་པ་དེའི་སྤྱོད་ཡུལ་ཏེ་དམིགས་
རྟེན་བྱེད་པའི་ཡུལ་ལོ། །ཡུལ་དེ་རྣམས་ལ་མ་རིག་པས་སྒྲོ་བཏགས་པས་
རང་གི་ངོ་བོས་གྲུབ་པའི་བདག་དེ་ཉིད་མེད་པར་ངེས་པའི་སྒོ་ནས་མཐོང་
ན་ནི། སྲིད་པ་འཁོར་བའི་ས་བོན་མ་རིག་པ་དེ་འགག་ཅིང་ཟད་པར་
འགྱུར་རོ་ཞེས་པའོ། །མི་སྐྱེས་པའི་ཆོས་ལ་བཟོད་པ་ཐོབ་པའི་བྱང་ཆུབ་
སེམས་དཔའ་ཞེས་པ་འདིར་ས་བརྒྱད་པ་ཡན་གྱི་དག་སར་བཞུགས་པའི་་་་་
བྱང་ཆུབ་སེམས་དཔའ་ཡིན་གསུངས། བཞི་བརྒྱ་བའི་ལུང་ལུས་ལ་ལུས་
དབང་ཇི་བཞིན་དུ། །གཏི་མུག་ཀུན་ལ་གནས་འགྱུར་ཏེ། །དེ་ཕྱིར་ཉོན་
མོངས་ཐམས་ཅད་ཀྱང༌། །གཏི་མུག་བཅོམ་པས་བཅོམ་པར་འགྱུར་ཞེས་པ་
འདི་ཡང་ཚིག་གནད་ཆེན་ཞིག་ཡིན་ལ། དོན་ནི། དཔེར་ན། སྐྱེས་བུའི་
ལུས་ཐམས་ཅད་ལ་ལུས་དབང་གིས་ཁྱབ་པ་ཇི་ལྟ་བ་དེ་བཞིན་དུ། འདིར་
གཏི་མུག་མ་རིག་པ་ཡང་ཉོན་མོངས་པ་གཞན་མ་ལུས་པ་ཀུན་གྱི་རྩ་བའི་་་་
རྟེན་བྱེད་པ་ལ་གནས་ཤིང་ཁྱབ་པར་འགྱུར་ཏེ། དེ་ལྟར་ཁྱབ་པ་དེའི་ཕྱིར་
ན། ཉོན་མོངས་པ་གཞན་ཐམས་ཅད་ཀྱང་། རྩ་བའི་རྟེན་གཏི་མུག་བཅོམ་
པ་དེ་ཉིད་ཀྱིས་ལྷག་མ་མ་ལུས་པ་བཅོམ་པར་འགྱུར་རོ་ཞེས་པའོ། །འཁོར་
བའི་རྩ་བ་གཉིས་སུ་ཐལ་བའི་སྐྱོན་སྤང་བ་ལ། སྐྱོན་སྤང་བ་དངོས་ནི། དེ་
ལྟར་མ་རིག་པ་སོགས་ཏེ། ཁོ་ན་རེ། མ་རིག་པ་འཁོར་བའི་རྩ་བ་ཡིན་ན།
འཇུག་པ་དང་ཚིག་གསལ་དུ་འཇིག་ལྟ་འཁོར་བའི་རྩ་བར་བཤད་པ་མི་་་་་་
364



འཐད་པར་ཐལ། འཁོར་བའི་གཙོ་བོའི་རྒྱུ་ལ་མི་མཐུན་པ་གཉིས་མེད་
པའི་ཕྱིར། ཞེས་ཟེར་ན། སྐྱོན་མེད་དེ། མ་རིག་པ་དང་འཇིག་ལྟའི་
བཞེད་ཚུལ་སློབ་དཔོན་གཞན་ཐོགས་མེད་དང་དབྱིག་གཉེན་སོགས་ཀྱི་་་་་
བཞེད་པ་སྐྱེས་བུ་འབྲིང་གི་སྐབས་སུ་བཤད་ཟིན་པ་ལྟར་ཡིན་པ་གང་ཞིག
སློབ་དཔོན་ཟླ་གྲགས་ནི། རང་རྒྱུད་པས་ཤེས་སྒྲིབ་ཏུ་འདོད་པའི་དངོས་པོ་
བདེན་གྲུབ་ཏུ་འཛིན་པའི་བློ་དེ་མ་རིག་པ་ཡིན་ཡང་ཉོན་མོངས་ཅན་གྱི་མ་
རིག་པར་བཞེད་པའི་ཕྱིར། དབུ་མ་རང་རྒྱུད་པས་བདེན་འཛིན་ཤེས་སྒྲིབ་
དང་ཐལ་འགྱུར་བས་དེ་ཉོན་སྒྲིབ་ཏུ་འདོད་དོ། །འཇིག་ལྟ་ལ་མ་རིག་པས་
ཁྱབ་ཀྱང་། མ་རིག་པ་ལ་འཇིག་ལྟས་མ་ཁྱབ་ཏེ། གང་ཟག་གཞན་རྒྱུད་ཀྱི་
ང་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ་་་་
འཇིག་ལྟ་མ་ཡིན་པའི་ཕྱིར། གཏི་མུག་ཅེས་པའི་གཏི་ནི། རྨོངས་པའམ་
འཁྲུལ་བའི་དོན་ཡིན་ལ། ཁ་སྐད་ལ་ཡང་མི་རྨོངས་པ་ཆེ་བ་ལ་གཏི་ཐུག་
ཟེར་བ་དེ་ཡིན་པས་བརྡ་དོན་ཇི་བཞིན་ཤེས་ན་གོ་བ་རྣལ་མ་འོང་། སྔ་ཕྱི་
འདི་དག་ལ་ལུང་རིགས་མང་པོ་དྲངས་ཏེ་སྒྲུབ་པ་ནི། ལུང་ནི་རྒྱབ་རྟེན་
མེད་པའི་རིགས་འཆལ་དང་། །རིགས་པའི་སྒྲུབ་བྱེད་མེད་པའི་ལུང་སྐམ་
གཉིས་ཟེར་བ་ལྟར། ལུང་རིགས་རྐྱ་བསྒྲིལ་བ་ཡིན། གཏི་མུག་རང་
བཞིན་སྒྲིབ་ཕྱིར་ཀུན་རྫོབ་སྟེ་ཞེས་པ་དྲངས་ནས་བཤད་པ་མཛད། དེས་ན།
མ་རིག་པ་སྤྱི་དང་འཇིག་ལྟ་དེའི་བྱེ་བྲག་ཡིན་པས་མ་རིག་པ་འཁོར་རྩར་་་་་
བཤད་ན་འཇིག་ལྟ་འཁོར་རྩ་མ་ཡིན་པར་འགྱུར་བའི་སྐྱོན་མེད་དོ། །རང་
365



ལུགས་བཞག་པ་ནི། དེ་ལ་སོགས་ཏེ། དེ་ལ་མ་རིག་པ་ནི། རིག་པའི་ཟློག་
ཕྱོགས་ཡིན་ལ། རིག་པའང་གང་རུང་རུང་ལ་མི་བྱ་ཡི་བདག་མེད་པའི་དེ་
ཁོ་ན་ཉིད་ཤེས་པའི་ཤེས་རབ་བོ། །དེའི་ཟློག་ཕྱོགས་ནི། ཤེས་རབ་དེ་མེད་
པ་ཙམ་དང་དེ་ལས་གཞན་པ་ཙམ་ལ་མི་རུང་བས་དེའི་འགལ་ཟླ་འཛིན་་་་་
པའོ། །དེ་ནི་བདག་ཏུ་སྒྲོ་འདོགས་པ་ཡིན་ལ། དེ་ཡང་ཆོས་ཀྱི་བདག་ཏུ་
སྒྲོ་འདོགས་པ་དང་གང་ཟག་གི་བདག་ཏུ་སྒྲོ་འདོགས་པ་གཉིས་ཡིན་པས།
ཆོས་ཀྱི་བདག་འཛིན་དང་གང་ཟག་གི་བདག་འཛིན་གཉིས་ཀ་མ་རིག་པ་་་་
ཡིན་ནོ། །སྐབས་འདིའི་འགལ་ཟླ་ནི། དེང་སང་གི་སྐད་ཆར་ཁྱོད་ཤི་ང་
གསོན་གྱི་འགལ་བ་ཟེར་བས། མ་རིག་པ་ནི། ཡུལ་དེ་ཁོ་ན་ཉིད་ལ་མ་རིག་
པའམ་རྨོངས་པ་ལ་ཟེར་རོ། །དེ་ཡང་མ་རིག་པ་ནི། རིག་པ་བཀག་ཙམ་ལ་
མི་བྱེད་དེ། རིག་པ་བཀག་ཙམ་ནི་མེད་དགག་ཡིན་པས་མ་རིག་པར་མི་རུང་
ངོ༌། །རིག་པ་ལས་གཞན་ཡིན་པ་ཙམ་ལ་ཡང་མི་བྱེད་དེ། བུམ་པ་ལ་སོགས་
པ་རིག་པ་མ་ཡིན་པ་ཐམས་ཅད་མ་རིག་པར་འཇོག་མི་རུང་བས་སོ། །དེས་
ན་རིག་པར་མི་འོས་པའི་ཕྱིན་ཅི་ལོག་གི་དོན་དེ་བཟུང་བ་ལ་བརྟེན་ནས་་་་
རིག་པར་འོས་པའི་ཡང་དག་པའི་དོན་དེ་བཀག་པའི་ལོག་ཕྱོགས་སུ་སོང་་་་་
བའི་བློ་ཞིག་ལ་ཟེར་དགོས་ཏེ། མ་ནི་དགག་པའི་སྒྲ་དང་། རིག་ནི་ཡུལ་
མཐོང་བའི་བྱ་བ་དང་། པ་ནི་བདག་པོའི་སྒྲ་ཡིན་པས། བློ་གང་གིས་ཡུལ་
རིག་ཅིང་མཐོང་བའི་བྱ་བ་ལས་ཉམས་པ་ལ་དགག་པའི་སྒྲ་མ་ཡིག་སྦྱར་་་་་
བས་མ་རིག་ཅེས་འབྱུང་ལ། དེ་ལ་ལྡན་པའི་དོན་ཅན་གྱི་པའི་སྒྲ་སྦྱར་བས་
366



མ་རིག་པ་ཞེས་འབྱུང་ངོ༌། །དེའི་དོན་ཡུལ་མཐོང་བའི་བྱ་བ་ལས་ཉམས་པ་
དང་ལྡན་པ་ཞེས་བྱ་བ་དེ་ཐོན་པས་ན། བྱ་བ་དེ་ལས་ཉམས་པ་ནི། ཡུལ་
ཕྱིན་ཅི་ལོག་ཏུ་བཟུང་བ་དེས་བྱས་པར་གོ་དགོས་པས་བློ་ཞིག་ལ་ངེས་པར་
བྱ་དགོས་པར་གོའོ། །འདི་ལྟར་བརྡ་དོན་ཇི་བཞིན་ཤེས་པ་གལ་ཆེ་གསུངས།
མདོར་ན། མ་རིག་པ་ཞེས་པ་རིག་པ་བདག་མེད་རྟོགས་པའི་ཡེ་ཤེས་དང་
འཛིན་སྟངས་དངོས་སུ་འགལ་བ་ཞིག་དགོས་པས་ཆོས་དང་གང་ཟག་་་་་་
རྣམས་རང་བཞིན་གྱིས་གྲུབ་པར་རང་སྟོབས་ཀྱིས་འཛིན་པ་མ་རིག་པར་་་་་
འཇོག་པ་ཡིན་ནོ། །རིན་ཆེན་ཕྲེང་བའི་ཇི་སྲིད་ཕུང་བོ་སོགས་ཀྱི་དོན་
ནི། ཇི་སྲིད་དུ་གྲུབ་མཐས་བསླད་དེ་དེའི་འཐད་པས་ཕུང་བོ་རང་བཞིན་
གྱིས་གྲུབ་པར་འཛིན་པའི་བློ་རང་རྒྱུད་ལ་ཡོད་པ་དེ་སྲིད་དུ་ཕུང་བོ་དེ་ལྟར་
འཛིན་མཁན་དེའི་རྒྱུད་ལ། རང་བཞིན་གྱིས་གྲུབ་པར་འཛིན་པའི་ངར་
འཛིན་ཡང་མ་ཉམས་པར་ཡོད་ཅེས་ཆོས་ཀྱི་བདག་ཏུ་རྨོངས་པའི་མ་རིག་པ་
དེ་ཉིད་གང་ཟག་གི་བདག་ཏུ་རྨོངས་པའི་རྒྱུར་བསྟན་པའི་ཚེ་ན། མ་རིག་
པའི་ནང་ཚན་གྱི་སྤྱིར་མ་རིག་པ་དང་འཇིག་ལྟ་གཉིས་ཀྱང་རྒྱུ་འབྲས་སུ་་་་་
འགྲོ་བས། དེ་གཉིས་རྒྱུ་འབྲས་སུ་འགྲོ་ཚུལ་སྟོན་པ་ཡིན་པས་ན། འཇིག་
ལྟ་དེ་ཉིད་མ་རིག་པ་དེ་ལས་གཞན་པའི་ཉོན་མོངས་ཐམས་ཅད་ཀྱི་རྩ་བར་
བསྟན་པ་ལ་འགལ་བ་གཏན་ནས་མེད་དོ། །དེ་ལྟར་བཤད་མ་ཤེས་ན་
ཞི་སྒོ་མི་གཅིག་པ་དང་འཁོར་རྩ་དུ་མར་འགྱུར་བ་སློབ་དཔོན་ཟླ་གྲགས་ཀྱི་
དགོངས་པ་འཆད་ཚུལ་དེ་ལྟར་བཤད་མི་ཤེས་ན་འཁོར་བའི་རྩ་བ་མི་མཐུན་
367
**
*
*
+
-
-
-



པ་གཉིས་མེད་པ་ལ་འཁོར་བའི་རྩ་བ་གོང་གི་དེ་གཉིས་སུ་བཤད་པའི་་་་་་་
འགལ་བ་སྤང་ཤིན་ཏུ་དཀའ་འོ། །བཞི་བ་བདེན་འཛིན་ཉོན་མོངས་ཅན་
གྱི་མ་རིག་པར་བཤད་པ་འཕགས་པ་ཡབ་སྲས་ཀྱི་བཞེད་པར་བསྟན་པ་ལ་་་་
གཉིས་ལས། ཀླུ་སྒྲུབ་ཡབ་སྲས་ཀྱི་བཞེད་པ་དགོད་པ་ནི། དེ་ལྟ་བུའི་སོགས་
ཏེ། སྔ་ཕྱིར་འཕགས་པ་ཡབ་སྲས་ལྔའི་བཞེད་པ་སྟོན་པའི་ལུང་ཚིག་རིམ་
པར་དྲངས་ཤིང་། དེ་ཡང་རྗེས་འོལ་ཁར་ལྟ་བའི་དཔྱད་པ་རྫོགས་པའི་ཚེ།
ཀླུ་སྒྲུབ་ཡབ་སྲས་ཀྱི་ཞལ་གཟིགས་པ་ཡིན་ཏེ། གསང་རྣམ་ལས། རྗེ་
བཙུན་ཀླུ་སྒྲུབ་ཡབ་སྲས་གཙོ་འཁོར་ལྔ་། །ཟབ་མོ་རྟེན་འབྱུང་གཏམ་གྱི་
བགྲོ་བ་མཛད། །དེ་ཡི་ནང་ནས་དཔལ་ལྡན་སངས་རྒྱས་བསྐྱངས། །རྒྱ་
དཔེས་བྱིན་རླབས་འཕགས་པའི་དགོངས་པ་འཁྲུངས། །གསུངས་པ་ལྟར་
ཡིན་ལ། ང་ཚོ་རྗེ་དགེ་ལྡན་པ་ཡིན་ན་འགྲེལ་བ་བུད་དྷ་པཱ་ལི་ཏ་ལ་གཟིགས་
ན་དབུ་མའི་ལྟ་བ་རྟོགས་པའི་རྟེན་འབྲེལ་གྱི་ཁྱད་ཆེ། འོན་ཀྱང་འགྲེལ་
བ་གསལ་ཁ་ཅན་ཞིག་མིན་པས་སློབ་དཔོན་ལེགས་ལྡན་འབྱེད་ཀྱིས་ཀྱང་་་་་
དགོངས་པ་མ་ལོན་པར་དགག་པ་བྱས་པ་རེད། དེ་བས་ན་ཟླ་བ་གྲགས་
པས་ལེགས་ལྡན་འབྱེད་ཀྱིས་སློབ་དཔོན་སངས་རྒྱས་བསྐྱངས་ཀྱི་དགོངས་པ་
མ་ལོན་པར་དགག་པ་བྱས་པ་རྣམས་སུན་ཕྱུང་ནས། ཀླུ་སྒྲུབ་དང་སངས་
རྒྱས་བསྐྱངས་ཀྱི་དགོངས་པ་ཉི་མ་ལྟར་གསལ་བར་བྱས་ཡོད་པས། འགྲེལ་
བའི་དབང་དུ་བཏང་ན་སློབ་དཔོན་ཟླ་བ་གྲགས་པའི་འགྲེལ་བ་གསལ་བོ་་་་
ཡིན། (རྐྱེན་ལས་སྐྱེས་དངོས་ཞེས་པ་ལ་བཀྲ་ཤིས་འཁྱིལ་པར་གཉིས་ན་སྐྱེ་དངོས་ཞེས་འབྱུང་
368
，--,
，,，-*#*
，， *=，
*，
= ༧ ཟ• t: * •༧:**，



ཞིང་། ཡང་དག་པར་ནི་ཞེས་པར་དགའ་ལྡན་པར་རྙིང་དང་འབྲས་པར་ན་ཡང་དག་པར་ན་ཞེས་
འབྱུང་ངོ） སྟོང་ཉིད་བདུན་ཅུ་བའི་དོན་ནི། འཇུག་པའི་ཊཱིཀ་ཆེན་ལས།
ཆོས་ཀྱི་བདག་འཛིན་དེ་ལས་གང་ཟག་གི་བདག་འཛིན་གྱི་མ་རིག་པ་འབྱུང་
བས། དེ་ལས་བཅུ་གཉིས་འབྱུང་བར་བཤད་དོ། །ཞེས་པ་ལྟར་རོ། །དངོས་
པོ་རྣམས་ལ་ཡང་དག་པར་རྟོག་པ་ནི་ཆོས་ཀྱི་བདག་འཛིན་ལ་སྦྱར་དགོས་
སོ། །སངས་རྒྱས་བསྐྱངས་ཀྱང་དེ་དང་མཐུན་པར་བསྟན་པ་ནི། སློབ་
དཔོན་གྱིས་སོགས་ཏེ། སློབ་དཔོན་ཐུགས་རྗེའི་བདག་ཉིད་ཅན་གྱིས་ཞེས་
པའི་སྐབས་གྱིས་ཞེས་བྱེད་སྒྲ་སྦྱར་བ་འདིས་མཚོན་པའི་བྱེད་འབྲེལ་གྱི་སྐོར་
དང༌། དུས་གསུམ་གྱི་སྐོར་སོགས་སུམ་རྟགས་ཀྱི་གཞུང་ཡང་ཤེས་དགོས།
འགའ་ཞིག་གིས་སུམ་རྟགས་མ་ཤེས་ཀྱང་གཞུང་ལ་སྦྱངས་ན་ཞོར་གྱིས་ཤེས་
ཡོང་ཟེར། དེ་ནི་རང་གིས་མི་ཤེས་པའི་མཚང་འགེབས་སུ་བཤད་པ་ལས་ཅི་
ཡང་མེད། བླ་བྲང་ཨ་ཁུ་ཤེས་རབ་རྒྱ་མཚོས། སྤྱིར་གཞུང་ཤེས་པ་ལ་བྱེད་
འབྲེལ་སོགས་ཤེས་དགོས། ཁྱད་པར་དུ་དབུ་མའི་གཞུང་ཤེས་པ་ལ་དེ་ཤེས་
དགོས། དེ་མ་ཤེས་པར་དབུ་མའི་གཞུང་ཤེས་ཟེར་ན་དེ་ངའི་བློར་མི་ཤོང་
གསུངས་པ་རེད། དེ་དག་གི་དོན་བསྡུས་ཏེ་ཞུ་ན། རྟེན་འབྲེལ་བསྟོད་པ་
ལས། འཇིག་རྟེན་རྒུད་པ་ཇི་སྙེད་པ། །དེ་ཡི་རྩ་བ་མ་རིག་སྟེ། །གང་ཞིག་
མཐོང་བས་དེ་ལྡོག་པ། །རྟེན་ཅིང་འབྲེལ་བར་འབྱུར་བར་གསུངས། །ཞེས་
པ་ལྟར་ཏེ། དོན་ནི། ཤེས་བྱ་ཆོས་ཅན། རྟེན་ཅིང་འབྲེལ་བར་འབྱུང་བ་
རྟོགས་པའི་བློ་དེ་འཁོར་བའི་རྩ་བ་གཅོད་བྱེད་ཡིན་ཏེ། འཇིག་རྟེན་གྱི་སྐྱེ་
369



རྒ་ན་འཆིའི་རྒུད་པ་ཇི་སྙེད་ཅིག་ཡོད་པ་དེ་དག་ཐམས་ཅད་ཀྱི་རྩ་བ་སྟེ་རྒྱུའི་
གཙོ་བོ་མ་རིག་པ་ཡིན་པ་གང་ཞིག གང་ཞིག་མཐོང་བའམ་རྟོགས་པ་ལས་
མ་རིག་པ་དེ་ལྡོག་པར་འགྱུར་བའི་གཉེན་པོའི་གཙོ་བོ་ནི། ཟབ་མོ་སྟོང་བ་
ཉིད་རྟེན་ཅིང་འབྲེལ་བར་འབྱུང་བ་ཡིན་པའི་ཕྱིར། དེ་ཡང་ཚུལ་ཇི་ལྟར་ཞེ་
ན། རང་ཅག་གྲོལ་བ་དོན་དུ་གཉེར་བ་རྣམས་ཀྱིས་འདི་ལྟར་བསམ་པར་བྱ་
སྟེ། འཁོར་བ་འདི་དག་ཐམས་ཅད་ནི་སྐྱེ་བ་དང་རྒ་བ་དང་ན་བ་དང་འཆི་
བའི་རང་བཞིན་ལས་མ་འདས་ཤིང་། རྟག་ཏུ་སྡུག་བསྔལ་ན་འདི་ལས་ཐར་
བར་ནུས་སམ་མི་ནུས། འདི་ལ་རྒྱུ་ཡོད་དམ་མེད། ཡོད་ན་སྤོང་ཚུལ་ཇི་ལྟ་
བུ་ཞེས་རྣམ་པར་དཔྱད་པར་བྱ་སྟེ། སྡུག་བསྔལ་རང་གི་ངོ་བོ་ཚེར་མ་གདོན་
པ་ལྟར་སྤོང་མི་ནུས་པར་མཐོང་བའི་ཕྱིར་རོ། །དེ་ལྟར་བརྟགས་པ་ན་རྒྱུ་
མེད་པ་དང་མི་མཐུན་པའི་རྒྱུ་ལས་འབྱུང་བ་མི་རིགས་ཏེ། རིགས་པའི་
དབང་ཕྱུག་གི་རྣམ་འགྲེལ་ལས། རེ་འགའ་བ་ཉིད་ཡིན་པས་ན། །ཞེས་
སོགས་ཀྱི་རིགས་པས་རྒྱུ་མེད་པ་མ་ཡིན་པར་འགྲུབ། འབྱུང་བ་དང་འབྱུང་
འགྱུར་སོགས་ནི། རྒྱུ་འབྲས་ཀྱི་འབྲེལ་བ་མ་གྲུབ་ཅིང་། དབང་ཕྱུག་སོགས་
ནི། རྟག་པ་ཡིན་པས་དོན་བྱེད་པའི་ནུས་པ་དང་བྲལ་བའི་ཕྱིར་མི་མཐུན་
པའི་རྒྱུ་ལས་འབྱུང་བ་ཁེགས་པའི་ཕྱིར་རོ། །འོ་ན་རྒྱུ་དེ་གང་ཞེ་ན། འདི་ལྟ་
སྟེ། ལས་དང་ཉོན་མོངས་པའོ། །རྒྱུ་དེས་རང་ཅག་འཁོར་བར་འཁོར་ཚུལ་
ཇི་ལྟར་ཡིན་ཞེ་ན་བཤད་པར་བྱ་སྟེ། བཅོམ་ལྡན་འདས་ཀྱི་མདོ་ལས། འདི་
ཡོད་པས་འདི་འབྱུང་། འདི་སྐྱེས་པའི་ཕྱིར་འདི་སྐྱེ་སྟེ། འདི་ལྟ་སྟེ་མ་རིག་
370



པས་རྐྱེན་གྱིས་འདུ་བྱེད་ཞེས་པ་ནས་སྡུག་བསྔལ་གྱི་ཕུང་བོ་ཆེན་པོ་འབའ་་་་
ཞིག་པ་འདི་འབྱུང་བར་འགྱུར་རོ་ཞེས་གསུངས་པ་ལྟར་ཡིན་ལ། དེ་ཡང་ཕྱི་
ནང་གི་དངོས་པོ་རྣམས་རང་གི་མཚན་ཉིད་ཀྱིས་གྲུབ་པར་སྒྲོ་འདོགས་པའི་
བློ་ནི། འདིར་རིག་པ་ཡེ་ཤེས་སྐྱེད་པའི་འགལ་ཟླ་མི་མཐུན་ཕྱོགས་ཡིན་པས་
ན། མ་རིག་པ་ཞེས་བྱ་སྟེ། དེ་ལ་གང་ཟག་དང་ཆོས་ཀྱི་བདག་ཏུ་རྨོངས་
པའི་མ་རིག་པ་གཉིས་སོ། །དེས་དེ་ཁོ་ན་ཉིད་དང་ལས་འབྲས་ལ་རྨོངས་
པའི་དབང་གིས་བསོད་ནམས་དང་བསོད་ནམས་མ་ཡིན་པ་དང་། མི་གཡོ་
བའི་ལས་གསོག་གོ །དེས་རྣམ་པར་ཤེས་པ་ལ་བག་ཆགས་བགོས་ཏེ། བག་
ཆགས་དེ་ཉིད་སྲེད་ལེན་གྱིས་གསོས་བཏབ་སྟེ་ཡང་སྲིད་ཕྱི་མ་ལེན་པ་ལ་་་་་་
ནུས་མཐུ་ཅན་དུ་གྱུར་པ་ལ་སྲིད་པ་ཞེས་བྱ་ཞིང་། དེས་རྣམ་པར་ཤེས་པ་
ཉིང་མཚམས་སྦྱར་ཏེ། མིང་གཟུགས་སྐྱེ་མཆེད་རེག་པ་ཚོར་བ་རྣམས་རིམ་
གྱིས་འགྲུབ་བོ། །འོ་ན། མ་རིག་པས་འཕེན་བྱེད་ཀྱི་ལས་དེ་ལྟར་གསོག་པ་
ཅིས་འགྲུབ་ཅེ་ན། སེམས་ཅན་རྣམས་ནི། དང་པོར་ངར་འཛིན་པའི་
འཇིག་ལྟ་ལྷན་སྐྱེས་ཀྱིས་དག་ཏུ་འཛིན་པས་བདག་ལ་མངོན་པར་ཞེན་་་་་་
ཅིང་ཆགས་པར་བྱེད་ལ། དེ་ནས་མིག་རྣ་ལ་སོགས་པ་ང་ཡིའོ། །སྙམ་དུ་
བདེན་པར་འཛིན་པའི་འཇིག་ལྟ་བསྐྱེད་ཅིང་། དེས་མཐུས་བདག་གི་བདེ་
བ་སྒྲུབ་པ་ལ་ཆགས་པར་བྱེད། དེ་ནས་རྒྱུད་ཐ་དད་པ་ལ་གཞན་དུ་རིས་སུ་
བཅད་དེ། རང་གི་མཚན་ཉིད་ཀྱིས་གྲུབ་པར་འཛིན་པས་རང་ཕྱོགས་ལ་
ཆགས་པ་དང་གཞན་ཕྱོགས་ལ་ཞེ་སྡང་བས་ཀུན་ནས་བསླངས་ཏེ་བདག་་་་་་
371



ཉིད་ཀྱི་བདེ་བ་སྲུང་བར་རློམ་པས་སྲོག་གཅོད་པ་དང་མ་བྱིན་པར་ལེན་པ་
སོགས་ཀྱི་ལས་ལ་འཇུག་པར་འགྱུར་རོ། །དེ་སྐད་དུ་ཡང་དཔལ་ལྡན་ཟླ་
བས། དང་པོར་ང་ཞེས་བདག་ལ་ཞེན་གྱུར་ཅིང་། །བདག་གི་འདི་ཞེས་
དངོས་ལ་ཆགས་བསྐྱེད་པས། །ཟོ་ཆུན་འཕྱན་ལྟར་རང་དབང་མེད་པ་ཡི། །
འགྲོ་ལ་ཞེས་དང༌། རིག་པའི་དབང་ཕྱུག་གིས། གང་ཞིག་བདག་མཐོང་དེ་
ལ་ནི། །ང་ཞེས་རྟག་ཏུ་ཞེན་གྱུར་ཅིང་། །ཞེས་སོགས་དང་། །བདག་གཞན་
ཆ་ལས་འཛིན་དང་སྡང༌། །འདི་དག་དང་ནི་ཡོངས་འབྲེལ་ལས། །ཉེས་པ་
ཐམས་ཅད་འབྱུང་བར་འགྱུར། །ཞེས་གསུངས། བདེན་འཛིན་ཡན་ལག་
བཅུ་གཉིས་ཀྱི་དང་པོ་མ་རིག་པ་ཡིན་པ་ནི། ས་ལུ་ལྗང་བའི་མདོ་ལས། དེ་
ཁོ་ན་ཉིད་ལ་མི་རྟོགས་ཤིང་ལོག་པར་ཤེས་ཏེ་མི་ཤེས་པ་ནི། མ་རིག་པའོ་
ཞེས་དང་། མགོན་པོ་ཀླུ་སྒྲུབ་ཀྱིས། རྒྱུ་དང་རྐྱེན་ལས་སྐྱེ་དངོས་རྣམས། །
ཡང་དག་པར་ནི་རྟོག་པ་གང་། །དེ་ནི་སྟོན་པས་མ་རིག་གསུངས། །དེ་ལས་
ཡན་ལག་བཅུ་གཉིས་འབྱུང་། །ཞེས་གསུངས་སོ། །འོ་ན། འཁོར་བ་
ནི། ལས་དང་ཉོན་མོངས་པའི་རྒྱུ་ཅན་ཡིན་པ་ལེགས་པར་བསྒྲུབས་མོད།
འཁོར་བ་དེ་ཉིད་རྒྱུན་ཆད་པར་བྱེད་དུ་རུང་བར་གང་གིས་འགྲུབ་ཅེ་ན། །
དེ་ནི་གང་ཞིག་རང་གི་རྒྱུའི་རིགས་ལ་གནོད་བྱེད་སྟོབས་ལྡན་དམིགས་པ་དེ་
ནི་རྒྱུན་ཆད་དུ་རུང་བས་ཁྱབ་སྟེ། དཔེར་ན། གྲང་རེག་ལ་གནོད་བྱེད་
སྟོབས་ལྡན་མཐོང་བས་གྲང་འབྲས་སྤུ་ལོང་བྱེད་ཀྱི་རྒྱུན་ཆད་པ་མཐོང་བ་་་་
བཞིན། འཁོར་བའི་ཡང་རྒྱུའི་རིགས་ལ་གནོད་བྱེད་སྟོབས་ལྡན་དམིགས་པ་
372



ཡིན་ནོ། །ཞེས་པའི་གཏན་ཚིགས་ལས་འགྲུབ་བོ། །འོ་ན། བདེན་འཛིན་མ་
རིག་པའི་དངོས་ཀྱི་གཉེན་པོ་སྟོབས་ལྡན་དེ་གང་ཞེ་ན། དེ་ནི་ཟབ་མོ་རྟེན་
ཅིང་འབྲེལ་བར་འབྱུང་བ་རྟོགས་པའི་ཤེས་རབ་ཉིད་ཡིན་ཏེ། མ་རིག་པ་
དང་འཛིན་སྟངས་དངོས་འགལ་དུ་ཞུགས་པའི་སྒོ་ནས་དངོས་པོའི་གནས་་་
ལུགས་ཇི་ལྟ་བ་བཞིན་དུ་མཐོང་བའི་བློ་ཡིན་པའི་ཕྱིར་རོ། །འདི་ལ་བརྟེན་
ནས་མ་རིག་པ་ལྡོག་པར་བྱེད་ཚུལ་ནི། ཐོག་མར་རྟེན་འབྲེལ་གྱི་རྟགས་ལས་
གཟུགས་རང་བཞིན་མེད་པར་རྟོགས་པའི་རྗེས་དཔག་སྐྱེས་པ་ན། དེའི་
ཟློག་ཕྱོགས་ཀྱི་སྒྲོ་འདོགས་གཅོད་པར་བྱེད་ཅིང་། རྗེས་དཔག་དེའི་རྒྱུན་
གོམས་པར་བྱས་པ་ལས་རིམ་གྱིས་བདེན་འཛིན་མངོན་གྱུར་གྱི་དབལ་་་་་་
གཞོམ་པ་དང༌། ། རང་བཞིན་མེད་པའི་དོན་མངོན་སུམ་དུ་མཐོང་བས་
མཉམ་པར་བཞག་པའི་སྐབས་སུ་གཉིས་སྣང་གི་སྤྲོས་པ་བཅད་པའི་ཚུལ་་་་་
གྱིས་བདེན་འཛིན་གྱི་ནུས་པ་ཉམས་པར་བྱེད་པ་དང་། མཐོང་ཟིན་གོམས་
པར་བྱས་པ་ལས་བདེན་འཛིན་ས་བོན་དང་བཅས་པ་སྤངས་ཏེ། ཉོན་
མོངས་པའི་སྒྲིབ་པ་མ་ལུས་པ་སྤོང་བར་བྱེད་པ་དང་། ཐེག་ཆེན་གྱི་རིགས་
ཅན་རྣམས་ནི་དང་པོ་ནས་ཚོགས་མཐའ་ཡས་པའི་གྲོགས་ཀྱིས་ཟིན་པར་་་་་
བྱས་ཏེ་རིགས་པའི་རྣམ་གྲངས་མཐའ་ཡས་པས་གཏན་ལ་ཕབ་སྟེ་དུས་ཡུན་
རིང་བོར་གོམས་པར་བྱས་པས་མཐར་ཤིས་བྱའི་སྒྲིབ་པ་ཡང་སྤོང་བར་བྱེད་
དོ། །འདི་ནི་འཕགས་པ་ལྷས། རྟེན་ཅིང་འབྲེལ་བར་འབྱུང་བ་ནི། །མཐོང་
ན་གཏི་མུག་འབྱུང་མི་འགྱུར། །ཞེས་དང་། ཀླུའི་ཞབས་ཀྱིས། མ་རིག་
373



འགག་པར་འགྱུར་བ་ནི། །ཤེས་པས་དེ་ཉིད་སྒོམ་པས་སོ། །ཞེས་སོགས་
ལུགས་ལྡོག་གི་ཚུལ་གྱིས་རྣམ་བྱང་གི་རྟེན་འབྲེལ་གྱིས་པར་བསྟན་པ་དང་།
འཕགས་པ་ལྷས། ཞི་སྒོ་གཉིས་པ་མེད་པ་དང་། །ཞེས་དང་། ཡུལ་ལ་
བདག་མེད་མཐོང་ན་ནི། །སྲིད་པའི་ས་བོན་འགག་པར་འགྱུར། །ཞེས་
དང༌། མགོན་པོ་ཞི་བ་ལྷས། ཡན་ལག་འདི་དག་ཐམས་ཅད་ནི། །ཐུབ་
པས་ཤེས་རབ་དོན་དུ་གསུངས། །ཞེས་དང་། ཀླུའི་ཞལ་སྔ་ནས། མཚན་མ་
མེད་པ་མ་རྟོགས་པར། །ཁྱོད་ཀྱིས་ཐར་བ་མེད་པར་གསུངས། །དེ་ཕྱིར་ཁྱོད་
ཀྱིས་ཐེག་ཆེན་ལས། །དེ་ནི་ཚང་བར་བསྟན་པ་ལགས། །ཞེས་སོགས། རང་
བཞིན་མེད་རྟོགས་ཀྱི་ལྟ་བ་ཐེག་པ་གཉིས་ཀའི་ལམ་གྱི་སྙིང་བོར་བསྒྲུབས་པ་
འདི་དག་ཡིན་ནོ། །དེ་ལས་འཕྲོས་ཏེ། ཉན་རང་ལ་ཆོས་ཀྱི་བདག་མེད་
རྟོགས་པ་ཡོད་པར་བཤད་པ་ནི། །
༦༩ དེས་ན་ཉན་རང་སོགས་ཏེ། དོན་ནི་ཉན་རང་ལ་སྟོང་ཉིད་
རྟོགས་པ་ཡོད་པའི་སྒྲུབ་བྱེད་ཆེན་པོ་ནི། ཡན་ལག་བཅུ་གཉིས་ཀྱི་མ་རིག་
པའི་གཙོ་བོ་ཆོས་ཀྱི་བདག་འཛིན་ལ་ངོས་བཟུང་བ་འདི་ཡིན་ཏེ། དེའི་ཕྱིར་
འཁོར་བ་ལས་ཐར་བ་ལ་ཆོས་ཀྱི་བདག་འཛིན་སྤོང་དགོས་ཤིང་། དེ་ལ་
ཆོས་ཀྱི་བདག་འཛིན་དེའི་ཞེན་ཡུལ་ཆོས་བདག་མེད་པར་རྟོགས་པ་ངེས་་་་་
པར་དགོས་པའོ། །གཞན་ཡང་བུད་དྷ་པཱ་ལི་ཏ་ལས། མ་རིག་པ་འགག་པར་
འགྱུར་བ་ནི། ཡན་ལག་བཅུ་གཉིས་ཤེས་པ་དེ་ཉིད་བསྒོམ་པ་གོམས་པར་བྱ་
བ་དང་། དད་པ་བརྟན་པོ་ཉིད་དུ་བྱས་པས་སོ། །ཞེས་མ་རིག་པ་འགག་
374



པའམ་ཟད་པར་འགྱུར་བའི་ཐབས་ནི། རྟེན་འབྱུང་གི་དེ་ཁོ་ན་ཉིད་ཤེས་
ནས་བསྒོམ་པ་ཡོངས་སུ་རྫོགས་པ་ཡིན་པར་གསུངས་པས་སློབ་དཔོན་་་་་་་
སངས་རྒྱས་བསྐྱངས་ཀྱིས་ཉན་རང་ལའང་ཆོས་ཀྱི་བདག་མེད་རྟོགས་པ་་་་་
ཡོད་པར་བཞེད་པ་གསལ་ལོ། །དེས་ན་ཉན་རང་དགྲ་བཅོམ་པས་ཉོན་སྒྲིབ་
སྤངས་ཟིན་པ་དགོས་པས། བདེན་འཛིན་མ་རིག་པ་ཡང་སྤངས་པར་
འགྲུབ་ལ། དེས་བདེན་འཛིན་ཉོན་སྒྲིབ་ཡིན་པ་གསལ་བར་བྱས་སོ། །དེས་
ན་སྐབས་འདིར་དེ་ཁོ་ན་ཉིད་ཟབ་མོ་རྟེན་ཅིང་འབྲེལ་བར་འབྱུང་བ་རྟོགས་
པའི་ཤེས་རབ་ཀྱི་སྤང་བྱའི་རྟོག་པ་ནི། རང་གི་ངོ་བོས་གྲུབ་པའི་རང་
བཞིན་ལ་སྒྲོ་འདོགས་པའི་རྟོག་པ་འཇོག་དགོས་ཀྱི། རྟོག་པ་གང་ཡིན་
ཐམས་ཅད་ཀྱི་ཡུལ་ལ་རིགས་པས་གནོད་ན། ཐ་སྙད་པའི་དོན་གང་ཡིན་
ངེས་པའི་ངེས་ཤེས་ཀྱི་ཡུལ་ལའང་འཁྲུལ་བའི་ལོག་ཤེས་རང་བཞིན་ལ་སྒྲོ་་་་
འདོགས་པ་ལྟར་འགྱུར་རོ། །དེ་ཡང་ཇ་འཐུང་སྙམ་པ་དང་ཆུ་ཚོད་བཅུ་
གཉིས་སུ་སླེབས་འདུག་སྙམ་དུ་རྟོག་པ་ཡང་སྤང་དགོས་ན་ཧ་ཅང་ཐལ་ཆེས་
འདུག་པས། དེ་ལྟར་ན་དབུ་མའི་གཞུང་ལ་ཐོས་བསམ་སྒོམ་པའི་རྟོག་
དཔྱོད་གང་ཡིན་སྤང་དགོས་པས་ཐོས་བསམ་སོགས་ཀྱང་དོན་མེད་དུ་་་་་་་
འགྱུར་རོ་ཞེས་གསུངས། གཉིས་པ། རྟོག་པ་གང་ཡིན་གྱི་ཞེན་ཡུལ་དགག་
མི་རིགས་པ་ལ་གསུམ་ལས། རྟོག་པའི་ཞེན་ཡུལ་དགག་རིགས་མི་རིགས་ཀྱི་
ཁྱད་པར་ནི། བཞི་བརྒྱ་བ་ལས་སོགས་ཏེ། དོན་ནི། འགའ་ཞིག་རང་
བཞིན་མེད་པའི་དོན་མ་རྟོགས་པར་དངོས་པོ་བདེན་གྲུབ་ཏུ་ཞེན་བཞིན་དུ་
375



ཡང༌། བདག་ནི་སྟོང་ཉིད་བསྒོམས་པས་མྱ་ངན་ལས་འདས་པར་འགྱུར་
རོ། །ཞེས་དངོས་པོ་སྟོང་བ་མིན་པ་ལ་དམིགས་ནས་དངོས་པོ་འདི་ནི་སྟོང་
བའོ་སྙམ་དུ་སྟོང་བ་ལྟར་བཅོས་པའི་སྟོང་བར་མཐོང་བ་དེས་ནི། མྱང་
འདས་འཐོབ་ནུས་པ་མིན་ཏེ། དེ་ལྟར་བཅོས་པའི་སྟོང་བར་མཐོང་བའི་ལྟ་
བ་དེ་ནི། གནས་ལུགས་ལ་ཕྱིན་ཅི་ལོག་ཏུ་ཞུགས་པའི་ལོག་ལྟ་ཡིན་ལ། དེ་
འདྲའི་ལོག་ལྟས་ནི་མྱ་ངན་ལས་མི་འདའ་བར་དེ་བཞིན་གཤེགས་པ་རྣམས་
ཀྱིས་གསུངས་པའི་ཕྱིར་རོ་ཞེས་པའོ། །བདེན་འཛིན་ལྷན་སྐྱེས་ཀྱི་ཞེན་ཡུལ་
བཀག་པས་བདེན་འཛིན་ཀུན་བཏགས་ཁེགས་པར་བསྟན་པ་ནི། སྔར་
བཤད་པའི་སོགས་ཏེ། དེ་ཡང་ཀུན་བཏགས་ཀྱི་དེས་ལྷན་སྐྱེས་ལ་ཤུགས་
ཕུད་པ་ཡོད་དེ། དཔེར་ན། ལྷན་སྐྱེས་ཀྱི་ཞེ་སྡང་དེ་སྡང་བའི་ཡུལ་དང་
འཕྲད་པའི་ཚེ་ཞེ་སྡང་སྐྱེས་པ་དེའི་སྟེང་ལ་མི་གཞན་གྱིས་དེ་ཁྱོད་ལ་ཞེ་སྡང་
སྐྱེས་པ་ཁག་མེད་རབས་དང་ཞེ་སྡང་སྐྱེ་དགོས་ཚུལ་བཤད་ན་སྣང་བའི་་་་་་
ཤུགས་ཇེ་དྲག་ཏུ་འགྱུར་བ་དེ་བསླད་པའི་དབང་གིས་བྱུང་བ་རེད། དེ་
བཞིན་དུ་གྲུབ་མཐའ་སྨྲ་བ་ཁོ་ནའི་རྒྱུད་ལ་འབྱུང་བའི་ཀུན་བཏགས་ཀྱི་བློ་
དེས་ཀྱང་ལྷན་སྐྱེས་ལ་ཤུགས་འདོན་པ་ཡིན་པས། བདེན་འཛིན་མ་རིག་པ་
ལྷན་སྐྱེས་ཀྱི་ཡུལ་འགོག་དགོས། དེ་འགོག་པ་ཡང་བྱ་བ་གཞན་ལས་རྒྱུ་མེད་
པར་སོས་དལ་ནས་སམ་ལས་ཀ་མེད་པར་དེ་དགག་པ་མ་ཡིན་པར། དགག་
བྱ་དེ་འཛིན་པའི་ཡུལ་ཅན་ལོག་རྟོག་ལྷན་སྐྱེས་དེའི་དབང་གིས་སེམས་ཅན་
རྣམས་འཁོར་བར་འཆིང་བ་མཐོང་ནས་དེའི་ཞེན་ཡུལ་སུན་འབྱིན་པ་ཡིན་
376



ནོ། །སེམས་ཅན་རྣམས་འཁོར་བར་འཆིང་བ་ནི། ལྷན་སྐྱེས་ཀྱི་མ་རིག་པ་
ཡིན་པའི་ཕྱིར་དང་། ཀུན་བཏགས་ཀྱི་མ་རིག་པ་ནི། གྲུབ་མཐའ་སྨྲ་བ་དེ་
དག་ཁོ་ན་ལ་ཡོད་པས་འཁོར་བའི་རྩ་བར་མི་འཐད་པའི་ཕྱིར་རོ། །ལྷན་
སྐྱེས་ཞེས་པ་ནི། ལྡུམ་བུ་མཁན་པའི་དྲི་དང་ཏིག་ཏའི་རོ་ལྟར་ལྷན་ཅིག་ཏུ་
སྐྱེས་པ་ནས་རང་འགྲོགས་སུ་ཡོད་པ་ཞིག་ཡིན་ཏེ། དེ་ཡང་ལྷན་སྐྱེས་ཀྱི་
ཕྲག་དོག་ཞེས་པ་དེ་ཡང་། དཔེར་ན། ང་རང་རིག་གནས་གསར་བརྗེའི་
སྐབས་ཕ་ཡུལ་དུ་ངལ་རྩོལ་བྱེད་སྐབས་བྱིས་པ་ཀོག་ཙམ་པ་གསུམ་ཨ་ཡེ་་་་
ཞིག་གིས་གཉོར་བ་ལ། དེར་བྱིས་པ་ཞིག་ལག་ཏུ་བླངས་ན་གཞན་གཉིས་དུ་
ཟུག་བྱེད་པས་དེ་གཉིས་ཀྱང་ལག་ཏུ་ལེན་ཙམ་ཅིས་ཀྱང་བྱེད་དགོས་པ་འདྲ་
བོ་ཞིག་བྱས་ཚེ་ངུ་ཟུག་མི་བྱེད་པ་དེ་ཡང་ལྷན་སྐྱེས་ཀྱི་ཕྲག་དོག་གི་བྱེད་པ་
ཡིན་གསུངས། དམིགས་ཕྱེད་པ་ནི། སོ་སོར་འབྱེད་པ་སྟེ། དཔེར་ན།
བལ་རྩིད་འདྲེས་པ་སོ་སོར་བཀར་བ་བཞིན་དུ་དབྱེ་བ་འབྱེད་པའོ། །སྒྲོ་
འདོགས་རྟོག་པའི་ཞེན་ཡུལ་འགོག་ཀྱང་རྟོག་མེད་ཤེས་པའི་འཛིན་སྟངས་
མི་འགོག་པ་ནི། དེ་ལྟར་དགག་བྱ་སོགས་ཏེ། ཤེས་བྱ་ཆོས་ཅན། དགག་བྱ་
འགོག་པའི་གང་ཟག་གིས་དགག་བྱ་འཛིན་པའི་ལོག་རྟོག་མཐར་ཐུག་ཡན་
ལག་བཅུ་གཉིས་ཀྱི་དང་པོ་མ་རིག་པ་འགོག་པ་ཡིན་གྱི། ཀུན་བཏགས་ཀྱི་
དེ་དག་གཙོ་བོར་འགོག་པ་མ་ཡིན་པར་ཐལ། ཀུན་བཏགས་ཀྱི་དེ་རྣམས་
ལྷན་སྐྱེས་གཞིར་བྱས་ནས་སྒྲོ་འདོགས་པ་གང་ཞིག དབང་ཤེས་ལ་སོགས་པ་
རྟོག་མེད་ཀྱི་ཤེས་པའི་འཛིན་སྟངས་ཐམས་ཅད་ནི། ནམ་ཡང་རིགས་པས་
377



༦༦༠
༡༥
སུན་འབྱིན་པ་མ་ཡིན་པའི་ཕྱིར། དེས་ན། རིགས་པས་སུན་དབྱུང་བྱའི་བློ་
ནི་རྟོག་པ་དང་། དེ་ཡང་གང་ཟག་དང་ཆོས་ཀྱི་ཁྱད་པར་ལ་རང་བཞིན་
གྱིས་གྲུབ་པར་འཛིན་པའི་སྒྲོ་འདོགས་སོ། །གསུམ་པ་བདེན་འཛིན་གྱི་ཞེན་
ཡུལ་བདེན་གྲུབ་ངོས་བཟུང་བ་ལ་ལྔ་ལས། དགག་བྱ་བདེན་གྲུབ་དངོས་ནི།
འོ་ན་མ་རིག་པ་དེས་སོགས་ཏེ། སྐབས་འདིར་དགག་བྱ་ཞེས་པ་
ནི། གང་ཟག་གམ་ཆོས་གང་ཡང་རུང་བའི་ཡུལ་རྣམས་ལ་བློའི་དབང་གིས་
བཞག་ཅིང་བཏགས་པ་མིན་པར་ཆོས་དེ་རྣམས་ཉིད་ལ། རང་རང་གི་ངོས་
ནས་གནས་ཚུལ་ལམ་སྡོད་ཚུལ་ཞིག་ཡོད་པ་ནི། འདིར་གང་སྒྲོ་འདོགས་
རྒྱུའི་རང་བཞིན་དེ་ཡིན་ལ། དེ་ལྟར་ཡོད་པར་འདོགས་ཤིང་འཛིན་པ་འདི་
རང་བཞིན་སྒྲོ་འདོགས་ཚུལ་ཡིན་ལ། དེ་ལྟར་སྒྲོ་འདོགས་པའི་བློ་དེས་ཇི་
ལྟར་བཟུང་བའི་ཞེན་ཡུལ་ཆོས་རྣམས་ཀྱི་རང་རང་གི་སྡོད་ལུགས་དེ་འདྲ་་་་
ཞིག་ཡོད་ན། སྡོད་ལུགས་དེ་ལ་ནི་བདག་གམ་རང་བཞིན་ཞེས་བྱ་སྟེ། དེ་
ཡང་སྡོད་ལུགས་དེ་འདྲ་ཡོད་ནས་བདག་གམ་རང་བཞིན་དུ་བཞག་པ་མ་་་་་
ཡིན་གྱི། གལ་ཏེ་ཆོས་རྣམས་ཀྱི་རང་གི་ངོ་བོས་གྲུབ་པའི་བདག་གམ་རང་
བཞིན་ཡོད་ན། དེ་འདྲ་བ་དེ་བློས་བཏགས་པ་ཙམ་མ་ཡིན་པའི་རང་རང་
གི་སྡོད་ལུགས་དེ་འདྲ་ཞིག་ཏུ་སོང་ཞེས་པའི་ཚུལ་གྱིས་བརྟག་པ་མཐའ་་་་་་
བཟུང་གིས་བཞག་པ་ཡིན་ནོ། །དེ་ཡང་བརྟག་པ་མཐའ་བཟུང་ཞེས་
པ་ནི། གསེར་འོད་ལས། ནམ་ཞིག་བུང་བུ་བདེ་འགྱུར་ཞིང་། །མཆུ་དམར་
བིམ་པ་འདྲར་འགྱུར་ཞིང་། །གླུ་གར་རྣམས་ལ་མཁས་གྱུར་པ། །དེ་ཚེ་རིང་
378



བསྲེལ་ཡོད་པར་འགྱུར། །ནམ་ཞིག་རི་བོང་རྭ་རྣམས་ལས། །སྐས་ནི་ལེགས་
པར་བྱས་གྱུར་ཏེ། །མཐོ་རིས་སུ་ནི་འཛེགས་འགྱུར་པ། །དེ་ཚེ་རིང་བསྲེལ་
ཡོད་པར་འགྱུར། །ཞེས་པ་ལྟ་བུས་ནི་བརྟག་པ་མཐའ་བཟུང་གི་དོན་བསྟན་
པ་ཡིན། དེས་ན་བརྟག་པ་མཐའ་བཟུང་གིས་བཤད་ན། རང་གི་ངོ་བོས་
གྲུབ་པ་དང་རང་བཞིན་གྱིས་ཡོད་པ་དང༌། རང་དབང་དུ་གྲུབ་པ་དང་
གཞན་ལ་རག་མ་ལས་པར་གྲུབ་པ་ཉིད་ཡིན་པའི་དངོས་པོ་རྣམས་དོན་འདྲ་
བས་དགག་བྱ་མཐར་ཐུག་གོ །བཞི་བརྒྱ་བའི་འགྲེལ་བར། གཞན་ལ་རག་
མ་ལས་པ་ཉིད་ཅེས་གསུངས་པའི་དོན་འགྲེལ་བར་རང་དབང་དུ་རྒྱུ་རྐྱེན་ལ་
རག་མ་ལས་པ་ལ་སྦྱར་བ་ལྟར་མངོན་ཡང་། ལམ་རིམ་འདིར་རྒྱུ་རྐྱེན་ལ་
རག་མ་ལས་པ་མ་ཡིན་གྱི། ཡུལ་ཅན་ཐ་སྙད་པའི་ཤེས་པ་ལ་གཞན་ཞེས་
བྱ་ཞེས་གསུངས་པའི་རྒྱུ་མཚན་འོག་ཏུ་རྒྱུ་རྐྱེན་གཞན་ལ་རག་མ་ལས་པ་ལ་
བྱས་ནས། དེ་བཀག་པ་ནི། རང་སྡེ་ལ་བསྒྲུབ་མི་དགོས་པ་དང༌། དེ་
ཁེགས་ཀྱང་དབུ་མའི་ལྟ་བ་རྙེད་པར་འཇོག་མི་ནུས་ཞེས་པ་ལྟར། རྒྱུ་རྐྱེན་
གཞན་ལ་རག་མ་ལས་པའི་རང་དབང་བ་འདིའི་དགག་བྱར་བཞག་ན། །
རང་སྡེ་དངོས་སྨྲ་བ་རྣམས་ཀྱིས་འདུས་བྱས་ཀྱི་སྟེང་དུ་དེ་ཁེགས་ཟིན་པས་་་་
དབུ་མའི་ལྟ་བ་རྙེད་པར་ཐལ་བ་དང་། གང་ཕྱིར་རྟེན་འབྱུང་མ་ཡིན་
པའི། །ཆོས་འགའ་ཡོད་པ་མ་ཡིན་པ། །ཞེས་སོགས་ལྟར་ཤེས་བྱ་ཐམས་
ཅད་ཀྱི་སྟེང་དུ་དགག་བྱ་གང་བཀག་པས་ཆོས་ཉིད་མཐར་ཐུག་ཏུ་འགྲོ་བའི་
དགག་བྱ་དེ་ངོས་འཛིན་དགོས་སྟབས། ཡུལ་ཅན་འདོགས་བྱེད་རྟོག་པ་
379



གཞན་ལ་རག་མ་ལས་པའི་རང་དབང་བ་དེ་དགག་བྱར་བཞག་པ་ཡིན་
ནོ། །དེས་ན་གཞི་གྲུབ་ན་མིང་དང་བརྡས་བཞག་ཙམ་ཡིན་ཟེར་བ་ཡང་དེ་
འདྲའི་སྟེང་ནས་གོ་དགོས་གསུངས། གོར་མ་ཆག་པ་ནི། ཁ་སྐད་དུ་ངེས་
ངེས་དག་དག་གམ་ས་ར་ས་ར་ཞེས་པའི་དོན་དང་། ཐག་པ་བསྡོགས་པ་ནི།
ཐག་པ་འཁྱིལ་བ་སྟེ་ཕྱོགས་གཅིག་ཏུ་བསྐོར་ཞིང་བསྡུས་པའི་དོན་ནོ། །
འདོགས་བྱེད་རྣམ་རྟོག་དང་མིང་བརྡས་བཞག་པ་ཙམ་མིན་པར་ཡུལ་ཁོ་་་་
རང་གིས་ངོས་ནས་གྲུབ་པ་ཞིག་བྱུང་ན་དེ་ལ་བདག་ཅེས་བྱ་ལ། དེ་ཡང་
ལེགས་བཤད་སྙིང་བོ་ལས། བདག་གི་དོན་ནི། ངོ་བོའི་དོན་ཏེ་ཞེས་པ་ལྟར་
ཡིན། དེས་ན་ནང་གི་བློའི་དབང་གིས་བཞག་པ་མིན་པར་རང་གི་ངོ་བོའི་
སྒོ་ནས་ཡུལ་གྱི་སྟེང་དུ་གྲུབ་པ་དེ་ལ་བདག་གམ་རང་བཞིན་ཟེར་ལ། དེ་
ཉིད་ཁྱད་པར་གྱི་གཞི་གང་ཟག་གི་སྟེང་དུ་མེད་པ་ནི། གང་ཟག་གི་བདག་
མེད་དང་མིག་སྣ་ལ་སོགས་པའི་ཆོས་ཀྱི་སྟེང་དུ་མེད་པ་ཆོས་ཀྱི་བདག་མེད་
དང་། རང་བཞིན་དེ་གང་ཟག་དང་ཆོས་ཀྱི་སྟེང་དུ་ཡོད་པར་འཛིན་པ་ནི།
བདག་གཉིས་ཀྱི་འཛིན་པར་ཤུགས་ཀྱིས་རྟོགས་ནུས་སོ། །དེའི་ཁུངས་ནི།
བཞི་བརྒྱ་བའི་ཟླ་འགྲེལ་ལས། དེ་ལ་བདག་ཅེས་བྱ་བ་ནི། གང་ཞིག་དངོས་
པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་
བདག་མེད་པའོ། །དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་
ཏེ། ཆོས་ཀྱི་བདག་མེད་པ་དང་གང་ཟག་གི་བདག་མེད་པ་ཞེས་བྱའོ་ཞེས་
པ་འདི་ཡིན། བདག་འཛིན་དང་འཇིག་ལྟའི་ཁྱད་པར་ནི། གལ་ཏེ་སོགས་
380
、， ་་ "，
，，，， ，，
，
， ...….，
，
， ..
..་， ，་，་ ་
་་་ ་
，
，，
，，，， ..



ལྟར་ཏེ། ཁ་ཅིག་ན་རེ། གང་ཟག་རང་གི་མཚན་ཉིད་ཀྱིས་གྲུབ་པར་འཛིན་
པ་དེ་གང་ཟག་གི་བདག་འཛིན་ཡིན་པ་མི་རིགས་པར་ཐལ། གང་ཟག་
གཞན་ལ་དམིགས་ནས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ་
ཡང་གང་ཟག་གི་བདག་འཛིན་ཡིན་པ་གང་ཞིག་དེ་ལ་འདོད་ན། དེ་འཇིག་
ལྟར་འགྱུར་དགོས་ལ། དེ་ལྟར་ན་བདག་འཛིན་དེ་གང་ཟག་གཞན་དེ་ལ་ནི་
ངའོ་སྙམ་དུ་འཛིན་པས་འཇིག་ལྟར་མི་རིགས་པའི་ཕྱིར་ཟེར། དེ་ནི་སྐྱོན་
མེད་དེ། གང་ཟག་གི་བདག་འཛིན་ལ་འཇིག་ལྟས་ཁྱབ་པ་མེད་པའི་ཕྱིར།
དེར་ཐལ། གང་ཟག་གི་བདག་འཛིན་གྱི་མཚན་ཉིད་ནི། རང་གི་དམིགས་
ཡུལ་དུ་གྱུར་པའི་གང་ཟག་ལ་དམིགས་ནས་དེ་རང་གི་མཚན་ཉིད་ཀྱིས་གྲུབ་
པར་འཛིན་པ་དེ་འཇོག་པ་གང་ཞིག འཇིག་ལྟ་ནི། རང་རྒྱུད་ཀྱི་ང་དང་ང་
ཡི་བ་གང་རུང་ལ་དམིགས་ནས་དེ་རང་གི་མཚན་ཉིད་ཀྱིས་གྲུབ་པར་འཛིན་
པའི་ཕྱིན་ཅི་ལོག་གི་བློ་ཞིག་ལ་བྱ་དགོས་པའི་ཕྱིར་རོ། །སྤྱིར་ན་རི་ར་
བ་ཁང་ཁྱིམ་སོགས་རང་བཞིན་གྱིས་གྲུབ་པར་འཛིན་པའི་བློ་ཡང་དག་་་་
དགོས་མོད་གཙོ་བོར་རང་རྒྱུད་ཀྱི་དེ་དང་དེ་ལ་དམིགས་ནས་རང་གི་མཚན་
ཉིད་ཀྱིས་གྲུབ་པར་འཛིན་པ་དེ་དགག་དགོས་གསུངས། དེ་ཡང་དོན་
དམ་པ་དང་རང་བཞིན་གྱིས་གྲུབ་པའི་ངའོ་སྙམ་པ་དགག་དགོས་ཀྱང་ཐ་་་་
སྙད་པའི་ང་དང་ངའི་ལོངས་སྤྱད་བྱ་དགག་མི་རིགས་པའི་ཁྱད་པར་འབྱེད་
དགོས་པ་འདི་བརྗེད་མི་རུང་གསུངས། བདག་ལྟའི་དམིགས་ཡུལ་དང་ཞེན་
ཡུལ་གྱི་བདག་གཉིས་ལ་དགག་བྱ་ཡིན་མིན་གྱི་ཁྱད་པར་བྱེད་པ་ནི། དེ་
381



ལྟར་ན་སོགས་ཏེ། བདག་ལྟ་ཆོས་ཅན། ཁྱོད་འགོག་པ་ལ་ཁྱོད་ཀྱི་དམིགས་
ཡུལ་དང་ཞེན་ཡུལ་གཉིས་ཀྱི་ནང་ནས་རང་གི་ངོ་བོས་གྲུབ་པའི་རང་བཞིན་
ཙམ་ལ་བདག་ཏུ་བཞག་པའི་ཞེན་ཡུལ་འགོག་པ་ལས་ངའོ་སྙམ་པ་ཙམ་གྱི་་་་
བློའི་ཡུལ་ལ་བདག་ཏུ་བྱས་པའི་བདག་འགོག་པ་མ་ཡིན་པར་ཐལ། དང་པོ་
ནི། དགག་བྱ་མཐར་ཐུག་ཡིན་པ་གང་ཞིག ཕྱི་མ་ནི་ལས་གསོག་པ་པོ་དང་
རྣམ་སྨིན་མྱོང་བ་བོ་ཡིན་པའི་ཕྱིར་རོ། །དཔེར་ན། སྒྲ་རྟག་འཛིན་གྱི་ཞེན་
ཡུལ་སྒྲ་རྟག་པ་དགག་དགོས་ཀྱང་སྒྲ་དགག་མི་དགོས་པ་བཞིན་ནོ། །འདི་
དག་གི་སྐབས་སུ་ཁྱད་པར་དང་དབྱེ་བ་མ་འཁོར་བར་བོད་སྔ་མ་མང་བོས་
བ ཤད་པ་སྣ་ཚོགས་བྱས་ཤིང་དེའི་རྗེས་སུ་དེ་དག་གི་ལད་ཟློས་བྱས་ནས།
ཀླུ་སྒྲུབ་དགོངས་རྒྱན་ཟེར་བའི་ནང་དུའང་སྐད་ཆ་གསར་བ་འགའ་བཤད་
འདུག དེའི་ནང་དུ་སྔ་རབས་པས་མ་བཤད་པའི་གསར་བཤད་འགའ་རེ་
ཡང་ཡོད་འདུག དཔེར་ན། ལོངས་སྐུའི་ཞིང་གསེར་དང་བཻཌཱུརྱ་ལ་སོགས་
པས་བྱས་པར་སྟོན་པས་གསུངས་པ་དེ་རྒྱ་གར་གྱི་མིའི་དགའ་ཕྱོགས་ལྟར་་་་་
ཡིན་ཚུལ་དང་། ཡང་ལོངས་སྐུ་རྒྱ་གར་རྒྱལ་པོའི་ཆ་བྱད་དུ་བཞེངས་པ་
ཡང་དེ་འདྲ་ཡིན་ཚུལ། དེར་མ་ཟད་སྟོན་པ་རྒྱ་ནང་དུ་བྱོན་ན་རྒྱ་ནག་གང་
ལ་དགའ་བའི་རྒྱ་ནག་རྒྱལ་པོའི་ཆ་བྱད་དུ་དང་བོད་དུ་བྱོན་པའི་དབང་དུ་
བཏང་ན། དཔག་བསམ་ཤིང་གི་ལོ་མ་དང་འདོད་འཇོ་བ་ཡི་མར་གསར་
སོགས་སྦྱར་བའི་གསེར་གྱི་མདོང་མོ་དཔག་ཚད་ལྔ་བརྒྱ་བ་སོགས་འོག་མིན་
དུ་ཡོད་པར་ཐེ་ཚོམ་མེད་པ་སོགས་བྲིས་འདུག བཤད་ཚུལ་དེས་མཐར་
382



གཏུགས་ན་ལོངས་སྐུ་ངེས་པ་ལྔ་ལྡན་གྱི་ཞིང་དང་། ལོངས་སྐུ་སོགས་འཆར་
ཡན་རིང་ལུགས་ཀྱི་རྟོག་བཟོ་ཡིན་པ་ལས་དོན་ལ་སངས་རྒྱས་དང་ལོངས་སྐུ།
དེའི་ཞིང་ཁམས། དམྱལ་བ་དང་དམྱལ་བའི་ཡུལ་སོགས་ཀྱང་རྟོག་བཟོ་
རེད་ཟེར་ཚོད་འདུག དེ་ལ་དགག་ལན་རྩོམས་ཞེས་རྒྱལ་དབང་བཅུ་བཞི་
པའི་ཡོངས་འཛིན་སྐྱབས་རྗེ་ཁྲི་བྱང་རིན་པོ་ཆེ་དང་ཡོངས་འཛིན་གླང་ཚང་
རྣམ་པ་གཉིས་ཀྱིས་རྡོ་སྦིས་དགེ་བཤེས་ཚང་ལ་ཞུས་ནས་མི་འཇིགས་སེང་་་་
གེའི་ང་རོ་བརྩམས་པ་རེད། དེར་ཞིབ་ཏུ་ལྟོས་དང༌། དེའི་ནང་དུ་ཐ་སྙད་
ཚད་གྲུབ་ཀྱི་སྐོར་གསལ་བོར་བྱས་འདུག དེ་ཡང་། རྣལ་འབྱོར་བ་ཡང་བློ་
ཁྱད་ཀྱིས། །གོང་མ་གོང་མ་རྣམས་ཀྱིས་གནོད། །ཅེས་པ་ལྟར་གྲུབ་མཐའ་
འོག་མ་འོག་མའི་ཐུན་མོང་མ་ཡིན་པའི་འདོད་ཚུལ་ལ་གོང་མ་གོང་མའི་་་་་
རིགས་པས་གནོད་ཀྱང་གོང་མ་གོང་མའི་ལྟ་བ་གོ་བའི་ཐབས་སུ་འགྱུར་་་་་
དགོས། དེ་ཡང་། དཔེར་ན། ལྭ་བའི་སྟེང་གི་དྲི་མ་རགས་ཕྲའི་ཁྱད་པར་
དང་ཚུལ་མཚུངས་ཤིང་། རང་རྒྱུད་པ་ལ་ཡང་ལྟ་བའི་དྲི་མ་ཕྲ་མོ་ཞིག་ཡོད་
དེ། དེས་ཆོས་རྣམས་རང་བཞིན་གྱིས་གྲུབ་པར་ཁས་བླངས་པ་དེས་ཐལ་
འགྱུར་བས་གཞལ་ན་བདེན་གྲུབ་ཁས་བླངས་དུ་སོང་འདུག་པ་རེད། དེ་
ཡང་རིམ་གྱིས་གོང་མ་གོང་མས་འོག་མ་འོག་མ་རྣམས་ཁ་དྲངས་ཏེ་ལྟ་བ་ཇེ་
དག་ཏུ་གཏོང་དགོས། དཔེར་ན། རྒྱལ་ཁབ་འདིས་ང་ཚོ་ལ་མཉམ་ལས་
ཁང་འཛུགས་སྐབས་དང་པོར་ཁྱིམ་ཚང་གསུམ་བཞི་ཙམ་རེ་དང༌། དེ་ནས་
བཅུ་སྐོར་རེ། དེ་ནས་སྡེ་བ་ཡོངས་རྫོགས་ལ་མཉམ་ལས་ཁང་བཙུགས་པ་
383



ལྟར་རེད། སྔོན་གྱི་དུས་སུ་ཡང་གྲུབ་མཐའ་སྣ་ཚོགས་ཤིག་དར་བ་རེད།
དེའི་ནང་དུ་དབང་ཕྱུག་པ་དང་ཚངས་པ་བས་སྣོད་བཅུད་ཚང་མ་དེ་དང་་་་
དེས་བྱས་ཟེར། འོ་ན། བཟང་ཡང་དབང་ཕྱུག་གིས་བྱས་ལ་ངན་ཡང་
དབང་ཕྱུག་གིས་བྱས། ནད་ཀྱང་ཚངས་པས་བྱས་ཤིང་སྨན་ཡང་ཚངས་
པས་བྱས་ཟེར་དགོས་པ་སོགས་འབྱུང་། དེའི་ཕྱོགས་གཏོགས་དབྱི་སི་ལན་
དང་ཡེ་ཤེའི་ཆོས་ལུགས། ཧོས་ཧོས་ཆོས་ལུགས་སོགས་ཀྱང་དེ་ལྟར་འདོད།
དེང་སང་ཕྱི་རྒྱལ་གྱི་མགོ་སེར་ཚོ་དཔྱད་པ་གཏོང་རྒྱུར་དགའ་བས་བ ཤད་་་་
ཚུལ་དེ་དག་ལ་གནས་ལུགས་མེད་པ་ཤེས་མཁན་ཇེ་མང་དུ་སོང་ནས་ནང་་་་
བའི་བཤད་ཚུལ་ལ་དད་པ་སྐྱེས་པ་མང་པོ་འབྱུང་གི་འདུག ཨ་མེ་རི་ཁའི་
ཚན་རིག་པ་ཞིག་གིས་བྲིས་པའི་དཔེ་ཆའི་ནང་དུ། མ་འོངས་པ་ན་འཛམ་
གླིང་ཡོངས་རྫོགས་ནང་བའི་ཆོས་ལ་དད་པ་དང་དེའི་དབང་དུ་འདུ་བར་་་་་
ངེས་ཞེས་བཤད་པ། དྷརྨ་རཏྣ་བཛྲ་གྱིས་དངོས་སུ་རིག དེ་ཡང་ང་ཚོ་ནང་
བའི་ཆོས་དེ་གཞི་དངོས་པོའི་གནས་ཚོད་ལ་དེ་འདྲ་ཡིན་པ་མང་པོ་ཞིག་་་་་་
སངས་རྒྱས་ཀྱི་མཁྱེན་པས་གཟིགས་ནས་གསུངས་པ་ན་བརྟག་ཐུབ་པ་དང་
རིགས་པ་ཐེག་པ་ཡིན་གསུངས། གཉིས་པ་དེ་དགག་བྱ་གཞན་ལ་སྦྱོར་བ་
དང་མི་སྦྱོར་བའི་ཚུལ་ལ་གསུམ་ལས། གཏན་མེད་དང་ཡུལ་དུས་དེར་མེད་
པ་དང་། དངོས་སྨྲས་སྒྲོ་བཏགས་པ་ཕལ་ཆེར་འགོག་པ་ལ་དོན་དམ་གྱི་ཁྱད་
པར་སྦྱོར་མི་དགོས་པ་ནི། །
༦༦༤
རི་བོང་གི་རྭ་སོགས་ཏེ། རི་བོང་གི་རྭ་སོགས་གཏན་ནས་མེད་
384



པ་རྣམས་ལ་དེ་དག་མེད་ཟེར་བ་ལས་དེ་དག་རང་བཞིན་གྱིས་མེད་ཟེར་མི་
དགོས་པ་བཞིན་དུ། ཡང་དམའ་ས་ན་ཡོད་ཀྱང་མཐོ་སའི་ཡུལ་ན་མེད་པ་
ལ་ཡུལ་དེར་མེད་ཟེར་རྒྱུ་ལས་ཡུལ་དེར་རང་བཞིན་གྱིས་མེད་ཟེར་མི་དགོས་
ལ། དེ་བཞིན་དུ་པདྨ་ལྟ་བུ་དབྱར་དུས་ཡོད་ལ་དགུན་དུས་མེད་པ་ལ་དུས་
དེར་རང་བཞིན་གྱིས་མེད་ཅེས་ཁྱད་པར་སྦྱོར་མི་དགོས། (བསམ་ངོ་ན་སྦྱར་
དགོས་ཞེས་པར་བཀྲ་ཤིས་འཁྱིལ་པར་གཉིས་ན་བསམ་དོན་སྦྱར་ཞེས་འབྱུང》དེ་དག་བསམ་
ངོ་ན་སྦྱར་བའི་སྐབས་འགའ་རེ་ཞེས་སོགས་ཀྱི་དོན་ནི་དངོས་སྨྲ་བས་འདོད་
པའི་སྒྲོ་བཏགས་རྣམས་འགོག་པ་ན་བཟུང་བ་རྡུལ་ཕྲན་ཆ་མེད་དང་འཛིན་
པ་སྐད་ཅིག་ཆ་མེད་ལྟ་བུ་དེ་དག་གིས་རྫས་ཡོད་དུ་འདོད་སྟབས་དོན་དམ་
པར་ཞེས་པའི་ཁྱད་པར་སྦྱར་ན་ཁོ་རང་གི་བསམ་ངོར་ལྟོས་པའི་དགོས་པ་་་་
ཡོད་པ་མ་གཏོགས་གཞན་རྣམས་ལ་དེ་འདྲའི་ཁྱད་པར་སྦྱར་མི་དགོས་ཞེས་
པའོ། །དེ་ཡང་དངོས་སྨྲ་བས་གཞན་སྐྱེ་སོགས་དེ་དག་དོན་དམ་པར་གྲུབ་
པ་དང་རང་བཞིན་གྱིས་གྲུབ་པར་འདོད་པས་ན་ཐོག་མ་ནས་གཞན་སྐྱེ་་་་་་
སོགས་མེད་དོ་ཞེས་སོགས་ཀྱིས་བཀག་ན་དེ་ལ་ཁོས་ཧ་ཅང་ཐལ་ཆེས་པ་ལྟ་
བུའི་ཉན་འདོད་གཏན་མི་སྐྱེ་ཞིང་བློ་མི་འཇུག་པས་ཤིན་ཏུ་འགོག་དཀའ་བ་
འབྱུང་ཞིང་། དགག་རྒྱུ་དེ་ལ་ཁོ་རང་གི་བསམ་པ་ལྟར་དོན་དམ་སོགས་ཀྱི་
ཁྱད་པར་སྦྱར་ནས་གཞན་སྐྱེ་དོན་དམ་པར་མེད་དེ་སོགས་ཀྱིས་བཀག་ན།
ཁོས་ཉན་པ་སོགས་ཀྱི་སྒོ་ནས་ལན་ཚུལ་བཞིན་འདེབས་པ་ན་འགོག་ཤིན་་་་་
ཏུ་སླ་བ་ཡིན་པས་ཁོ་རང་གི་བསམ་ངོ་ལྟར། དོན་དམ་སོགས་ཀྱི་ཁྱད་པར་
385



དེ་དག་སྦྱོར་བ་གནད་ཆེ་བའི་སྐབས་འབྱུང་ལ། དེ་ལྟར་ཁོ་རང་གི་བསམ་
ངོ་ལྟར་དོན་དམ་སོགས་ཀྱི་ཁྱད་པར་སྦྱར་ཏེ། དོན་དམ་པར་གཞན་ལས་སྐྱེ་
བ་མེད་དེ་སོགས་ཀྱིས་བཀག་པའི་ཚེ་གཞན་སྐྱེ་སོགས་བདེན་གྲུབ་ཁེགས་པ་
ན། སླར་དོན་དམ་སོགས་ཀྱི་ཁྱད་པར་མ་སྦྱར་བའི་གཞན་སྐྱེ་སོགས་དགག་
རྒྱུ་ལུས་པ་ནི་མིན་ཏེ། ཁོ་རང་གི་གཞན་སྐྱེ་ཡོད་ཕྱིན་བདེན་གྲུབ་ཏུ་འདོད་
པས་ན་དེ་དག་བདེན་གྲུབ་བཀག་པ་ཉིད་ཀྱིས་དེ་དག་རྩ་བ་ནས་ཁེགས་་་་་
པར་འགྱུར་རོ། །ཐ་སྙད་ཡོད་པ་འགོག་པ་ལ། དོན་དམ་གྱི་ཁྱད་པར་ངེས་
པར་སྦྱར་དགོས་པ་ནི། འདི་དག་ལས་སོགས་ཏེ། དངོས་སྨྲ་བ་རྣམས་ཀྱིས་
འདོད་པས་བཏགས་པ་གཞན་སྐྱེ་སོགས་འདི་དག་ལས་གཞན་དབུ་མ་བས་
ཐ་སྙད་དུ་རྣམ་པར་འཇོག་པའི་དོན་རྣམས་ལ་ནི། དོན་ཇི་འདྲ་ཞིག ཡིན་
ཡང་དོན་དེ་དག་འགོག་པའི་སྐབས་སུ་ནི་དོན་དམ་པར་རང་བཞིན་གྱིས་་་་་
སོགས་ཀྱི་ཁྱད་པར་དེ་མ་སྦྱར་ན། དོན་དེ་ཕར་ལ་མི་ཁེགས་པར་མ་ཟད།
འགོག་མཁན་གྱི་ཕ་རོལ་སུན་འབྱིན་པའི་རིགས་པ་དེ་ཉིད་ལའང་ཕར་གང་
གི་སྒོ་ནས་བཀག་པའི་སྐྱོན་དེ་ཉིད་ཚུར་ཡང་མཚུངས་པར་འཇུག་པ་ཡིན་་་་་
པས་ན་སུན་འབྱིན་གྱི་རིགས་པ་དེ་ཉིད་རིགས་པ་ལྟར་སྣང་འབའ་ཞིག་ཏུ་་་
འགྱུར་བས་ན་ངེས་པར་དུ་ཁྱད་པར་དེ་སྦྱར་དགོས་སོ། །ཁྱད་པར་སྔར་
བ ཤད་པ་དེ་ལྟར་མ་བྱས་ན་འཁོར་འདས་ཐམས་ཅད་དང་འགལ་ཞིང་ཚད་
མས་གྲུབ་ཀྱང་འགོག་ན་བཞད་གད་ཀྱི་གནས་ལས་མ་འདས་ལ། དེ་བས་
གཟུགས་སོགས་ཐ་སྙད་དུ་འཇོག་དགོས་པའི་ཆོས་དེ་དག་འགོག་པར་་་་་་་་
386



གསུངས་པའི་སྐབས་སུ་ནི་ཅིས་ཀྱང་གདོན་མི་ཟ་བའམ་ངེས་པ་ཁོ་ནར་དོན་
དམ་གྱི་ཁྱད་པརོ་དེ་སྦྱར་བར་བྱའོ། །ཁྱད་པར་དེ་དག་སྦྱར་དགོས་པ་
འཕགས་པ་ཡབ་སྲས་ཀྱི་གཞུང་ཀུན་ལས་འབྱུང་ཞིང་། བཞི་བརྒྱ་བའི་
འགྲེལ་བ་དང་། རིགས་པ་དྲུག་ཅུ་བའི་འགྲེལ་བ། རྩ་ཤེའི་གཞུང་དང་དེའི་
འགྲེལ་བ་བུད་དྷ་པཱ་ལི་ཏ་དང༌། ཚིག་གསལ་དང༌། འཇུག་པ་རྩ་འགྲེལ་
རྣམས་སུའང་དགག་བྱ་འགོག་པའི་སྐབས་རང་བཞིན་སོགས་ཀྱི་ཁྱད་པར་་་་
སྦྱར་བ་ཆེས་མང་བར་སྣང་བ་ལ། སྐབས་རེར་ཚིག་མངས་པས་དཀའ་
ཚེགས་ཆེ་བར་གཟིགས་ནས་ཁྱད་པར་དེ་ཐམས་ཅད་ལ་མ་སྦྱར་ཡང་གང་ལ་
སྦྱར་བ་དེ་རྣམས་ཀྱི་ཁྱད་པར་དེ་སྦྱར་དགོས་པའི་གནད་དེ་ཉིད་ཀྱིས་གཞན་
རྣམས་ལ་ཡང་སྦྱར་དགོས་པར་རྟོགས་སླ་བ་ལ་དགོངས་ནས་ཁྱད་པར་དེ་མ་
སྦྱར་བ་ཡིན་པས་ན། མ་སྦྱར་བའི་སྐབས་སུ་ཡང་ཁྱད་པར་དེ་ངེས་པར་དུ་
སྦྱར་དགོས་པ་ཡིན་ནོ་ཞེས་པའོ། །རྣམ་པར་དཔྱད་པ་ཞེས་པའི་ཚིག་ཡོད་ན་
ཡང་དོན་དམ་གྱི་ཁྱད་པར་སྦྱར་བ་ཡིན་ཚུལ་ནི། ་གཞན་ཡང་རྣམ་པར་
སོགས་ཏེ། འགལ་མེ་ནི་ཤིང་དུམ་མེ་ཅན་མཚན་མོར་བསྐོར་བའི་ཚེ་འཁོར་
ལོ་ལྟ་བུར་སྣང་བ་དེ་ཡིན་ལ། ས་ལེ་སྦྲམ་ནི། གསེར་གྱི་མིང་སྟེ། ཡང་ས་
འོག་ནས་བྱུང་བའི་གསེར་རྡོག་པོ་ལ་བཤད་པ་དང་འཛམ་བུ་ཆུ་བོའི་གསེར་
ལ་རིགས་ཆེན་དམར་བོ་དང་སེར་བོ་གཉིས་ཡོད་པའི་སེར་བོ་མཆོག ཁ་
དོག་དམར་སེར་འོད་འཕྲོ་བ་ཤིན་ཏུ་སྣུམ་པ་ནི་ས་ལེ་སྦྲམ་ཡིན་ཞེས་འབྱུང་
ངོ༌། །( འཐད་པས་རྣམ་པར་དཔྱད་པ་ན་ཞེས་པར་དགའ་ལྡན་པར་རྙིང་དང་འབྲས་པར་དུ་
387



མ་ལར་བ
རྣམ་པར་བཅད་པ་ན་ཞེས་འབྱུང)དོན་ནི། གཞན་ཡང་གཞུང་དེ་དག་ཏུ་རྣམ་པར་
དཔྱད་པ་ན་ཡོད་པ་མ་ཡིན་ནོ་ཞེས་གསུངས་ནས་རྣམ་པར་དཔྱད་པའི་ཁྱད་
པར་སྦྱར་བའང་མང་དུ་འབྱུང་སྟེ། དེ་ལྟར་འབྱུང་བ་དེ་ཡང་སྔར་གོང་དུ་
བཤད་པ་ལྟར་རང་གི་ངོ་བོས་གྲུབ་པ་ཞིག་ཡིན་ན་ཡིན་ཚུལ་ཇི་ལྟར་ཡིན་་་་་
པར་དཔྱོད་པའི་རིགས་པས་ཆ་སོ་སོར་ཕྱེ་ནས་བཙལ་བ་ན་ངེས་པར་རྙེད་་་
དགོས་པ་ཞིག་ཡིན་པ་ལས། རིགས་པ་དེས་དེ་ལྟར་བཙལ་ནས་མ་རྙེད་པའི་
རྒྱུ་མཚན་དེས་རིགས་པ་དེས་གོང་བཙལ་བའི་རང་གི་ངོ་བོས་གྲུབ་པའི་དོན་
དེ་ཉིད་ཐ་སྙད་དུ་ཡང་མེད་ཅེས་པའི་དོན་དེ་ཉིད་དང༌། གནད་གཅིག་ཁོ་
ན་ཡིན་པས་རང་གི་ངོ་བོས་གྲུབ་པའི་རང་བཞིན་མེད་ཅེས་པ་དང་གནད་་་་
གཅིག་ཏུ་རྟོགས་པར་བྱ་སྟེ། དོན་དེ་ཡང་བཞི་བརྒྱ་བའི་འགྲེལ་བ་ལས།
གལ་ཏེ་དངོས་པོ་འདི་དག་དཔེར་ན། མགལ་མེའི་འཁོར་ལོ་མྱུར་དུ་བསྐོར་
བ་དང་སྤྲུལ་བའི་དམག་ལ་སོགས་པ་ལྟར་སྣང་བ་ལྟར་གྱི་དོན་ལ་བརྟགས་
པ་ན་ཚུགས་མི་ཐུབ་པས་ན་བསླུ་བར་བྱེད་པ་ཡིན་པས། རིགས་པས་
བརྟགས་ན་དངོས་པོ་མེད་པར་འགྱུར་རོ། །གལ་ཏེ་བརྟགས་པས་དངོས་པོ་
མེད་པར་མི་འགྱུར་བར་ཚུགས་ཐུབ་པ་ཞིག་ཡིན་ན་ནི། འོ་ན་དེ་ལྟར་
རིགས་པས་བརྟགས་ཤིང་དཔྱད་པ་དེའི་ཚེ་ན་ངེས་པར་ཅི་ཙམ་དུ་རིགས་་་་
པས་འཐད་པས་རྣམ་པར་དཔྱད་པའི་ཚེ་ན་ས་ལེ་སྦྲམ་ལ་སོགས་པ་ལྟར་་་་་་
མངོན་པ་ཡིན་ཏེ། དེ་ཡང་གསེར་དེ་རྒྱུ་བཟང་ངན་བརྟགས་པའི་ཚེ་ན།
མེར་བསྲེགས་པ་དང་བཅད་ཅིང་བརྡར་བ་ཇི་ལྟར་བྱས་པ་དེ་ཙམ་དུ་མདོག་
388



，
，
，
ངན་པར་མི་འགྱུར་བར་མ་ཟད། ཤིན་ཏུ་དག་པའི་གསེར་གྱི་རང་བཞིན་དེ་
ཉིད་རིམ་གྱིས་རིམ་གྱིས་གསལ་བོར་འགྲོ་བ་དེ་བཞིན་དུ་འདིར་དངོས་པོ་་་་
རང་གི་ངོ་བོས་གྲུབ་པ་ཞིག་ཡིན་ན་འཐད་པས་ཅི་ཙམ་དཔྱད་ཀྱང་དེ་ཙམ་
དུ་དངོས་པོའི་རང་གི་ངོ་བོ་དེ་ཉིད་རིམ་གྱིས་གསལ་ཞིང་། ཆེས་ཆེར་
གསལ་བར་སོང་ནས་བློས་ཤིན་ཏུ་རགས་པ་ཞིག་ཏུ་དམིགས་པར་འགྱུར་་་་་
དགོས་ན་དངོས་པོ་དེ་དག་བདེན་པར་སྣང་བ་ནི་ཕྱིན་ཅི་ལོག་མ་རིག་པ་་་་་
ཙམ་གྱིས་བསྐྱེད་པར་བྱས་པའི་རྒྱུ་ཅན་ཡིན་པས་ན། དངོས་པོ་སྣང་བའི་དེ་
ཉིད་ལ་རྣམ་པར་དཔྱོད་པའི་རིགས་པའི་མེས་དཔྱད་པའི་སྒོ་ནས་བསྲེགས་
པ་ན་དངོས་པོའི་རང་གི་ངོ་བོ་དེ་གཏན་མེད་པ་ཁོ་ནར་འགྱུར་གྱི། དེ་ཉིད་
མེད་པར་མི་འགྱུར་བ་མ་ཡིན་ནོ། །ཞེས་པའོ། །ཕྱིན་ཅི་ལོག་ཙམ་གྱི་རྒྱུ་ཅན་
ཡིན་པས་ཞེས་པའི་དོན་ནི། མ་དག་པའི་སྣོད་བཅུད་སོགས་ཕྱིན་ཅི་ལོག་
མ་རིག་པས་དྲངས་པའི་ལས་ཀྱིས་བསྐྱེད་པའི་རྟེན་འབྲེལ་ཡིན་པའི་ཕྱིར། །
ཡིན་ཚུལ་དཔྱོད་པའི་བློས་དཔྱད་པ་ན་ངོ་བོ་མེད་པར་འགྱུར་རོ་ཞེས་རྟེན་་་་
འབྲེལ་གྱི་རྟགས་ཀྱིས་རང་བཞིན་མེད་པར་བསྒྲུབ་པའམ། ཡང་ན། དངོས་
པོ་རྣམས་བདེན་པར་སྣང་བ་ཕྱིན་ཅི་ལོག་བདེན་འཛིན་གྱིས་བཞག་པའི་་་་
བག་ཆགས་ཀྱི་དབང་གིས་སྣང་བ་ཡིན་པས། སྣང་བ་ལྟར་གྲུབ་མ་གྲུབ་
དཔྱོད་པའི་བློས་དཔྱད་པ་ན་ངོ་བོ་མེད་པར་འགྱུར་རོ་ཞེས་སྦྱར་ན་བདེའོ། །
༦༦༦
གསུམ་པ་དགག་བྱ་ལ་དོན་དམ་གྱི་ཁྱད་པར་སྦྱོར་མི་སྦྱོར་བཤད་
པ་ལ་གཉིས། དགག་བྱ་ལ་དོན་དམ་གྱི་ཁྱད་པར་སྦྱོར་དགོས་པ་དང་།
389



དགག་བྱའི་དོན་དམ་གྱི་རྣམ་གྲངས་ངོས་གཟུང་བའོ། །དང་པོ་ལ་གསུམ།
དེའི་དང་པོ་དངོས་ལ་ཡང་གསུམ་ལས། དགག་བྱ་ལ་དོན་དམ་གྱི་ཁྱད་པར་
སྦྱོར་བ་རང་རྒྱུད་པ་ཁོ་ནའི་ལུགས་སྨྲ་བ་འགོག་པ་ནི། དགག་བྱ་ལ་སོགས་
ཏེ། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ་ཞེས་པའི་སྐབས།
སྤྱིར་ན་དྲི་བ་དྲིས་ལན་གྱི་ཚུལ་དུ་ཡོད་པ་འདི་དག་ཀྱང་སངས་རྒྱས་ཀྱི་བྱིན་
གྱིས་བརླབས་པའི་བཀའ་ཡིན་ཏེ། དེ་ཡང་བརྒྱད་སྟོང་བའི་དབུར། ཤེས་
རབ་ཀྱི་ཕ་རོལ་དུ་ཕྱིན་པ་གང་དག་འཆད་པ་དང་རྩོད་པ་དང་སྟོན་པ་དེ་་་་
དག་ནི་དེ་བཞིན་གཤེགས་པའི་སྐྱེས་བུའི་མཐུ་ཡིན་པར་རིག་པར་བྱའོ་ཞེས་
པ་ལྟར་ཡིན། དེ་ཡང་དཔེར་ན། གྲོང་པ་བཀྲ་ཤིས་ཟེར་བ་ཞིག་ལ་ལྷ་བབ་
ན་དེས་གཏམ་བཤད་པའི་ཚེ་ལྷ་བས་གསུངས་ཟེར་བ་མ་གཏོགས་བཀྲ་ཤིས་
ཀྱིས་གསུངས་མི་ཟེར། དེ་བཞིན་དུ་དྲི་བ་དྲིས་ལན་གྱི་ཚུལ་དུ་ཡོད་པའི་
མདོ་འདི་དག་ཀྱང་སངས་རྒྱས་ཀྱི་གསུང་རབ་ཡིན་ཏེ། བྱིན་གྱིས་བརླབས་
པའི་བཀའ་ཡིན་པའི་ཕྱིར་རོ། །ཡོད་པའང་ཡོད། མངོན་པར་རྟོགས་པའང་ ་
ཡོད་མོད་ཀྱི་གཉིས་ཀྱི་ཚུལ་གྱིས་མ་ཡིན་ནོ་ཞེས་པ་ནི། དོན་འཐོབ་བྱ་
འགོག་བདེན་དང་། འཐོབ་བྱེད་ལམ་བདེན་གཉིས་ཡོད་མོད་ཀྱི། འཐོབ་
བྱ་འཐོབ་བྱེད་གཉིས་ཀྱི་བཏགས་དོན་བཙལ་བ་ན་དཔྱད་བཟོད་པའི་ཚུལ་
གྱིས་མ་ཡིན་ནོ་ཞེས་པའོ། །ངེས་དོན་གྱི་མདོ་ཡུམ་སོགས་ལས། དགག་བྱ་
ལ་དོན་དམ་གྱི་ཁྱད་པར་སྦྱར་བ་ཤིན་ཏུ་མང་བས་དགག་བྱ་ལ་དོན་དམ་གྱི་
ཁྱད་པར་སྦྱོར་བ་དེ་རང་རྒྱུད་པ་ཁོ་ནའི་ལུགས་སུ་སྨྲ་མི་རུང་ངོ༌། །འཕགས་
390



པ་ཡབ་སྲས་ཀྱིས་དགག་བྱ་ལ་དོན་དམ་གྱི་ཁྱད་པར་སྦྱོར་ཚུལ་ནི། སྟོང་
ཉིད་བདུན་ཅུ་སོགས་ཏེ། དོན་ནི། དངོས་པོ་རྣམས་རང་གྲུབ་དུས་ཀྱིས་
གནས་པའམ་ཐོག་མའི་སྐྱེ་བའམ་མཐའི་འཇིག་པའམ་དངོས་པོ་དེ་ཉིད་་་་་་
ཡོད་མེད་དམ། གང་ཟག་ལ་སོགས་པའི་ཁྱད་པར་ངན་པའི་དམན་པ་དང་།
བར་མའི་མཉམ་པའམ་བཟང་ཞིང་མཆོག་ཏུ་གྱུར་པའི་ཁྱད་པར་ཅན་ལ་་་་་
སོགས་པ་རྣམས་ཆོས་ཅན། ཁྱོད་སངས་རྒྱས་བཅོམ་ལྡན་འདས་ཀྱིས་ཡོད་
པར་གསུངས་ཚུལ་ཡོད་དེ། འཇིག་རྟེན་པའི་གྲགས་པའི་ཐ་སྙད་དེ་ཉིད་
དབང་བཙན་པར་བྱས་ཏེ་ཐ་སྙད་དེ་ཉིད་ཀྱི་དབང་གིས་ཡོད་པར་གསུངས་
ཀྱི། གནས་པ་སོགས་དེ་དག་ཡང་དག་པ་སྟེ་བདེན་པར་གྲུབ་པའི་དབང་
གིས་ཡོད་པར་གསུངས་པ་མ་ཡིན་པའི་ཕྱིར་ཞེས་པའོ། །(དེ་བཞིན་སྒྱུ་འདྲའི་
ཞེས་པར་སྐུ་འབུམ་པར་མར་དེ་བཞིན་སྐྱེ་འདྲའི་ཞེས་འབྱུང་བ་མ་དག)ཡང(དམ་པའི་དོན་གྱི་་་
བདེན་པའོ་ཞེས་པར་བཀྲ་ཤིས་འཁྱིལ་པར་གཉིས་སུ་དོན་གྱིས་ཞེས་འབྱུང)སབ་མ་ཞེས་པ་
ནི་ལྕུག་མ་སྦོམ་ཕྲ་མཐེབ་སོར་ཙམ་བསྣོལ་ཏེ་གྱོང་གི་ཚུལ་དུ་བསྐོར་བ་དེ་་་་
ཡིན་ཞིང༌། དཔེ་འགར་སོག་མ་ཞེས་འབྱུང་བ་ལྟར་ན་གྲོ་ནས་སོགས་ཀྱི་
རྩྭའི་མིང་ངོ༌། །མདོར་ན་ཀླུ་སྒྲུབ་ཀྱི་སྟོང་ཉིད་བདུན་ཅུ་བ་དང་རིན་ཆེན་
ཕྲེང་བ། སངས་རྒྱས་བསྐྱངས་ཀྱི་འགྲེལ་བ་བུད་དྷ་པཱ་ལི་ཏ་དང་། ཟླ་བ་
གྲགས་པའི་རིགས་པ་དྲུག་ཅུ་བའི་འགྲེལ་བ། གཞན་ཡང་དབུ་མ་འཇུག་པ་
སོགས་སུ། ཐ་སྙད་དུ་ས་བོན་ལས་མྱུ་གུ་སྐྱེ་བ་དང་། སྐྱེས་པའི་མྱུ་གུ་དང་
སྐྱེད་བྱེད་ས་བོན་རྣམས་རང་བཞིན་གྱིས་མ་གྲུབ་པ་དང་། དེ་ཡང་བུམ་པ་
391



དང་། སབ་མ་ཆག་པ་དང་ཚིག་པ་ཡང་ཐ་སྙད་དུ་ཡོད་ཀྱང་དོན་དམ་
པར་དེ་བཞིན་གཤེགས་པ་བགྲེས་པ་དང་མྱ་ངན་ལས་འདས་པ་ཡང་མེད་ལ།
བརྫུན་པ་སྒྱུ་མ་ལྟ་བུའི་སྐྱེ་བ་མི་འགོག་པ་དང་བདེན་པའི་སྐྱེ་བ་འགོག་པས་
བརྟེན་ནས་སྐྱེས་པ་དང་རང་བཞིན་གྱིས་མ་སྐྱེས་པ་གཉིས་མི་འགལ་བ་དང་
བུམ་སོགས་དེ་ཁོ་ན་ཉིད་དུ་མེད་ཀྱང་འཇིག་རྟེན་གྲགས་པའི་ཐ་སྙད་ཚད་་་་
མའི་ངོར་ཡོད་པས་གཏན་མེད་མོ་གཤམ་གྱི་བུ་ལྟར་གཏན་མེད་མ་ཡིན་པར་
གསུངས་པ་རྣམས་ཀྱིས་ཀྱང་དགག་བྱ་ལ་དོན་དམ་གྱི་ཁྱད་པར་སྦྱར་འདུག་
གོ །དགག་བྱ་ལ་དོན་དམ་གྱི་ཁྱད་པར་མ་སྦྱར་ན་བདེན་གཉིས་ཀྱི་རྣམ་
བཞག་གཞག་དཀའ་བ་ནི། མདོར་ན་སོགས་ཏེ། སྤྱིར་མདོར་བསྟན་དང་
རྒྱས་བཤད་གཉིས་འབབ་ས་གཅིག་ཡིན་པས་མདོར་བསྟན་ནི། རྒྱས་བཤད་
ཀྱི་སྙིང་བོ་བསྡུས་པ་ཡིན་པས་མཉམ་པར་བཞག་ནས་རིག་པ་སྒྲིམས་དང་།
རྒྱས་བཤད་ཀྱི་དོན་འཆུན་པ་ལ་ཁྱད་ཆེ་གསུངས། དགག་བྱ་ལ་དོན་དམ་
གྱི་ཁྱད་པར་སྦྱོར་བ་གཏན་མི་འདོད་ན་དོན་དམ་པར་འདི་དང་འདི་ཡིན་
ལ་ཀུན་རྫོབ་ཏུ་འདི་དང་འདིའོ་ཞེས་པའི་བདེན་གཉིས་ཀྱི་རྣམ་དབྱེ་བྱ་་་་
མེད་པར་འགྱུར་བས་དེ་འདྲ་བའི་དབུ་མ་བ་ནི་གང་ནས་ཀྱང་མ་བཤད་་་་་་
པས་ལོག་པར་རྟོག་པ་ཁོ་ནའོ། །དེ་ཡང་རྟེན་འབྲེལ་བསྟོད་པ་ལས། ཁྱོད་ཀྱི་
གསུང་གི་གཅེས་པའི་མཛོད། །རྟེན་ནས་འབྱུང་བ་ཁས་བླངས་ནས། །སྟོང་
ཉིད་ང་རོ་མི་བཟོད་པ། །འདི་ལ་ཁོ་བོ་ངོ་མཚར་གྱུར། །ཞེས་པ་ལྟར་ཏེ། དེ་
ཡང་རང་བཞིན་གྱིས་སྟོང་བའི་རྒྱུ་མཚན་དུ་རྟེན་ནས་འབྱུང་བ་དང༌། ་དེ་
392



ཡང་དབུ་མ་ཐལ་འགྱུར་བས་རྒྱུ་རྐྱེན་ལ་བརྟེན་ནས་སྐྱེ་བ་དང་། རང་གི་ཆ་
ཤས་ལ་ལྟོས་ནས་གྲུབ་པའི་རྟེན་འབྲེལ་འདོད་མོད་ཀྱང་། རང་ལུགས་ཐུན་
མོང་མ་ཡིན་པ་ནི། བརྟེན་ནས་བཏགས་པ་ཙམ་ཞིག་རྟེན་འབྱུང་གི་དོན་དུ་
འདོད་པའོ། །དགག་བྱ་ལ་དོན་དམ་གྱི་ཁྱད་པར་སྦྱོར་བ་བཀག་པ་བདག་
སྐྱེ་འགོག་པའི་ཡན་ལག་ཏུ་བསྟན་པ་ནི། ཚིག་གསལ་ལས་སོགས་ཏེ། ཚིག་
གསལ་ལས་དགག་བྱ་ལ་དོན་དམ་གྱི་ཁྱད་པར་སྦྱོར་བ་བཀག་པ་ནི། བདག་
སྐྱེ་འགོག་པའི་སྐབས་ལ་དོན་དམ་གྱི་ཁྱད་པར་སྦྱོར་བ་བཀག་པ་ཡིན་གྱི། །
སྐྱེ་བ་ཙམ་འགོག་པ་ལ་དོན་དམ་གྱི་ཁྱད་པར་སྦྱོར་བ་བཀག་པ་མིན་པ་ནི།
འགྲེལ་བ་དེ་ཉིད་ན་ཤིན་ཏུ་གསལ་ལ། འགྲེལ་བ་དེར་མ་ཟད་འཇུག་འགྲེལ་
ལས་ཀྱང་། བདག་སྐྱེ་ལ་སྦྱོར་བ་བཀག་པ་ནི་སློབ་དཔོན་འཕགས་པ་ཀླུ་
སྒྲུབ་ཀྱིས་དོན་དམ་པས་ཁྱད་པར་དུ་མ་མཛད་པར། བདག་ལས་སྐྱེ་བ་མ་
ཡིན་ཞེས། སྤྱིར་བདག་ལས་སྐྱེ་བ་བཀག་པ་ཡིན་ནོ། །
སྨྲ་བ་བོ་གང་ཞིག་གིས། དངོས་པོ་རྣམས་ནི་དོན་དམ་པར་བདག་ལས་
སྐྱེས་པ་མ་ཡིན་ཏེ། ཡོད་པའི་ཕྱིར། དཔེར་ན། སེམས་པ་ཅན་བཞིན་ནོ་
ཞེས་ཁྱད་པར་དུ་བྱེད་པ་པོ་སློབ་དཔོན་ལེགས་ལྡན་འབྱེད་དེའི་ལུགས་ཀྱི་་་་
དོན་དམ་པར་ཞེས་བྱ་བ་འདི་ཁྱད་པར་སྦྱར་བ་དེ་ནི། རང་དང་ཕ་རོལ་བོ་
གང་ལ་བལྟོས་ནས་ཀྱང་དོན་དམ་དགོས་པ་གང་ཡང་མེད་དོ་ཞེས་བྱ་བར་་་་
བསམ་ཞིང་བརྟག་པར་བྱའོ། །དེ་ཡང་དབུ་མའི་ཐལ་བློག་གི་སྐབས་ན།
བདག་སྐྱེ་འགོག་པའི་ལེགས་ལྡན་འབྱེད་ཀྱི་འགྲེལ་བ་ལ་སྐྱོན་ཞུགས་ཚུལ་་་་་
393



སྟོན་པ་ལ། སངས་རྒྱས་བསྐྱངས་ཀྱི་བདག་སྐྱེ་འགོག་པའི་འགྲེལ་ངག་ལ་སྐྱོན་
མེད་པར་མ་ཟད། ལེགས་ལྡན་འབྱེད་རང་ཉིད་ཀྱི་བདག་སྐྱེ་འགོག་པའི་
འགྲེལ་ངག་ལ་སྐྱོན་ཡོད་དེ། དོན་དམ་པར་ནང་གི་སྐྱེ་མཆེད་རྣམས་བདག་
ལས་སྐྱེས་པ་མེད་དེ། ཡོད་པའི་ཕྱིར། ཤེས་པ་ཡོད་པ་ཉིད་བཞིན་ནོ་ཞེས་
དོན་དམ་གྱི་ཁྱད་པར་སྦྱར་བ་མི་འཐད་པའི་ཕྱིར་ཏེ། དོན་དམ་གྱི་ཁྱད་
པར་བསྒྲུབ་བྱ་ལ་སྦྱར་བ་ཡང་མི་འཐད། ཆོས་ཅན་ལ་སྦྱར་བ་ཡང་མི་
འཐད་པའི་ཕྱིར། ཚིག་གསལ་ལས། གཞན་ཡང་རྟོག་གེ་བ་འདིས་ནི།
བདག་ཉིད་རྟོག་གེའི་བསྟན་བཅོས་ལ་ཤིན་ཏུ་མཁས་པ་ཙམ་ཞིག་བསྟན་་་་་
པར་འདོད་པས། དབུ་མའི་ལྟ་བ་ཁས་ལེན་བཞིན་དུ་ཡང་རང་རྒྱུད་ཀྱི་སྦྱོར་
བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་ཚོགས་ཀྱི་
གནས་སུ་རྟོགས་ཏེ། ཇི་ལྟར་ཞེ་ན། དེ་ལ་རེ་ཞིག་གང་འདི་སྐད་དུ། འདིར་
སྦྱོར་བའི་ཚིག་ཏུ་འགྱུར་བ་ནི། ཞེས་གསུངས་པའི་སྐབས་སུ་ཡིག་ཆ་སོ་སོར་
རྒྱས་པར་བཞུགས་པས་དེར་གཟིགས་པར་ཞུ། རང་ངོས་ནས་གྲུབ་པ་
འགོག་མི་འགོག་མ་གཏོགས་དགག་བྱ་འགོག་པ་ལ་དོན་དམ་གྱི་ཁྱད་པར་་་་་
སྦྱོར་དགོས་པ་ཐལ་རང་གཉིས་འདྲ་བར་བསྟན་པ་ནི། དེས་ན་དབུ་མ་
སོགས་ཏེ། (སྒོ་ནས་མི་བྱེད་ཀྱང་ཞེས་པར་བཀྲ་ཤིས་འཁྱིལ་མཆན་རྐྱང་དུ་མི་བྱེད་ཀྱང་ཞེས་
འབྱུང)ཡང(ཁྱད་ཡོད་པས་ཞེས་པར་བཀྲ་ཤིས་འཁྱིལ་མཆན་བཞིར་ཁྱད་པར་ཞེས་པ་མཆན་་་་་
དཀྱུས་སུ་འབྱམས་པའི་སྐྱོན་ཡོད)ཡང( དོན་དམ་པའམ་ཞེས་པར་ཞོལ་པར་གསར་དང་བཀྲ་་་་
ཤིས་འཁྱིལ་པར་གཉིས་ན་དོན་དམ་པར་རམ་ཞེས་འབྱུང་ངོ)དེ་ཡང་ཐལ་རང་གཉིས་་་་་
394



ཀྱིས་དགག་བྱ་ལ་དོན་དམ་གྱི་ཁྱད་པར་སྦྱོར་བ་འདྲ་ཡང་དོན་དམ་ལ་ཕྲ་་་་
རགས་ཀྱི་ཁྱད་པར་ཡོད། དགག་བྱའི་དོན་དམ་གྱི་རྣམ་གྲངས་ངོས་གཟུང་
བ་ལ་བཞི་ལས། རྟོག་གེ་འབར་བ་ལས་གསུངས་ཚུལ་ནི།
འོ་ན་དོན་དམ་པར་སོགས་ཏེ། ཐ་ཚིག་ནི་ཐ་སྙད་ཀྱི་མིང་ངོ༌། །
ཤེས་བྱ་ཡིན་པས་ན་དོན་དང་དམ་པ་ནི་མཆོག་ཅེས་བྱ་བ་སྟེ། དོན་དང་
དམ་པ་གཉིས་གཞི་མཐུན་དུ་བྱས་པ་སྟེ། དོན་ཡང་ཡིན་ལ་དམ་པ་ཡང་
ཡིན་པས་ན་དོན་དམ་པ་ཞེས་བྱ་བ་ཡིན་ནོ། ཡང་ན། དམ་པ་ནི་འཕགས་
པའི་མཉམ་བཞག་རྣམ་པར་མི་རྟོག་པའི་ཡེ་ཤེས་ཡིན་ལ། ཡེ་ཤེས་དེས་
རྙེད་པའི་དོན་དམ་ཡེ་ཤེས་དེའི་ཡུལ་ཡིན་པས་ན་དོན་དམ་མོ། །
ཐ་ཚིག་གི་དོན་ལ་མཆན་ལས། དོན་རང་རང་གི་ཐད་ཀ་ཐད་ཀ་སྟོན་
པའི་ཚིག་སྟེ། དེ་ཉིད་ལ་ཐ་སྙད་དང་ཚིག་བླ་དྭགས་ཞེས་ཀྱང་བྱ་སྟེ། དོན་གྱི་
ཐད་ཀ་ཐད་ཀ་བསྙད་ཅིང་བརྗོད་པའི་ཕྱིར་དོན་དེ་དང་དེའི་སྟེང་དུ་ཚིག་
གི་བརྡ་དེ་དང་དེ་གློ་བུར་དུ་སྦྱོར་ཞིང་འདོགས་པའི་ཕྱིར་རོ་ཞེས་འབྱུང་་་་
ངོ༌། །རང་རྒྱུད་པའི་གཞུང་ལེགས་ལྡན་འབྱེད་ཀྱི་རྟོག་གེ་འབར་བ་ལས།
དོན་དམ་པ་ནི། གང་དག་བློ་ཐམས་ཅད་ལས་འདས་པ་ཡིན་ལ་ཞེས་སོགས་
ཀྱི་དོན་ནི། དཀའ་འགྲེལ་ལས། དོན་དམ་བདེན་པ་བློའི་ཡུལ་ལས་འདས་
པར་བཤད་པ་དང་། རིགས་ཤེས་ཀྱིས་དཔྱད་པའི་ངོར་མེད་པས་དོན་དམ་
པར་མེད་པའི་དོན་དུ་བཤད་པ་གཉིས་ནང་འགལ་བར་སྣང་སྟེ། དོན་དམ་
བདེན་པ་གཏན་མེད་དུ་ཐལ། བློའི་ཡུལ་མིན་པའི་ཕྱིར། ཡང་ན། དོན་
395



དམ་བདེན་པ་དེ་གཉིས་སྣང་ཅན་གྱི་ཐ་སྙད་པའི་ཡུལ་དུ་ཐལ། བདེན་གྲུབ་
ཀྱི་ངོ་བོ་ཉིད་དགག་པ་ཡི་གེའི་ཡུལ་ལམ་སྒྲ་རྟོག་གི་ངོར་འཇོག་པའི་ཕྱིར།
ཞེས་བརྩད་པའི་ལན་དུ། དོན་དམ་པ་ནི་གཉིས་ཏེ། དེ་ལ་གཅིག་ནི་དོན་
སྤྱི་བརྒྱུད་དེ་ཡུལ་དུ་བྱེད་པའི་མངོན་པར་འདུ་བྱེད་པ་མེད་པར་འཇུག་པ།
འཇིག་རྟེན་ལས་འདས་པ། ཟག་པ་མེད་པ། རང་གི་ངོར་གཉིས་སྣང་
སྐབས་ཀྱི་ཚོགས་གཉིས་ཀྱི་རྗེས་སུ་མཐུན་པ། མཐོང་སྤང་གིས་དག་པ།
འཇིག་རྟེན་པའམ་ཐ་སྙད་པའི་ཡེ་ཤེས་རང་གི་ངོར་སྤྲོས་པ་དང་བཅས་པ་
སྟེ་ཞེས་འབྲུ་བསྣན་ན་དགོངས་པར་འགྲོ་འམ་སྙམ་ཞེས་གསུངས། འཕགས་
པའི་རྗེས་ཐོབ་ཁོ་ན་ལ་མི་བྱའོ་ཞེས་པ་ནི། རྗེས་ཐོབ་པའི་རྒྱུད་ཀྱི་རིགས་
ཤེས་རྗེས་དཔག་ཁོ་ན་ལ་མི་བྱ་ཡི་དེ་ཁོ་ན་ཉིད་ལ་དཔྱོད་པའི་ཐོས་བསམ་གྱི་
ཤེས་རབ་ནས་འཕགས་རྒྱུད་ཀྱི་རིགས་ཤེས་རྗེས་དཔག་བར་འདིའི་དོན་་་་་་
དམ་དུ་འཇོག་ཅེས་པའོ། །
དབུ་མ་སྣང་བ་སོགས་སུ་གསུང་ཚུལ་ནི། དབུ་མ་སོགས་ཏེ། དབུ་མ་
སྣང་བར་འདིའི་དོན་དམ་པ་ཡིན་པའི་ཕྱིར་རོ་ཞེས་པའི་དོན་ཡུལ་དོན་དམ་
པ་འདིའི་ཡུལ་ཅན་ཡིན་ཞེས་པ་སྟེ། ཕྱིན་ཅི་མ་ལོག་པའི་ཡུལ་ཅན་ཡིན་
པའི་ཕྱིར་ཞེས་ཡུལ་གྱི་མིང་ཡུལ་ཅན་ལ་བཏགས་པར་བཤད་པས་སོ། །
མངོན་སུམ་དང་བརྒྱུད་པས་བྱས་པའི་ཁྱད་པར་ནི། ཡོད་དེ་ཞེས་པའི་དོན་
ཐོས་བསམ་བསྒོམས་པ་ལས་བྱུང་བའི་ཤེས་རབ་རྣམས་ལ་ཆོས་ཉིད་མངོན་
སུམ་དུ་རྟོགས་པ་མཉམ་བཞག་དང༌། དོན་སྤྱི་བརྒྱུད་པས་ཆོས་ཉིད་ཡུལ་དུ་
396



བྱས་པའམ་བྱེད་པ་རྗེས་དཔག་ལྟ་བུའི་དབྱེ་བ་ཡོད་ཅེས་པའོ། །
རྗེས་དཔག་གིས་སྟོང་ཉིད་བརྒྱུད་ནས་རྟོགས་པ་མ་ཡིན་པར་ཐལ།
དེས་དེ་དངོས་སུ་རྟོགས་པའི་ཕྱིར་ཏེ། རྣམ་པ་ཤར་ནས་རྟོགས་པའི་ཕྱིར་ཞེ་
ན། འདིའི་བརྒྱུད་པ་ཞེས་པ་དངོས་བརྒྱུད་ཀྱི་ནང་ཚན་ལ་མི་ཟེར་གྱི།
མངོན་སུམ་དུ་རྟོགས་པའི་ལྡོག་ཟླ་དོན་སྤྱི་བརྒྱུད་པ་ལ་གོ་དགོས་པས་སྐྱོན་་་
མེད་དོ། །རྟོག་གེ་འབར་བར་དོན་དང་དམ་པ་གཉིས་ཀ་ཡུལ་ལ་སྦྱར་བ་
དང༌། དམ་པ་ཡུལ་ཅན་དང་། དོན་ཡུལ་ལ་སྦྱར་བ། དོན་དང་དམ་པ་
གཉིས་ཀ་ཡུལ་ཅན་ལ་སྦྱར་བ་གསུམ་བཤད་པའི་ལུང་གོང་དུ་དྲངས་པ་ལྟར་
ཡིན། དབུ་མ་རྒྱན་དཀའ་འགྲེལ་དུ། ཡང་དག་པ་ཞེས་པ་རིགས་ཤེས་རྗེས་
དཔག་གི་རྟོགས་བྱ་ཆོས་ཉིད་ལ་སྦྱར་བ་ཆོས་གང་ཡིན་ཡང་རང་གི་གནས་་་་
ལུགས་སུ་མ་གྲུབ་པ་ཡང་དག་པར་མེད་པའི་དོན་དུ་བསྟན་པ་ཡིན། ཆོས་
ཉིད་ཀྱང་གནས་ལུགས་ཡིན་ཡང་གནས་ལུགས་སུ་མ་གྲུབ་ཚུལ་དུ་གོང་དུ་་་་
གསལ། དེ་ཁོ་ན་ཉིད་ཀྱིས་རྣམ་པར་དཔྱད་པ་ན་སྟོང་ཞེས་བྱ་བའི་ཐ་ཚིག་
གོ་ཞེས་པའི་དོན་ཡང་ཆོས་རྣམས་རང་གི་དེ་ཁོ་ན་ཉིད་དམ་གནས་ལུགས་
སུ་གྲུབ་མ་གྲུབ་དཔྱད་ན་སྟོང་ཞེས་པའོ། །
དེ་ཁོ་ན་ཉིད་ཀྱིས་ཞེས་པ་ལ་ས་མཐའ་ཡོད་མེད་གཉིས་སྣང་ཡང་། །
ཡོད་པ་ལྟར་ན་གནས་ལུགས་སུ་གྲུབ་པས་སྟོང་མི་སྟོང་དཔྱད་ན་སྟོང་ཞེས་་་
པའི་དོན་ནོ། །( དཀའ་འགྲེལ་ལས་ཞེས་པར་དགའ་ལྡན་པར་རྙིང་དང་འབྲས་ཧོར་པར་མར་
བཀའ་འགྲེལ་ཞེས་དང)ཡང ( དེ་ཁོ་ན་ཉིད་ཀྱིས་ཞེས་པར་དགའ་པར་དང་འབྲས་པར་བཀྲ་ཤིས་
པར
397



འཁྱིལ་པར་གཉིས་རྣམས་སུ་ཉིད་ཀྱི་ཞེས་འབྱུང་ངོ)ཤེར་སྒྲོན་སོགས་ལས་རང་བཞིན་་་་་
འགོག་པ་ལ་དོན་དམ་པའི་ཁྱད་པར་སྦྱར་ཚུལ་ནི། རང་བཞིན་མེད་པ་
སོགས་ཏེ། ལུང་ཚན་དང་པོའི་དོན་ནི། ཕ་རོལ་བོས་ངོ་བོ་ཉིད་མེད་པར་
སྨྲ་བ་དང༌། ཐ་སྙད་དུ་དངོས་པོ་རྣམས་ཡོད་པར་སྨྲ་བ་གཉིས་ནང་འགལ་
བས་དངོས་པོ་ཡོད་པར་དམ་བཅས་པའི་དོན་དེ་ལ་ངོ་བོ་ཉིད་མེད་དོ་ཞེས་
པའི་ཚིག་དེ་ཉིད་ཀྱིས་སྐུར་བ་བཏབ་པའི་སྐྱོན་ཡོད་དོ། །ཞེས་བརྩད་པའི་
ལན་ལུང་ཚན་གཉིས་པར་གསལ་ཞིང་བརྗོད་པ་ཁྱད་པར་ཅན་སོགས་ཀྱི་་་་
དོན། དངོས་པོ་རྣམས་ལ་ངོ་བོ་ཉིད་འགོག་པ་བརྗོད་པ་ཁྱད་པར་ཅན་ཏེ།
དོན་དམ་པའི་ཁྱད་པར་སྦྱར་བ་བསྒྲུབ་བྱའི་ཆོས་སུ་བརྟེན་པ་ལ་ལྟོས་པ་་་་་་
དང་བཅས་པའི་ཕྱིར་ཞེས་པའི་དོན་ནོ། །ཤེས་རབ་སྒྲོན་མེའི་ལུང་འདི་དག་
ལ་བརྟེན་ནས་རྗེས་དབུ་མ་ཐལ་རང་གི་ཁྱད་པར་ཕྱེ་བ་ཡིན་གསུངས། ཐལ་
རང་གཉིས་རིགས་པས་དཔྱད་བཟོད་དུ་དོན་དམ་དུ་གྲུབ་པར་འདོད་པ་་་་་
འདྲ་ཡང་རང་ངོས་ནས་གྲུབ་མ་གྲུབ་འདོད་པ་མི་མཚུངས་པ་ནི། དེ་ལ་
དོན་དམ་སོགས་ཏེ། བདེན་གཉིས་ཀྱི་ཆོས་ཅན་གང་ཡིན་ཡང་རང་གི་ཡིན་
ཚུལ་ཇི་ལྟར་ཡིན་དཔྱོད་པའི་རིགས་ཤེས་ཀྱིས་དཔྱད་པའི་ངོར་ཆོས་ཅན་་་་་
རང་མེད་པ་ནི། དོན་དམ་པར་མེད་པའི་དོན་དུ་འཇོག་པ་ལ་ཐལ་རང་གི་
སློབ་དཔོན་ཐམས་ཅད་ཞལ་མཐུན་ནོ་ཞེས་པའོ། །
འཇུག་པའི་ཊཱིཀ་ཆེན་ལས། དང་པོའི་དོན་དམ་པ་དང་དེའི་ངོར་གྲུབ་
པ་ཡང་ཡོད་ལ་ཞེས་གསུངས་པ་དང་མི་འགལ་ལམ་ཞེ་ན། སྐྱོན་མེད་དེ།
398



ཆོས་ཅན་དེའི་ཡིན་ཚུལ་ཇི་ལྟར་ཡིན་དཔྱོད་པའི་རིགས་ཤེས་ཀྱི་ངོར་ཆོས་་་་
ཅན་དེ་མེད་པ་ནི། དེའི་ཆོས་ཉིད་ཡིན་པའི་ཕྱིར། རིགས་ཤེས་དེའི་ཡུལ་
དུ་འཇོག་པའི་དོན་ཡིན་པས་འགལ་བ་མེད་དོ། །
399



དགག་བྱ་འགོག་པ་དེ་ཐལ་རང་གང་གིས་བྱེད་པ།
༦༧ དགག་བྱ་འགོག་པ་དེ་ཐལ་རང་གང་གིས་བྱེད་པ་ལ་གཉིས།
ཐལ་རང་གི་དོན་ངོས་གཟུང་བ་དང་། དེ་གཉིས་སུའི་རྗེས་སུ་འབྲངས་ནས་
ལྟ་བ་རྒྱུད་ལ་བསྐྱེད་པའོ། །དང་པོ་ལ་གཉིས་ལས། རང་རྒྱུད་བཀག་པའི་
བྱུང་རིམ་བསྟན་ཏེ་མཚམས་སྦྱོར་བ་ནི། སློབ་དཔོན་སོགས་ཏེ། སློབ་
དཔོན་སངས་རྒྱས་བསྐྱངས་ཀྱི་འགྲེལ་བར་ཐལ་འགྱུར་དང་རང་རྒྱུད་གཉིས་
སུ་ཕྱེ་ནས་ཐལ་འགྱུར་མཛད་པའི་གསལ་ཁ་ནི་མེད་ལ་ཞེས་པའི་ལུང་ཚིག་་་་
འདི་ཡང་ང་ཚོ་རྗེ་བཙུན་པས་སངས་རྒྱས་བསྐྱངས་ཐལ་འགྱུར་བའི་ཤིང་་་་་་
རྟའི་སྲོལ་འབྱེད་མ་ཡིན་པའི་སྒྲུབ་བྱེད་ཅིག་ཏུ་འཇོག དེ་ལྟར་གསལ་ཁ་
མེད་ཀྱང་དོན་བཤད་པའི་ཤུགས་ཀྱིས་ཐོན་པ་ནི། གཞི་དངོས་པོ་གང་དག་
ཡུལ་དུས་རང་བཞིན་གྲུབ་པའི་མཐའ་གང་གི་དབང་དུ་བྱས་ན་ཡང་བདག་
ལས་སྐྱེས་པ་ནམ་གྱི་ཚེ་ཡང་ཡོད་པ་མ་ཡིན་ནོ། །དེ་བཞིན་དུ་ཐམས་ཅད་ལ་
སྦྱར་ཏེ་གཞན་ལས་སྐྱེ་བ་ནམ་ཡང་ཡོད་པ་མིན་ནོ། །གཉིས་ཀ་ལས་སྐྱེ་བ་
ནམ་ཡང་ཡོད་པ་མ་ཡིན་ནོ། །རྒྱུ་མེད་ལས་སྐྱེ་བ་ནམ་ཡང་ཡོད་པ་མིན་
ནོ། །དེ་ཡང་རྩ་ཤེའི་རབ་བྱེད་དང་པོ་འདིའི་བདག་ལས་མ་ཡིན་སོགས་
ཀྱིས་ཀྱང་མཐའ་བཞི་ལས་སྐྱེ་བ་མེད་པའི་དམ་བཅའ་ཙམ་ཞིག་བསྟན་པ་་་་
400



ཡིན་གྱི་མཐའ་བཞི་ལས་མི་སྐྱེ་བ་རྟགས་སུ་བཀོད་ནས་དངོས་པོ་རྣམས་རང་
བཞིན་གྱིས་སྐྱེ་བ་མེད་པར་སྒྲུབ་པའི་རྟགས་ཡང་དག་བསྟན་པ་མ་ཡིན་ཏེ།
རང་འགྲེལ་ལས། འདིར་མ་ཡིན་ཞེས་བྱ་བ་འདི་ཡོད་པ་ཉིད་ཀྱི་སྒྲུབ་བྱེད་
རང་ལས་སྐྱེ་བ་དང་འབྲེལ་གྱི་ཡོད་པ་དང་ནི་མ་ཡིན་ཏེ། དེ་དགག་པ་དོན་
གྱིས་བསྟན་པའི་ཕྱིར་རོ། །དེས་ན་གཞུང་འདིའི་ཐད་དུ་འགྲེལ་བ་མཛད་པ་
ན། བདག་སྐྱེ་ཁས་ལེན་པ་སོགས་ཀྱི་རྒོལ་བ་གཞན་གྲངས་ཅན་སོགས་ཀྱི་
ལུང་ལ་གནོད་བྱེད་བརྗོད་པའི་སྒོ་ནས་བདག་གཞན་སོགས་མཐའ་བཞིའི་
སྐྱེ་བ་བཞི་དགག་པར་མཛད་དོ། །དེ་ལྟར་སློབ་དཔོན་སངས་རྒྱས་བསྐྱངས་
ཀྱིས་བདག་སྐྱེ་སོགས་འགོག་པའི་རིགས་པ་དེ་ལ་སློབ་དཔོན་ལེགས་ལྡན་་་་་་
འབྱེད་ཀྱིས་རང་ཕྱོགས་ལེགས་ལྡན་འབྱེད་རང་གི་དམ་བཅའ་བསྒྲུབ་པ་ལ་
གཞན་ཕྱོགས་སངས་རྒྱས་བསྐྱངས་ཀྱི་དམ་བཅའ་སུན་འབྱིན་པ་གང་་་་་་
ཡང་ནུས་པ་མེད་པའི་སྐྱོན་ལྟར་སྣང་བཀོད་ན་སུན་ཕྱུང་ངོ༌། །ཟླ་བས་ཐལ་
རང་མི་འདྲ་བས་སྐྱོན་མི་འཇུག་པའི་ལན་མཛད་ཚུལ་ལེགས་ལྡན་འབྱེད་་་་་་
ཀྱིས་བཀོད་པའི་དེ་ལྟ་བུའི་སྐྱོན་དེ་སངས་རྒྱས་བསྐྱངས་ཀྱི་ལུགས་ལ་མི་་་་་
འཇུག་པའི་རྒྱུ་མཚན་རྒྱས་པར་ཚིག་གསལ་དུ་འགྲེལ་བ་ན་སློབ་དཔོན་ཟླ་བ་
གྲགས་པས་ཕ་རོལ་བོ་སློབ་དཔོན་ལེགས་ལྡན་འབྱེད་ལ་འདི་སྐད་དུ་ལན་་་་་
མཛད་དེ། འདི་ལྟར་དབུ་མ་བས་ནི་དབུ་མའི་ལྟ་བ་རྒྱུད་ལ་སྐྱེ་བའི་ཐབས་
སུ་ཐལ་འགྱུར་གཙོ་བོར་བྱ་དགོས་ཀྱི། རང་རྒྱུད་ཀྱི་གཏན་ཚིགས་བྱེད་པ་
རྣམ་པ་ཐམས་ཅད་དུ་མི་འཐད་དོ་ཞེས་དགག་པ་མཛད་ནས་ཐལ་འགྱུར་་་་་
401



ཉིད་ཀྱིས་བསྒྲུབ་བྱ་རྟོགས་པའི་རྗེས་དཔག་དངོས་སུ་སྐྱེ་བ་དང་། ཕ་རོལ་
གྱི་ལོག་རྟོག་སེལ་བ་གཉིས་ཀ་ནུས་པར་བསྒྲུབས་པའི་སྒོ་ནས་ཐལ་འགྱུར་གྱི་
ཕྱོགས་སམ་ལུགས་གསལ་བར་མཛད་དོ། །དེས་ན་ཐལ་རང་གི་ཁྱད་པར་ནི།
འགལ་བརྗོད་ཀྱི་ཐལ་འགྱུར་ཙམ་ལ་བརྟེན་ནས་བསྒྲུབ་བྱ་རྟོགས་པའི་རྗེས་
དཔག་སྐྱེ་བར་འདོད་པའི་དབུ་མ་བ་ཐལ་འགྱུར་བ་དང༌། དེ་འདྲའི་རྗེས་
དཔག་སྐྱེ་བ་ལ་རང་རྒྱུད་ཀྱི་གཏན་ཚིགས་ངེས་པར་འགོད་དགོས་པ་་་་་་
འདོད་པའི་དབུ་མ་བ་དེ་རང་རྒྱུད་པར་འཇོག་པའི་ཕྱིར་རོ། །འདི་དག་གི་
སྐབས་སུ་དབུ་མའི་ཐལ་ཟློག་གི་རྣམ་བཞག་ཡོད་ལ། ཡོངས་གྲགས་སུ་དབུ་
མའི་ཐལ་ཟློག་དཀའ་ཟེར་ཡང་། དེ་འདྲའི་དཀའ་རྒྱུ་ཆེར་མེད། དབུ་མའི་
གཞུང་གི་དཀའ་ས་བདེན་གཉིས་ཡིན། དེ་འདྲ་བའི་ཐལ་རང་གཉིས་ཀྱི་
འཇོག་ཚུལ་ལ་གཉིས། གཞན་ལུགས་དགག་པ་དང༌། རང་གི་ལུགས་
བཞག་པའོ། །དང་པོ་ལ་གཉིས། འདོད་པ་བརྗོད་པ་དང་། དེ་དགག་
པའོ། །དང་པོ་ལ་གཉིས་ལས། མཚམས་སྦྱར་བ་ནི། ཐལ་འགྱུར་དང་
སོགས་ཏེ། སྤྱིར་ན་ཐལ་འགྱུར་ལ་རྒྱ་བོད་དུ་མས་དབུ་མ་བ་དང་། གྲུབ་
མཐའ་ལྟར་སྣང་འཇོག་ཚུལ་མང་ཡང་ཉུང་ན་མི་གོ རྒྱས་པར་དེ་དག་
ཤིན་ཏུ་མང་བས་བཤད་རྒྱུར་སུན་ནས་བཤད་མི་འདོད་པའམ་མི་ནུས་པས་
འགའ་ཞིག་བརྗོད་པར་བྱའོ། །དངོས་ལ་བཞི་ལས། ཛ་ཡ་ཨ་ནནྟའི་འདོད་
པ་ལ་གཉིས་ལས། རྟགས་ཚད་མས་གྲུབ་པ་མེད་ཚུལ་ནི། འདི་ལ་སོགས་ཏེ།
ཛ་ཡ་རྒྱལ་བ་དང༌། ཨ་ནྟན་ཀུན་དགའི་མིང་ཡིན་པས་རྒྱལ་བ་ཀུན་དགའ་
402



ཟེར་ལ་ཁ་ཆེའི་པཎྜི་ཏ་ཡིན། སྐབས་ཤིག་ཁ་ཆེ་འདི་རྒྱ་གར་གྱི་མངའ་
ཁོངས་སུ་ཡོད་པས་དེའི་པཎྜི་ཏ་ལ་ཡང་རྒྱ་གར་པཎྜི་ཏ་ཟེར། འདིའི་འཇུག་
པའི་འགྲེལ་བཤད་ཡོད་པ་དེར་འཁྲུལ་བ་མང་བས་བོད་ཀྱི་ཡིག་ཆ་སོ་སོས་་་
དགག་བཞག་མང་པོ་བྱས་ནས་འགོག་པ་ཞིག་རེད། ཁོང་པཎྜི་ཏ་ཡིན་ཡང་
བཤད་པ་ཕལ་ཆེར་འཁྲུལ་བཤད་དུ་སོང་འདུག འདིར་ཁོ་དང་ཁོའི་སློབ་
མའི་འཁྲུལ་བཤད་འགའ་ཞིག་རིམ་པར་འགོད་རྒྱུ་ཡིན་པ་ལ། དང་པོ།
པཎྜི་ཏ་འདིའི་འགྲེལ་བཤད་ལས། ཁོ་ན་རེ། བསྒྲུབ་བྱ་སྒྲུབ་པ་ལ་ཐལ་
འགྱུར་གཏན་ཚིགས་སུ་འདོད་ན། དེ་འདྲའི་གཏན་ཚིགས་སམ་རྟགས་དེ་
ཚད་མས་གྲུབ་བམ་མ་གྲུབ། དང་པོ་ལྟར་ན། ཕྱོགས་གཅིག་གིས་གྲུབ་ལ་
ཅིག་ཤོས་ཀྱིས་མ་གྲུབ་པའི་ཁྱད་འབྱེད་མི་ནུས་པས། རྒོལ་བ་གཉིས་ཀས་
རྟགས་དེ་ཚད་མས་གྲུབ་པས། རྒོལ་བ་གཞན་གྱིས་ཁས་བླངས་པ་ཙམ་གྱིས་
རྟགས་སུ་འཇོག་པ་ཞེས་ཇི་ལྟར་བརྗོད། མ་གྲུབ་ན་རྒོལ་བ་གཞན་གྱིས་ཁས་
ལེན་པར་མི་འོས་པ་ཉིད་ཡིན་པས། གཞན་གྱིས་ཁས་བླངས་པ་ཞེས་ཇི་ལྟར་
བརྗོད་ཟེར། ཚུལ་གསུམ་ཚད་མས་གྲུབ་པ་མེད་པར་འདོད་ཚུལ་དེའི་ལན་
ནི། གཏན་ཚིགས་ཚད་མས་གྲུབ་པ་གང་ཡིན་པ་དེ་རྒོལ་ཕྱི་རྒོལ་གཉིས་
ཀ་ལ་ཚད་གྲུབ་ཡིན་ནོ་ཞེས་པ་དེ་ཉིད་གཏན་ཚིགས་འགོད་པ་པོ་ཁོ་བོས་མི་
ཤེས་ཏེ། རྒོལ་བས་བསྒྲུབ་བྱ་སྒྲུབ་བྱེད་ཀྱི་རྟགས་བཀོད་པའི་དུས་ན་གང་
གཏན་ཚིགས་འགོད་པ་པོ་དེ་ཉིད་ལ་རྟགས་ཚད་གྲུབ་ཡིན་ཀྱང་། ཕྱི་རྒོལ་
ལ་རྟགས་ཚད་གྲུབ་ཡིན་པར་སྔ་རྒོལ་དེས་མི་ཤེས་ཏེ། གཞན་གྱི་སེམས་ཀྱི་
403



ཁྱད་པར་ཕྲ་མོ་རང་གི་མངོན་སུམ་དང་རྗེས་སུ་དཔག་པའི་ཚད་མ་གཉིས་
ཀྱི་ཡུལ་མིན་པའི་ཕྱིར། སྔ་རྒོལ་རང་ཉིད་ལ་ཡང་རང་གིས་རྟགས་ཚད་མས་
མ་གྲུབ་པར་མི་ཤེས་ཏེ། རང་ཉིད་འཁྲུལ་བའི་རྒྱུ་མཚན་གྱིས་དུས་རིང་པོ་
ནས་བཟུང་ཞིང་འཁྲུལ་བ་དེའི་དབང་དུ་སོང་བའི་ཕྱིར། རྟགས་ཚད་མས་
གྲུབ་པར་ཐག་བཅད་ཀྱང་སླར་ཚད་མས་མ་གྲུབ་པར་སོང་ནས་བསླུ་བ་སྲིད་
པའི་ཕྱིར། དེས་ན་རྒོལ་བ་དང་ཕྱིར་རྒོལ་བ་གཉིས་ཀ་ལ་ཚད་མས་གྲུབ་
པའི་རྟགས་མེད་པས་ན་སུན་འབྱིན་དེ་རྟགས་ཚད་མར་ཁས་བླངས་པ་ཙམ་
ལ་ཐུག་ལ། དེ་ལྟར་ཐུག་པས་ན། རྟགས་རྒོལ་བ་གཉིས་ཀས་ཚད་མས་མ་
གྲུབ་ཀྱང་ཚད་མར་ཁས་བླངས་པའི་སྒོ་ནས་རྒོལ་བ་ཕ་རོལ་གྱི་དམ་བཅའ་་་
སུན་འབྱིན་པ་འཐད་པ་ཡིན་ནོ་ཞེས་འཆད་དོ། །( ལ་ཐུག་པས་ན་ཞེས་པར་འབྲས་
པར་དུ་ཐུགས་པས་ཞེས་འབྱུང)ཡང( སུན་འབྱིན་འཐད་པ་ཞེས་པར་བཀྲ་ཤིས་འཁྱིལ་མཆན་་་་་་
རྐྱང་པར་མར་འབྱིན་པ་ཞེས་པ་མཆན་དང་འདྲེས་པའི་སྐྱོན་ནོ) ཁྱབ་པ་ཚད་མས་གྲུབ་པ་
མེད་ཚུལ་ནི། ཡང་དེ་ཉིད་ལས་སོགས་ཏེ། དོན་ནི། གཞན་ཡང་རང་རྒྱུད་
ཀྱི་གཏན་ཚིགས་འདོད་པ་དེའི་ལུགས་ལ་འདི་ལྟར། རྟགས་ལ་བསྒྲུབ་བྱའི་
ཆོས་ཀྱིས་ཁྱབ་པའི་འབྲེལ་བ་གྲུབ་པ་ཞིག་དགོས་ལ། རྒོལ་བ་གཉིས་ཀྱིས་དེ་
ལྟར་གྲུབ་པའི་ཚེ། རང་རྒྱུད་གྱི་གཏན་ཚིགས་བསྒྲུབ་བྱ་སྒྲུབ་བྱེད་དུ་འཇོག་
དགོས་པར་འགྱུར་ལ། འདིར་རང་རྒྱུད་མི་འདོད་ཅིང་ཐལ་འགྱུར་གྱིས་
གཞན་གྱི་དམ་བཅའ་སུན་འབྱིན་པ་ལ། ཁྱབ་པ་དེ་རྒོལ་བ་གཉིས་ཀྱི་ཚད་
མས་མ་གྲུབ་པའི་ཕྱིར། དེ་ཡང་ཚུལ་ཇི་ལྟར་མ་གྲུབ་ཟེར་ན། ཁྱབ་པ་སྒྲུབ་
• ཟ་
404



བྱེད་ཀྱི་ཚད་མ་མངོན་རྗེས་གཉིས་སུ་ངེས་ཤིང་། མངོན་སུམ་གྱིས་ཁྱབ་པ་
དེ་མི་འགྲུབ་སྟེ། གཞི་མེ་ཁང་ལྟ་བུར་མངོན་སུམ་དུ་དམིགས་པའི་དུ་བ་
ཡོད་ལ་མེ་ཡོད་ངེས་ཀྱི་ཡུལ་ཐམས་ཅད་ན་དུ་བ་ཡོད་ལ་མངོན་སུམ་གྱིས་མེ་
དང་རྗེས་སུ་འགྲོ་ལྡོག་གི་འབྲེལ་བ་མ་རྟོགས་པའི་ཕྱིར་དང་། རྗེས་དཔག་
གིས་ཀྱང་མི་འགྲུབ་སྟེ། དེ་ཡུལ་ངེས་པ་ཅན་ཡིན་པའི་ཕྱིར། དེ་ལྟར་རྒོལ་
བ་གཉིས་ཀྱི་ཚད་མ་དེ་གཉིས་ཀྱིས་དེ་འདྲའི་ཁྱབ་པ་གྲུབ་པ་མེད་པ་དེས་ན།
དེ་འདྲའི་ཁྱབ་པའང་ཁས་བླངས་པ་ཙམ་གྱིས་འགྲུབ་དགོས་པ་ཡིན་ནོ་ཟེར།
པཎྜི་ཏ་འདིས་ཚུལ་གསུམ་ཚད་མས་གྲུབ་པའི་རྟགས་ཀྱིས་བསྒྲུབ་བྱ་སྒྲུབ་་་་་
པར་བྱེད་ན། རང་རྒྱུད་དང་ཚུལ་གསུམ་ཁས་བླངས་ཀྱི་མཐར་ཐུག་པ་ཙམ་
གྱིས་སྒྲུབ་པར་བྱེད་ན་ཐལ་འགྱུར་དུ་འདོད་པར་སྣང་ངོ༌། །(འབྱུང་བ་རྟོགས་ཀྱི་
ཞེས་པར་འབྲས་པར་དུ་རྟོགས་ཀྱིས་ཞེས་དང་ཚད་མས་འགྲུབ་ན་ནི་ཞེས་པར་བཀྲ་ཤིས་འཁྱིལ་་་་་
པར་གཉིས་ན་གྲུབ་ན་ནི་ཞེས་འབྱུང) གཉིས་པ་དེའི་སློབ་མ་ཁུ་སྟོན་མདོ་སྡེ་འབར་
གྱི་འདོད་པ་བརྗོད་པ་ལ་གཉིས་ལས། དང་པོ་རྒྱས་པར་བཤད་པ་ལ་གསུམ་
ལས། དང་པོ་དངོས་ནི། པཎྜི་ཏ་དེའི་སོགས་ཏེ། ཁུ་ལོ་འདིས་དབུ་མ་བ་
ལ་དམ་བཅའ་མེད་ཅིང་ཆོས་ཅན་ལ་སོགས་རྟགས་ཁྱབ་རྒོལ་བ་གཉིས་ཀར་
གྲགས་པའི་ཐུན་མོང་བ་ཞིག་མ་གྲུབ་པས་རང་རྒྱུད་མི་འཐད་དོ། །རིགས་
པས་རྣམ་པར་དཔྱད་པའི་དགོས་པ་ཡང་ཕ་རོལ་བོའི་གྲུབ་མཐའ་ངན་པ་
འདོར་བ་ཙམ་ལས་རང་འདོད་ཀྱི་དམ་བཅའ་མེད། · སྐབས་འདིར་རང་
གིས་གང་ཡང་དམ་བཅའ་མི་རིགས་པ་དེ་སྒྲུབ་ནུས་པའི་གཏན་ཚིགས་མེད་
405



ལ། དེའི་ཕྱིར་རང་རྒྱུད་ཀྱི་གཏན་ཚིགས་འདོད་མི་རིགས་པ། དེས་ན་ཐལ་
འགྱུར་ཁོ་ནའི་སྒོ་ནས་ཕ་རོལ་གྱི་ལོག་རྟོག་འགོག་པ་ཡིན་ལ། དེ་འདྲའི་
ཐལ་འགྱུར་དེ་ལ་ཡང་སྒྲུབ་པ་དང་སུན་འབྱིན་པ་གཉིས་ཡོད་པ་ལས་སྒྲུབ་་་་
པའི་ཐལ་འགྱུར་ནི། ཐལ་འགྱུར་དེའི་ཐལ་ཆོས་ཀྱི་དམ་བཅའ་དང་དེ་སྒྲུབ་
པའི་གཏན་ཚིགས་སོགས་སྔ་མ་ཁོ་ན་དང་འདྲ་བས་སྐབས་འདིར་དམ་་་་་་
བཅའ་མེད་པས་སྒྲུབ་བྱེད་མེད་ལ། གལ་ཏེ་སྒྲུབ་བྱེད་དེ་འདྲ་ཡོད་ན། རང་
རྒྱུད་ཀྱི་རྟགས་དེ་ལས་མེད་པས་ན་རང་རྒྱུད་ཀྱི་མཐར་ཐུག་པ་དེ་འདྲ་མི་་་་
འདོད་པའི་ཕྱིར། སུན་འབྱིན་གྱི་ཐལ་བ་སྟེ་ཐལ་འགྱུར་ཁོ་ན་ཁས་བླངས་
པར་བྱའོ། །འདི་ཡང་རྟགས་ཁྱབ་གཉིས་ཀ་རྒོལ་བ་གཉིས་ཀྱིས་དངོས་སུ་
ཁས་བླངས་པའམ་ཁས་བླངས་པའི་མཐར་ཐུག་པའི་ཐལ་བ་ཡིན་པས་ཡང་
དག་པའི་ཚད་མས་གྲུབ་པ་མ་ཡིན་ནོ། །གཞན་གྱི་ཁས་ལེན་ནམ་སྤྲོས་པ་
གཅོད་པའི་རིགས་པ་བཞི་ངོས་གཟུང་བ་ནི། འདི་ལ་བརྟེན་ནས་སོགས་ཏེ།
དེ་ཡང་འགལ་བརྗོད་ཀྱི་ཐལ་འགྱུར་དང༌། གཞན་གྲགས་ཀྱི་ཐལ་འགྱུར།
སྒྲུབ་བྱེད་བསྒྲུབ་བྱ་དང་མཚུངས་པའི་ཐལ་འགྱུར། རྒྱུ་མཚན་མཚུངས་པའི་
མགོ་སྙོམས་ཀྱི་ཐལ་འགྱུར་དང་བཞིའོ། །རྩོད་པ་སྤོང་བ་ནི། འོ་ན་སོགས་
ཏེ། འདིར་གཞན་དག་གིས། འོ་ན། ཁྱོད་ལ་རྒོལ་བ་ཕ་རོལ་པོའི་ཁས་ལེན་
འགོག་འདོད་ཡོད་དམ་མེད། ཁས་ལེན་དེ་འགོག་འདོད་ཡོད་ན་འགོག་
འདོད་དེ་ཉིད་དམ་བཅའ་ཡིན་པས། དེ་སྒྲུབ་པའི་རང་རྒྱུད་ཀྱི་རྟགས་ཡོད་
པར་འགྱུར་ཏེ། ཕ་རོལ་པོའི་ཁས་ལེན་དེ་འགོག་འདོད་མེད་ན་ནི། རང་ལ་
406



འགོག་འདོད་མེད་པར་གཞན་གྱི་ཁས་ལེན་འགོག་པའི་རིགས་པ་བརྗོད་པ་
མི་འཐད་དོ། །དོན་དམ་ལ་དཔྱོད་པའི་སྐབས་སུ་རང་བཞིན་མེད་པའམ་སྐྱེ་
བ་མེད་པ་ཞེས་པའི་བསྒྲུབ་བྱ་ཡོད་པར་འདོད་ན། རང་རྒྱུད་ཀྱི་དམ་བཅའ་
དང་རྟགས་འདོད་དགོས་པ་ལས་ཁོ་བོ་ཅག་དེ་འདྲའི་བསྒྲུབ་བྱ་དེ་མི་འདོད་
པས་སྐྱོན་མེད་དོ། །ཁོ་བོ་ཅག་ལ་སྐབས་དེར་ཕ་རོལ་གྱི་དམ་བཅའ་འགོག་
པ་ཙམ་ཡོད་མོད་ཀྱི། འོན་ཀྱང་ཁྱོད་ཟེར་བ་ལྟར་འདོད་པ་ཡོད་པ་ཙམ་
གྱིས་དམ་བཅའ་ཡོད་དགོས་ན། ཆུ་འདོད་པ་དང་ཟན་འདོད་པ་སོགས་
ཐམས་ཅད་དུ་དམ་བཅའ་ཡོད་པར་འགྱུར་རོ་ཞེས་འཆད་དོ། །དོན་བསྡུས་
ཏེ་བཤད་པ་ནི། འདིས་ནི་སོགས་ཏེ། འདིས་ནི་རང་ལ་ཕྱོགས་ཏེ་བསྒྲུབ་
བྱའམ་དམ་བཅའ་བསྒྲུབ་རྒྱུ་མེད་པ་དང༌། གཞན་ཕྱོགས་ཏེ་གཞན་གྱི་
བསྒྲུབ་བྱའམ་དམ་བཅའ་འགོག་པ་ཙམ་ཡོད་པ་དང་། འདོད་པ་ཡོད་ཀྱང་
རང་ལ་དམ་བཅའ་དང་རང་ཕྱོགས་མེད་ལ། དེ་ཡང་དོན་དམ་ལ་དཔྱོད་
པའི་སྐབས་སུ་རང་བཞིན་གྱིས་མེད་པ་ལ་སོགས་ཁས་ལེན་པའི་དམ་བཅའ་
མི་འཇོག་པ་ལ་བྱེད་ཀྱི། སྤྱིར་ཁས་ལེན་གང་ཡིན་ཐམས་ཅད་མེད་པར་ལོ་
ཙཱ་པ་འདིས་མི་འདོད་པ་ཡིན་ནོ། །དེ་ལྟར་མི་འདོད་པས་ན་རང་རྒྱུད་མི་
འདོད་ཅིང་། ཐལ་རང་གི་ཁྱད་པར་ཡང་ལོ་ཙཱ་པ་འདི་དག་གིས་ནི་དོན་
དམ་ལ་དཔྱོད་པའི་སྐབས་སུ་རང་བཞིན་མེད་པའི་བསྒྲུབ་བྱ་ཁས་བླངས་་་་
ནས་དེ་རང་ལུགས་སུ་སྒྲུབ་པ་ནི། རང་རྒྱུད་པ་དང་དོན་དམ་ལ་དཔྱོད་
པའི་སྐབས་སུ་དེ་འདྲའི་བསྒྲུབ་བྱ་དང་དེ་རང་ལུགས་སུ་བསྒྲུབ་པ་དེ་ལྟར་་་
407



الد)
ཁས་མི་ལེན་པར་སྐབས་དེར་གཞན་གྱི་འདོད་པ་འགོག་པ་ཙམ་བྱེད་པ་ནི་་་
ཐལ་འགྱུར་བར་བྱེད་པར་སྣང་ངོ་། །གསུམ་པ། བོད་ཀྱི་དབུ་མ་ཐལ་
འགྱུར་བར་ཁས་འཆེ་པ་ཕྱི་རབས་པ་དག་གི་འདོད་པ་བརྗོད་པ་ལ་གཉིས་་་
ལས། རྒྱས་པར་བཤད་པ་ནི།
ད་ལྟ་དབུ་མ་སོགས་ཏེ། བོད་ཀྱི་དབུ་མར་རློམ་པ་འགའ་ཞིག་
ན་རེ། དོན་དམ་དང་ཐ་སྙད་གང་ལས་བརྩམས་ཀྱང་ཁས་ལེན་ནམ་དམ་
བཅའ་ཐ་སྙད་དུ་ཡང་མེད་པར་ཐལ། དེ་ཡོད་ན་དེ་སྒྲུབ་བྱེད་ཀྱི་དཔེ་
རྟགས་ཀྱང་ཡོད་དགོས་པས་རང་རྒྱུད་པར་འགྱུར་བའི་ཕྱིར་ཟེར། དོན་
བསྡུས་ཏེ་བཤད་པ་ནི། དེས་ན་སོགས་ཏེ། རྩོད་ཟློག་གི་དོན་ནི། གལ་ཏེ་
ངས་དངོས་པོ་ཐམས་ཅད་རང་བཞིན་གྱིས་མེད་པར་དམ་བཅས་ནས་དེ་་་་
འདྲའི་དམ་བཅའི་ཚིག་རང་བཞིན་གྱིས་ཡོད་པར་དམ་བཅས་པ་འགའ་་་་
ཞིག་ཡོད་པར་གྱུར་ན་ནི། དེ་འདྲའི་དམ་བཅའ་ཡོད་པ་དེས་ན་ང་ལ་དམ་
བཅའི་ཚིག་རང་བཞིན་གྱིས་ཡོད་པ་དེས་དགག་སྒྲུབ་གང་ཡང་མི་ནུས་པའི་
སྐྱོན་དེ་ཡོད་པར་འགྱུར་ན་ཡང་། ང་ལ་གོང་གི་དེ་འདྲའི་དམ་བཅའ་མེད་
པས་ན། ངའི་ལུགས་ལ་ནི་སྐྱོན་དེ་འདྲ་མེད་པ་ཁོ་ན་ཡིན་ནོ། །ཡང་གལ་ཏེ་
ཁྱོད་ཀྱི་བསམ་པ་ལྟར་མངོན་སུམ་ལ་སོགས་པའི་ཚད་མའི་དོན་གྱི་རང་གི་
ངོ་བོས་རང་བཞིན་གྱིས་གྲུབ་པའི་གཞལ་བྱ་འགའ་ཞིག་ལ་དམིགས་པ་ཡིན་
ན་དེ་འདྲའི་ཚད་མས་གང་དམིགས་པ་དེ་ཉིད་ཁྱོད་ཀྱི་རང་ལུགས་སུ་བསྒྲུབ་
པའམ། གཞན་དུ་བཟློག་པར་བྱ་བར་རིགས་ན་ཡང་ཚད་མ་དེ་འདྲའི་
408



གཞལ་བྱ་ལ་དམིགས་པ་དེ། ཐ་སྙད་དུ་ཡང་མེད་པའི་ཕྱིར་ན་ང་ལ་ཁྱོད་ཀྱི་
ཀླན་ཀ་རྩོད་པའམ་རྒོལ་བ་དེ་འདྲ་བྱེད་པའི་སྐབས་མེད་དོ་ཞེས་པ་དང་།
དེ་བཞིན་རིགས་པ་དྲུག་ཅུ་བའི་ཚིག་ཟིན་ལ་ཡང་ཕྱོགས་མེད་དང་རྩོད་པ་
མེད་ཅེས་པ་དང་། བཞི་བརྒྱ་བ་ལས། གང་ལ་ཕྱོགས་ནི་ཡོད་མིན་སོགས་
དང་། ཚིག་གསལ་ལས། ཕྱོགས་གཞན་ཁས་བླངས་པ་མེད་པའི་ཕྱིར་ཞེས་
དང་། འཇུག་པ་ལས། བདག་ལ་ཕྱོགས་འདི་ནི། ཡོད་པ་མིན་པས་ཞེས་
དང༌། རྩོད་ཟློག་ལས། གཞན་ཕྱོགས་བཀག་པ་མེད་པར་གསུངས་པ་དང་།
འདི་དག་དང་མཐུན་པར་མདོ་ལས་ཀྱང་ཚིག་གི་རི་མོ་འདི་དག་དང་མཐུན་
པར་འབྱུང་བ་རྣམས་ཀྱི་ཚིག་དོན་མ་གོ་བར་ཛ་ཡ་ཨ་ནནྟའི་ཐལ་འགྱུར་་་་་་
གཏན་ཚིགས་སུ་མི་འདོད་པ་དང་། ཁུ་ལོ་ཙཱ་པ་མདོ་སྡེ་འབར་གྱིས་དབུ་མ་
པ་ལ་དམ་བཅའ་མེད་པར་འདོད་པ་དང་། རོང་སྟོན་ཤེས་བྱ་ཀུན་རིག་
དང་། གསེར་མདོག་པཎྜི་ཏ་ཤཱཀྱ་མཆོག་ལྡན་གྱིས་དབུ་མ་བ་ལ་རང་ལུགས་
དང་ཁས་ལེན་མེད་པར་འདོད་པ་དང༌། དབུ་མ་འཇུག་པ་བོད་སྐད་
དུ་སྒྱུར་བ་བོ་པ་ཚབ་ཉི་མ་གྲགས་པ་དང་ཀོ་རམས་བསོད་ནམས་སེང་གེ་་་་་
སོགས་ཀྱི་དབུ་མ་པ་ལ་ཕྱོགས་དང་དམ་བཅའ་མེད་ཅེས་དང་། དེ་བཞིན་
དུ་དངོས་སྨྲ་པས་ཀྱང་དེ་དག་གི་དོན་མ་གོ་བར་དབུ་མ་ཐལ་འགྱུར་བ་ལ་་་་་
མེད་ལྟ་དང་ཆད་ལྟ་བ་ཞེས་ཟེར། དེའི་ལན་དུ་ཐལ་འགྱུར་བས། ངེད་ཅག་
ལ་མེད་པར་སྨྲ་བའི་སྐྱོན་ཅུང་ཟད་ཀྱང་མེད་ལ། ཁྱེད་ཅག་གིས་བཀོད་པའི་
གནོད་བྱེད་དེ་དག་མི་འཇུག་ཏེ། ངེད་ཅག་གིས་རྟོག་པས་བཏགས་ཙམ་གྱི་
409



རྟེན་འབྲེལ་ཁས་ལེན་པའི་ཕྱིར། ཞེས་ཆོས་རྣམས་རང་བཞིན་གྱིས་མེད་
པར་ཁས་བླངས་ཀྱི་མེད་པར་ཁས་མ་བླངས་པའི་ཕྱིར། དེར་མ་ཟད། ཆད་
ལྟ་བའི་སྐྱོན་ཁྱེད་ཅག་ལ་འཇུག་སྟེ། ཁྱེད་རྣམས་ཀྱིས་བདེན་གྲུབ་ཀྱི་རྟེན་
འབྲེལ་ཁས་བླངས་པའི་ཕྱིར་ཞེས་བཀག གོང་གི་མདོ་དང་དགོངས་འགྲེལ་
གྱི་ངེས་དོན་གྱི་བསྟན་བཅོས་དེ་དག་གི་ཚིག་རིས་སུ་འབྱུང་བའི་ཁས་ལེན་་་་
མེད་དང་ཕྱོགས་མེད་ཟེར་བ་ཡང་། དོན་དམ་པར་ཡིན་གྱི་ཐ་སྙད་དུ་མེད་
པའི་དོན་མ་ཡིན་པའི་ཕྱིར་ཏེ། ཐ་སྙད་དུ་ཕྱོགས་དང་ཁས་ལེན། མཆོག་
གསུམ། ལས་འབྲས་སོགས་ཁས་ལེན་པའི་ཕྱིར། དེ་ཡང་ཕྱོགས་སྔ་འདི་དག་
གི་འཁྲུལ་གཞི་གང་ལས་བྱུང་བ་ཡིན་ཞེ་ན། ཡོད་པ་དང་རང་བཞིན་གྱིས་
ཡོད་པ། མེད་པ་དང་རང་བཞིན་གྱིས་མེད་པའི་ཁྱད་པར་མ་ཤེས་པར་རང་
བཞིན་གྱིས་མེད་ན་གཏན་མེད་ཡིན་པས་ཁྱབ་པ་བློ་ཕུགས་སུ་འཚངས་ནས་
གནོད་བྱེད་ལྟར་སྣང་འདི་དག་ཐལ་འགྱུར་བ་ལ་འཕངས་པས་ཟླ་བ་གྲགས་
པས་དེའི་ལན་དུ། ཁོ་བོ་ཅག་དབུ་མ་པ་རང་བཞིན་གྱིས་སམ་བདེན་པར་
མེད་པར་སྨྲས་པ་ཡིན་གྱི། མེད་པར་སྨྲས་པ་མ་ཡིན་པའི་ཕྱིར། ཁོ་བོ་ཅག་
མེད་སྨྲ་དང་མི་འདྲ་ཞེས་ཞིབ་ཆ་ཕྱེ་ནས་གསལ་བར་མཛད། དེར་མ་ཟད།
ཐལ་འགྱུར་བས་ངའི་ལུགས་ལ་རྟེན་འབྲེལ་བདེན་པར་མེད་པ་དེ་ཐ་སྙད་དུ་
ཡོད་པའི་སྒྲུབ་བྱེད་མཐར་ཐུག་ཡིན། ཡང་བུམ་པ་བདེན་མེད་མ་རྟོགས་
པའི་རྒྱུད་ལ་བུམ་པའི་སྟེང་དུ་བུམ་པ་བདེན་པར་མ་གྲུབ་པ་དང་བུམ་པ་་་་
མེད་པའི་ཁྱད་པར་འབྱེད་པའི་བློ་མེད་ལ། རང་གི་བློ་ངོར་ཡང་བུམ་པ་
410
...
… -... -
་་
，
，
་ ་，，，，，--- ཁ...



མེད་པ་དང་བུམ་པ་བདེན་པར་མེད་པའི་སྣང་བ་འདྲེས་ཤིང་འཛིན་སྟངས་
མ་འདྲེས་པར་ཡོད། བུམ་པ་བདེན་མེད་རིགས་ཤེས་ཀྱིས་ངེས་ཤིང་། ཡོད་
པ་ཐ་སྙད་དུ་ཡོད་པར་འཇལ་བའི་ཚད་མས་ངེས་པས། བུམ་པ་བདེན་པར་
ཡོད་པ་མ་ཡིན་པ་དང་བུམ་པ་ཡོད་པའི་ཁྱད་པར་བདེ་བླག་ཏུ་འབྱེད་ནུས།
བུམ་པ་རང་བཞིན་གྱིས་ཡོད་པ་མ་ཡིན་པར་རིགས་ཤེས་ཀྱིས་ངེས། མེད་
པ་མ་ཡིན་པར་ཐ་སྙད་པའི་ཚད་མས་ངེས་པས་ན། མེད་པ་དང་བདེན་
མེད་ཀྱི་ཁྱད་པར་བདེ་བླག་ཏུ་ངེས་ནུས། དེ་བས་དབུ་མའི་ལྟ་བ་རྟོགས་རྒྱུ་
དེ་དཀའ་མོ་ཡིན་ཡང་། གཞུང་གི་བཤད་ཚུལ་གོང་འོག་གུང་བསྒྲིགས་ཏེ་
ཞིབ་ཏུ་ལྟོས་དང་ལད་ཟློས་ཙམ་པོ་དཀའ་རྒྱུ་མེད། དེ་ཡང་ཕྱོགས་སྣ་སྒོ་མོ་
ནས་བཤད་ཀྱང་འབབ་ས་གཙོ་བོ་དོན་དམ་དུ་མེད་པ་དང་ཐ་སྙད་དུ་ཡོད་
པ་འདི་ལ་ཐུག དཔེར་ན། སྔོན་ཆད་ཀྱི་ཆབ་སྲིད་ལ་མཚོན་ན་ཡང་ཞི་དྲག་
འཇམ་རྩུབ་གང་བྱས་ཀྱང་གནད་འགག་གྲལ་རིམ་ལ་ཐུག་པ་འདི་ཡིན་པ་ལྟ་
བུ་རེད། (གསུངས་པའི་ཕྱིར་ཞེས་སྨྲ་བར་ཞེས་པ་ལ་ཞོལ་པར་གསར་དང་དགའ་འབྲས་པར་
གཉིས་སུ་ཕྱིར་རོ་ཞེས་འབྱུང)ཡང(དབུ་མ་བ་རང་གིས་ཕྱི་རྒོལ་ལ་ཞེས་པར་དགའ་ལྡན་ལྷུན་རྩེ་
པར་རྣམས་སུ་ཕྱིར་རྒོལ་ཞེས་འབྱུང》གཉིས་པ་ལུགས་དེ་དགག་པ་ལ་བཞི་ལས།
ལུགས་དང་པོ་དགག་པ་ལ་གསུམ་ལས། རྟགས་ཚད་མས་མ་གྲུབ་པའི་རྒྱུ་
མཚན་མི་འཐད་པ་ནི། འཇུག་པའི་སོགས་ཏེ། དོན་ནི། རྟགས་ཁྱབ་ཚད་
མས་མ་གྲུབ་པ་གཉིས་ཡོད་པའི་ནང་ནས། རྟགས་ཚད་མས་མ་གྲུབ་པའི་རྒྱུ་
མཚན་དེ་ནི། མི་འཐད་དེ། རྟགས་ཁྱེད་རང་གིས་བཀག་པའི་རྒོལ་ཕྱིར་
411



རྒོལ་གཉིས་ཀས་ཚད་མས་གྲུབ་ཟིན་དགོས་སོ། །ཞེས་འདོད་པའི་ལུགས་དེ་
ལའང་། གང་འགོད་རྒྱུའི་རྟགས་དེ་ཕྱིར་རྒོལ་ལ་ཚད་མས་གྲུབ་པ་སྔ་རྒོལ་
གྱིས་མ་ཤེས་ན་རྟགས་སུ་མི་འདོད་པས་ཁྱབ་ཅེས་ཁས་ལེན་པ་མ་ཡིན་པས་
ཁྱོད་ཀྱིས་སྔར་བཀོད་པའི་རྒྱུ་མཚན་དེས་རྟགས་ཕྱིར་རྒོལ་ལ་ཚད་མས་གྲུབ་
པ་ཞིག་དགོས་ཞེས་པ་དེ་བཀག་ཀྱང་མི་ཁེགས་པའི་ཕྱིར་དང་། གལ་ཏེ་
ཁྱོད་ཀྱི་འདོད་པ་ལྟར་ཕྱི་རྒོལ་གཞན་སེམས་མི་ཤེས་པའི་རྒྱུ་མཚན་གྱིས་ཕྱི་་་
རྒོལ་གཞན་ལ་རྟགས་ཚད་མས་གྲུབ་པ་མི་ཤེས་པས་འཇོག་ན། འོ་ན།
ཁྱེད་རང་གིས་ཀྱང་རྒོལ་བ་གཞན་གྱི་དོན་དེ་ཁས་བླངས་པར་ཡང་མི་ཤེས་་་་
པས་ཕ་རོལ་པོའི་ཁས་བླངས་ཀྱི་སྒོ་ནས་ཕ་རོལ་པོའི་དམ་བཅའ་འགོག་པ་་་
སོགས་ཀྱང་མི་འཐད་པའི་ཕྱིར་ཏེ། དེའི་རྒྱུ་མཚན། ཕ་རོལ་པོའི་ཁོ་བོ་
འདི་ལྟར་འདོད་དོ་ཞེས་པའི་ཚིག་མངོན་སུམ་དུ་སྨྲས་པ་དེ་ཙམ་ངེས་ཀྱང་།
ཁོས་ཇི་ལྟར་སྨྲས་པ་ལྟར་ཁོ་རང་གིས་ཁས་ལེན་པར་མ་ངེས་པའི་ཕྱིར་དང་།
རང་གིས་གཞན་སེམས་མི་ཤེས་པའི་ཕྱིར་རོ། །ཁྱབ་པ་ཚད་མས་མ་གྲུབ་
པའི་རྒྱུ་མཚན་མི་འཐད་པ་ནི། ཁྱབ་པ་ཚད་མས་སོགས་ཏེ། (མེ་ཡོད་ཀྱིས་ཁྱབ་
པ་སྒྲུབ་པ་ན་ཞེས་པར་ཞོལ་པར་གསར་ལྷུན་རྩེ་དང་སྐུ་འབུམ་པར། བཀྲ་ཤིས་འཁྱིལ་པར་གཉིས་
རྣམས་སུ་མེད་ཡོད་ཀྱིས་ཁྱབ་པ་བསྒྲུབས་པ་ན་ཞེས་དང་། དགའ་འབྲས་པར་གཉིས་ན་མེ་ཡོད་ཀྱི་
ཁྱབ་པ་འགྲུབ་པ་ན་ཞེས་འབྱུང》ཚང་མང་གི་སྟེང་དུ་སོགས་ཀྱི་དོན་ནི། མཐུན་
དཔེའི་སྟེང་དུ་ཁྱབ་པ་བསྒྲུབ་པ་ན་ངེས་ཡུལ་གྱི་གཞི་ནི། ཚང་མང་ཡིན་ལ།
དེའི་སྟེང་དུ་རྟོགས་རྒྱུའི་དོན་ནི། དུ་བ་ཡོད་པ་ལ་མེ་ཡོད་ཀྱིས་ཁྱབ་པ་ཙམ་
ཡིན་གྱི། ཚང་མང་གི་དུ་ཡོད་ལ་ཚང་མང་གི་མེ་ཡོད་ཀྱིས་ཁྱབ་པ་བསྒྲུབ་པ་
412



པར་མ
གཏན་མིན་ནོ། །གལ་ཏེ་ཡུལ་ཕྱོགས་རེ་བའི་ཁྱབ་པ་བསྒྲུབ་པ་ཡིན་ན། དུ་
ལྡན་གྱི་ལ་ལ་ཚང་མང་གི་དུ་བ་ཡོད་པའི་རྟགས་ཀྱིས་ཚང་མང་གི་མེ་ཡོད་་་་
པར་སྒྲུབ་པ་ཡིན་པར་ཐལ། རྩོད་གཞིའི་སྟེང་དུ་དེ་སྒྲུབ་ཀྱི་ཁྱབ་པ་བསྒྲུབ་
པའི་ཚེ་རྟགས་སུ་བཟུང་བ་ལ་ཆོས་སུ་བཟུང་བ་དེས་ཁྱབ་པ་བསྒྲུབ་པ་ཡིན་
པ་གང་ཞིག དེའི་སྒྲུབ་ཚུལ་ཡང་ཚང་མང་གིས་ཁྱད་པར་དུ་བྱས་པའི་དུ་
ཡོད་ལ་མེ་ཡོད་ཀྱིས་ཁྱབ་པ་བསྒྲུབ་པ་ཡིན་པའི་ཕྱིར་རོ། །རྒོལ་བ་གཉིས་
ཀའི་ཁས་བླངས་ཙམ་གྱིས་འགྲུབ་པར་འདོད་པ་མི་འཐད་པ་ནི། དེ་ལྟར་
ཚད་མས་སོགས་ཏེ། (དོན་དེ་གྲུབ་པ་ལ་ཞེས་པར་དབུས་འགྱུར་ཚེ་གླིང་མཆན་བཞི་རྩ་བའི་
པར་མ་དང་ཞོལ་པར་གསར་བཀྲ་ཤིས་འཁྱིལ་མཆན་རྐྱང་པར་རྣམས་སུ་དེ་མི་འགྲུབ་པ་ལ་ཞེས་་་་་
འབྱུང་ཡང་། དགའ་ལྡན་པར་རྙིང་སོགས་ལྟར་དོན་དེ་གྲུབ་པ་ལ་ཞེས་པ་དག)ཁས་བླངས་
ཀྱི་རྒྱུ་མཚན་གྱིས་ཞེས་པར་ཁས་བླངས་འདི་འདྲས་འགྲུབ་ཅིང་འདི་འདྲས་
མི་འགྲུབ་ཅེས་ཁས་བླངས་པ་ཙམ་རྒྱུ་མཚན་དུ་བྱེད་ན། བཤད་ཟིན་ལྟར་
སྒྲུབ་བྱེད་དེ་ལ་ནུས་པ་མེད་པས་བསྒྲུབ་བྱ་དང་མཚུངས་ཞེས་པའོ། །ལུགས་
གཉིས་པ་དགག་པ་ལ་གསུམ་ལས། དོན་དམ་དཔྱོད་པའི་རིགས་ཤེས་ཀྱིས་
རང་བཞིན་མེད་པའི་དམ་བཅའ་མི་འགྲུབ་པས་རང་བཞིན་མེད་པའི་དམ་
བཅའ་ཁས་མི་ལེན་པ་མི་འཐད་པ་ནི། དེ་ཁོ་ན་ཉིད་སོགས་ཏེ། དེ་ཁོ་ན་
ཉིད་ལ་དཔྱོད་པའི་སྐབས་རང་བཞིན་མེད་པའི་དམ་བཅའ་ཁས་མི་ལེན་པ་
རང་རྒྱུད་ཀྱི་དམ་བཅའ་མེད་པའི་དོན་ཡིན་པ་མི་འཐད་ཚུལ་བཤད་པ་སྟེ།
གོང་དུ་ཁྱོད་ཀྱིས་དེ་ཁོ་ན་ཉིད་ལ་དཔྱོད་པའི་སྐབས་སུ་རང་བཞིན་གྱིས་་་་་
413



མེད་པའི་དམ་བཅའ་ཁས་མི་ལེན་པ་དེ་ཉིད། རང་རྒྱུད་ཀྱི་དམ་བཅའ་མི་
འཇོག་པའི་དོན་དུ་འདོད་པ་དེ་ཇི་ལྟར་ཡིན། རང་བཞིན་ཡོད་མེད་དཔྱོད་
པའི་རིགས་ཤེས་ཀྱིས་དམ་བཅའ་དེ་མི་འགྲུབ་པས། དམ་བཅའ་དེ་ཁས་མི་
ལེན་ཞེས་འདོད་པ་ཡིན་ནམ། འོན་ཏེ། དེ་མ་ཡིན་པར་དེ་ཁོ་ན་ཉིད་ལ་
དཔྱོད་པའི་སྐབས་ཡིན་པའི་ཕྱིར། ཞེས་དེ་འདྲའི་སྐབས་རྒྱུ་མཚན་དེ་
རྟགས་སུ་བཀོད་ནས་སྐབས་དེར་དམ་བཅའ་དེ་ཁས་མི་ལེན་པར་འདོད་པ་
གང་ཡིན་ཞེས་མཐའ་གཉིས་སུ་བརྟག་པར་བྱའོ། །དང་པོ་ལྟར་དེ་འདྲའི་
རིགས་ཤེས་ཀྱིས་དམ་བཅའ་དེ་མི་འགྲུབ་པས་སྐབས་དེར་དེ་ལྟར་ཁས་མི་་་་
ལེན་པ་ཡིན་ན། འོ་ན། རང་བཞིན་གྱིས་མེད་པར་དམ་བཅས་པའི་དོན་དེ་
རིགས་ཤེས་ཀྱིས་མི་འགྲུབ་པ་ཡིན་ན་རང་བཞིན་གྱིས་ཡོད་པར་དམ་བཅས་
པའི་དོན་དེ་ཡང་རིགས་ཤེས་དེ་ཉིད་ཀྱིས་མི་ཁེགས་པར་འགྱུར་ཏེ། དེ་
གཉིས་རྒྱུ་མཚན་མཚུངས་པའི་ཕྱིར་རོ། །ཞེས་པའོ། །དོན་དམ་ལ་དཔྱོད་
པའི་སྐབས་རང་བཞིན་གྱིས་གྲུབ་དགོས་པས། རང་བཞིན་མེད་པའི་དམ་
བཅའ་ཁས་མི་ལེན་པ་མི་འཐད་པ་ནི། གལ་ཏེ་དེ་ལ་དེ་ཁོ་ན་ཉིད་ལ་དཔྱོད་
པའི་སྐབས་སུ་རང་བཞིན་གྱིས་ཡོད་པར་དམ་བཅས་པའི་དོན་ཡང་རིགས་
པ་དེས་མི་ཁེགས་སོ་སྙམ་དུ་འདོད་ན། དེ་ལྟར་འདོད་པ་དེ་ནི་ཤིན་ཏུ་མི་
རིགས་ཏེ། སྔར་གོང་དུ་ཁྱེད་རང་གིས་རིགས་པ་རྣམས་ཀྱིས་རྣམ་པར་
དཔྱད་པ་དེ་གཞན་ལུགས་འགོག་པའམ་གཞན་གྱི་དམ་བཅའ་འགོག་པ་་་་་
ཙམ་ཡིན་ནོ་ཞེས་སྨྲས་པའི་ཕྱིར་སོགས་སོ། །(རྣམ་པར་གཅད་དགོས་ཞེས་པར་དགའ་
414



འབྲས་པར་གཉིས་ན་རྣམ་པར་དཔྱད་དགོས་ཞེས་དང)ཡང(ལུགས་དང་པོར་བཀག་པ་ཞེས་་་་་་
པར་དགའ་འབྲས་ལྷུན་རྩེ་པར་མ་བཀྲ་ཤིས་འཁྱིལ་པར་གཉིས་རྣམས་སུ་དང་པོ་བཀག་པ་ཞེས་་་་་་
འབྱུང་ངོ) དོན་དམ་དུ་དཔྱོད་པའི་སྐབས་སུ་ཁས་ལེན་མེད་ལ་ཐ་སྙད་དུ་ཡོད་
པར་འདོད་པ་མི་འཐད་པ་ནི། གཞན་ཡང་དེ་ཁོ་ན་སོགས་ཏེ། དོན་ནི།
ཁྱོད་ཀྱིས་དེ་ཁོ་ན་ཉིད་ལ་དཔྱོད་པའི་སྐབས་ཐ་སྙད་དུ་འདོད་དམ་དོན་་་་་་
དམ་དུ་འདོད། དང་པོ་ལྟར་ན། དོན་དམ་ལ་དཔྱོད་པའི་སྐབས་སུ་ཁས་
ལེན་ཡོད་པར་ཐལ། ཐ་སྙད་དུ་ཁས་ལེན་ཡོད་པའི་ཕྱིར་། གཉིས་པ་ལྟར་
ན་དོན་དམ་དུ་ཁས་ལེན་ཡོད་པར་འདོད་པའི་དབུ་མ་བ་སུ་ཡང་མེད་པས།
དེ་མི་འདོད་པ་ཐལ་འགྱུར་པའི་ཁྱད་ཆོས་སུ་མི་རུང་བར་འགྱུར་ཞེས་པའོ། །
ལུགས་གསུམ་པ་དགག་པ་ལ་གསུམ་ལས། དགག་པ་དངོས་ལ་
ཡང་དྲུག་ལས། དང་པོ་དབུ་མ་བ་ལ་ཐ་སྙད་དུ་ཁས་ལེན་མེད་པར་བཤད་
པ་སྐུར་འདེབས་ཡིན་ཚུལ་ནི། དབུ་མ་བ་ལ་སོགས་ཏེ། ཁྱེད་ཅག་གིས་དབུ་
མ་བ་ལ་ཁས་ལེན་མེད་དོ་ཞེས་སྨྲ་བ་ཆོས་ཅན། དབུ་མ་ལ་ཐ་སྙད་དུ་ཁས་
ལེན་མེད་པར་བཤད་པའི་སྐུར་འདེབས་ཆེན་པོ་ཡིན་པར་ཐལ། སྔར་གོང་
དུ་བཤད་པ་ལྟར་གྱི་རིགས་པའི་དགག་བྱ་ལེགས་པར་ངོས་མ་ཟིན་པར།
རང་བཞིན་གྱིས་མེད་པ་དང་མེད་པའི་ཁྱད་པར་མ་ཕྱེད་པར་སྨྲས་པ་ཡིན་་་་་
པའི་ཕྱིར། ཁས་ལེན་མེད་པ་ཙམ་ལ་མི་རེ་བར་དབུ་མ་བའི་ལུགས་སྐྱོན་
མེད་འཇོག་ཚུལ་ལ་མཁས་པར་བྱ་བ་ནི། དབུ་མ་བ་སོགས་ཏེ། ཁྱོད་ཀྱི་དེ་
མི་འཐད་པའི་རྒྱུ་མཚན་གཞན་ཡང་། འདི་ལྟར་དབུ་མ་བ་ལ་ཁས་ལེན་
༡༥
415



ཡོད་མེད་དཔྱོད་པ་པོ་དེས་ནི་དབུ་མ་ཞེས་པའི་དོན། གང་འདྲ་ཞིག་དང་
ལྡན་ན་དབུ་མ་བ་ཞེས་པ་དེར་འཇོག་པར་བྱེད་པའི་དབུ་མའི་དོན་ཞིག་་་་་་
ངེས་པར་ཁས་བླང་བར་བྱ་དགོས་ཤིང་། དབུ་མའི་དོན་ནི་རྟག་ཆད་ཀྱི་
མཐའ་གཉིས་ལ་མ་ལྷུང་བའི་དབུས་དང་མཐའ་བྲལ་གྱི་དོན་ཡིན་པར་ཁས་
བླངས་དགོས་པས། དེ་འདྲའི་མཐའ་གཉིས་དང་བྲལ་བ་ནི། དོན་དམ་
པར་རྡུལ་ཙམ་ཡང་མ་གྲུབ་པས་རྟག་མཐའ་དང་བྲལ་བ་དང་། ཐ་སྙད་དུ་
ཆོས་ཐམས་ཅད་སྒྱུ་མ་ལྟ་བུ་ཡིན་པས་ཆད་པའི་མཐའ་དང་བྲལ་བ་ཡིན་ལ།
དེ་འདྲའི་རྟག་ཆད་ཀྱི་མཐར་མ་ལྷུང་བའི་མཐའ་བྲལ་ཡིན་པའི་རྟེན་འབྲེལ་
གྱི་དོན་དེ་ཉིད་དབུ་མ་ཡིན་ཞིང་། དོན་དེ་ངེས་ཤིང་རྟོག་པ་དང་ལྡན་པའི་
གང་ཟག་དེ་ལ་དབུ་མ་བ་ཟེར་དགོས་པ་ཡིན་པས་ན་དེ་འདྲའི་དོན་རྟོགས་
པ་ཞིག་ཀྱང་འདོད་དགོས་པས། དེ་ལྟར་དཔྱོད་མཁན་དེ་ལ་ཁས་བླང་བར་
བྱ་བ་ངེས་པར་ཡོད་ལ། དེ་འདྲའི་མཐའ་དང་བྲལ་ཚུལ་ལས་གོ་ལྡོག་པའི་
ཕྱོགས་ཀྱི་དོན་དམ་པར་ཡོད་པ་དང་ཐ་སྙད་དུ་མེད་པར་འདོད་པའི་སྨྲ་་་་
ངན་བཀག་ནས་བཞག་དགོས་པའི་ཕྱིར་ན། དགག་སྒྲུབ་རྟོགས་པའི་ཚད་
མ་དང་། དེ་ཕྱིན་ཅི་མ་ལོག་པར་སྟོན་པའི་ངག་དེ་དག་རྣམ་པར་བཞག་པ་
ལ་དོན་མཐུན་གྱི་ཀླན་ཀ་སྟེ་རྩོད་པ་ཅུང་ཟད་ཀྱང་མེད་པས་ན། ལུགས་
འདི་ཆེས་ཡོངས་སུ་དག་ཅིང་ཁྱད་པར་དུ་འཕགས་པ་ཡིན་ནོ། །(རྣམས་ཀྱིས་
ཆོས་དང་ཞེས་པར་དགའ་འབྲས་པར་གཉིས་སུ་རྣམས་ཀྱི་ཞེས་པ་མ་དག)དེ་ལྟ་མ་ཡིན་ན་་་་་
ཚིག་གང་ལ་ཡང་སྐྱོན་གདགས་མི་རུང་བར་ཐལ་བ་ནི། དེ་ལྟ་ན་སོགས་ཏེ།
41 6



རྟེན་ཅིང་འབྲེལ་བར་འབྱུང་བའི་རིགས་པ་ཁས་བླངས་པ་ཉིད་ཀྱིས་ཞེས་་་་
སོགས་ལོ། དེའི་ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲ་བ་
མཐའ་དག་གཅོད་པར་བྱེད། །ཅེས་དང༌། བརྟེན་ནས་འབྱུང་བའི་རྒྱུ་
མཚན་གྱིས། །མཐར་ལྟ་བ་ལ་མི་བརྟེན་ཞེས། །ལེགས་གསུང་འདི་ནི་མགོན་
ཁྱོད་ཀྱིས། །སྨྲ་བ་བླ་ན་མེད་པའི་རྒྱུ། །ཞེས་དང་། བརྟེན་ནས་འབྱུང་བ་
ཁས་བླངས་ནས། །སྟོང་ཉིད་ང་རོ་མི་བཟོད་པ། །འདི་ལ་ཁོ་བོ་ངོ་མཚར་
གྱུར། །སོགས་དྲངས་ནས་བཤད་པ་མཛད་ཅིང་། དེ་ཡང་དོན་དམ་དུ་མེད་
པ་དང་ཐ་སྙད་དུ་ཡོད་པ་གཉིས་མེ་ལོང་ངོས་གཉིས་པ་ལྟ་བུ་ཡིན་ཚུལ་གྱི་་་་
བཤད་པ་མཛད་དོ། །ཁོང་གཟོ་བའི་བློ་གྲོས་ཅན་ནི། ཁོང་ནས་ཚུལ་དེ་སྐྱོང་
བ་ལ་གཟོ་ཞིང་སྒྲིམ་པའམ་ཁོང་དྲུང་དང་མཁས་པའི་དོན་ཡིན། བསྙོན་
འདིངས་པ་ལ་རེ་བ་ནི་བསྙོན་ཧམ་གྱི་གཞི་འདིངས་པ་ཙམ་ལ་རེ་བའོ། །
（ ཁོང་གཟོ་ཞེས་པ་ལ་ཞོལ་པར་གསར་དང་ལྷུན་རྩེ་སྐུ་འབུམ་པར་རྣམས་སུ་ཁོངས་གཟོ་ཞེས་དང་།
དགའ་པར་དུ་ཁོང་བཟོ་ཞེས་འབྱུང་ངོ)ཡང(རང་ཚིག་གི་འགལ་བ་བསྟན་པར་མི་ནུས་ཞེས་པར་
སྐུ་འབུམ་པར་མར་བསྟེན་པར་ཞེས་པ་མ་དག)འཇུག་པ་ལས། གལ་ཏེ་སོགས་ཀྱི་དོན་
ནི། གལ་ཏེ་དངོས་སྨྲ་བ་ཁྱོད་ཀྱི་འདོད་པ་ལྟར་བདག་འགའ་ཞིག་དངོས་
པོར་ཏེ་རྫས་སུ་འགྲུབ་པར་འགྱུར་བ་ཞིག་ཡིན་ན། བདག་དེ་ནི་སེམས་ལྟ་
བུར་གྲུབ་པའི་དངོས་པོར་འགྱུར་ལ། དེ་སེམས་ལྟ་བུར་གྲུབ་ན་ནི། སེམས་
དེ་གཟུགས་ལས་དེ་ཉིད་དང་གཟུགས་དེ་ལས་དངོས་པོ་ལོགས་ཤིག་ཏུ་་་་་་
བརྗོད་དུ་མེད་པ་མ་ཡིན་པ་ལྟར་བདག་དེ་ཡང་རྫས་སུ་གྲུབ་པའི་རྒྱུ་མཚན་
417



གྱིས་ཕུང་བོ་ལས་དེ་ཉིད་དང་གཞན་ཉིད་དུ་བརྗོད་དུ་མེད་པར་མི་འགྱུར་
རོ་ཞེས་རང་སྡེ་གནས་མ་བུ་བས་ཕུང་བོ་དང་གཅིག་དང་ཐ་དད་གང་་་་་་
དུའང་བརྗོད་དུ་མེད་པའི་བདག་རྫས་ཡོད་དུ་ཁས་བླངས་པ་དེ་ལ་ཡང་། །
དབུ་མ་པས་བདག་དེ་རྫས་ཡོད་ཡིན་ན་བདག་རྫས་ཡོད་ཡིན་པའི་རྒྱུ་མཚན་
གྱིས་ཕུང་བོ་དང་གཅིག་དང་ཐ་དད་གང་རུང་དུ་སྨྲ་དགོས་ཀྱི་བདག་རྫས་
སུ་གྲུབ་ན་ཕུང་བོ་དང་གཅིག་དང་ཐ་དད་དེ་དག་གང་རུང་ཞིག་ཏུ་བརྗོད་
དུ་མེད་པ་མི་འཐད་ཅེས་གནས་མ་བུ་བ་སུན་འབྱིན་པར་ཡང་མི་ནུས་པར་
འགྱུར་ཏེ། དེ་ལྟར་སུན་འབྱིན་པ་ལ་ཁྱོད་ལྟར་ན་གནས་མ་བུ་བས་ཁོ་བོ་
ཅག་གིས་དེ་ཉིད་དང་གཞན་དུ་བརྗོད་དུ་མེད་པའི་བདག་རྫས་སུ་ཡོད་ཅེས་
སྨྲས་པ་དེ་ལ་དབུ་མ་པ་ཁྱོད་ཀྱིས་དེ་ཉིད་དང་གཞན་གང་རུང་དུ་བརྗོད་དུ་
ཡོད་དགོས་སོ་ཞེས་པའི་དཔྱད་པ་དེ་འདྲ་བྱར་མེད་པའི་ཕྱིར་རོ་ཞེས་ལན་་་་
བཏབ་པས་ཆོག་པའི་ཕྱིར་རོ། །ལམ་རིམ་འདིར“གནས་མ་བུ་བས་ཕུང་
བོ་དང་གཅིག་དང་ཐ་དད་གང་དུའང་བརྗོད་དུ་མེད་པའི་བདག་རྫས་ཡོད་
ཁས་བླངས་པ་ལ”ཞེས་འབྱུང་། དེ་ཡང་འདི་དག་གི་འཕྲོས་སུ། དེ་སྔོན་
རྒྱལ་མཆོག་བསྐལ་བཟང་རྒྱ་མཚོས་དབུ་མ་དང་འདུལ་བར་གསན་སྦྱོང་་་་་་
གནང་སྐབས་པོ་ཏ་ལའི་གཟིམ་ཁང་ཉི་འོད་འཁྱིལ་བར་དཔལ་ཆོས་མཁན་
ཆེན་དགེ་འདུན་རྒྱ་མཚོ་ཕེབས་པར་བཀའ་འདྲི་འདི་ལྟར་གནང་ཏེ། དབུ་
མ་འཇུག་པ་ལས། ཁ་ཅིག་དེ་ཉིད་གཞན་ཉིད་རྟག་མི་རྟག །ལ་སོགས་
བརྗོད་མེད་གང་ཟག་རྫས་ཡོད་འདོད། །ཅེས་པའི་སྐབས་སུ་རང་སྡེ་གནས་
418



མ་བུ་བས་རྟག་མི་རྟག་གང་དུ་ཡང་བརྗོད་དུ་མེད་པའི་རང་རྐྱ་ཐུབ་པའི་་་་་
རྫས་ཡོད་ཀྱི་བདག་ཁས་ལེན་པར་བཤད་པ་ལྟར་ཁས་བླངས་ཆོག་པ་ཨེ་ཡིན་
ཞེས་ཕེབས་པར། མཁན་ཆེན་དགེ་འདུན་རྒྱ་མཚོས། རང་སྡེ་གནས་མ་བུ་
བས་རྟག་མི་རྟག་གང་དུའང་བརྗོད་དུ་མེད་པའི་རང་རྐྱ་ཐུབ་པའི་རྫས་ཡོད་
ཀྱི་བདག་ཡོད་པར་ཚིག་ཟིན་ལ་བཤད་པ་དང་། དེ་ལྟར་འདོད་པ་ལྟ་བུ་
ཡོད་ཀྱང་། ཐལ་འགྱུར་བ་ལྟར་ན། འཇུག་འགྲེལ་ལས་བཤད་པ་ལྟར་
རང་སྡེ་གནས་མ་བུ་བས་དེ་ལྟ་བུའི་རྫས་ཡོད་ཀྱི་བདག་ཁས་བླངས་པར་་་་་
སོང་ཡང༌། དངོས་སུ་ཁོ་རང་ལུགས་ཀྱིས་རང་རྐྱ་ཐུབ་པའི་རྫས་ཡོད་ཁས་
བླངས་ཞེས་འདོད་མི་རུང་སྟེ། དེའི་རྒྱུ་མཚན་ནང་བ་སངས་རྒྱས་པའི་གྲུབ་
མཐའ་སྨྲ་བ་སུ་ཡིན་ཡང་ལྟ་བ་བཀར་བཏགས་ཀྱི་ཕྱག་རྒྱ་བཞི་ཁས་ལེན་་་་་
དགོས་པ་ལུང་རིགས་ཀྱི་སྒྲུབ་བྱེད་དུ་མ་ཡོད་ཅེས་ལན་ཕུལ་བ་དང་། སྡེ་
བདུན་རྒྱན་ལས། ། ཆོས་དང་གང་ཟག་གི་བདག་གཉིས་ཀ་རང་ལུགས་སུ་
ཁས་ལེན་པ་དེ་ལ་ནང་བ་སངས་རྒྱས་པའི་དྲི་ཙམ་ཡང་ལྟ་བྲོ་རེ་སྐན་ཞེས་་་་་
གསུངས། པྲ་སྟི་དགེ་བཤེས་ཀྱིས་གནས་མ་བུ་བས་རང་རྐྱ་ཐུབ་པའི་རྫས་
ཡོད་ཀྱི་བདག་ཡོད་པར་ཁས་ལེན་པར་གསུངས་པ་ལ་རྗེ་ངག་དབང་བྱམས་
པས་དེ་ཁས་ལེན་མི་རུང་ཚུལ་གསུངས་ཏེ། རྣམ་པ་གཉིས་ཞལ་མ་འཆམ་
པར་ལྕང་སྐྱ་རོལ་བའི་རྡོ་རྗེ་དབུས་སུ་ཕེབས་པར་དེ་དུས་ཞུས་པས་ཕྱིས་སུ་
ལན་འདེབས་གསུངས་ཏེ། ལྕང་སྐྱའི་གྲུབ་མཐར། དེ་ལྟར་ན། ཕྱི་ནང་གི་
གྲུབ་མཐའ་སྨྲ་བའི་ཁྱད་པར་བདག་མེད་པའི་ལྟ་བ་ཁས་ལེན་མི་ལེན་གྱིས་་་
419



འཇོག་པ་དང༌། མང་བཀུར་སྡེ་ལྔས་གང་ཟག་གི་བདག་ཡོད་པར་ཁས་ལེན་
པར་རྗེ་ཡབ་སྲས་སོགས་སྔོན་བྱོན་པའི་རྒྱ་བོད་ཀྱི་ཤིང་རྟ་ཆེན་པོ་མཐའ་་་་
དག་གིས་བཞེད་འདུག་པས། སྡེ་བ་འདི་དག་རང་སྡེ་ཙམ་ཡིན་ཀྱང་ནང་
བའི་གྲུབ་མཐའ་སྨྲ་བ་དངོས་མིན་ནོ། །ཞེས་སྨྲ་བ་ལ་དངོས་སུ་དབྱུག་པ་
སོགས་ཀྱི་གནོད་བྱེད་མ་བྱུང་ཕྱིན་རིགས་པས་གནོད་པ་འབབ་དཀའ་བར་
འདུག་གོ །འདི་ནི་ཤིན་ཏུ་དཀའ་བའི་གནས་མ་ཡིན་མོད་ཀྱང་། ཕྱིས་ཀྱི་
མཁས་པ་དག་གིས་ཕྱོགས་གཞན་དང་གཞན་དུ་བཤད་པ་མང་དུ་མཛད་་་་་་
པར་བརྟེན་ནས་བདག་གིས་གཟུ་བོར་གནས་པས་ཅུང་ཟད་སྤྲོས་པ་ཡིན་གྱི་
མང་བཀུར་སྡེ་ལྔས་གང་ཟག་གི་བདག་ཁས་ལེན་པ་དང་མི་ལེན་པ་གང་་་་་་
གིས་ཀྱང་ཁོ་བོ་ལ་ཕན་པ་དང་གནོད་པར་འགྱུར་བ་ཅུང་ཟད་ཀྱང་མེད་་་་་་་
པས་ཕྱོགས་གང་ལའང་ཁོ་བོ་ཅག་ཆགས་པ་དང་སྡང་དོན་ནི་མ་མཆིས་སོ་་་
ཞེས་ལན་གནང་བར་དངོས་སུ་མིང་བཏགས་ནས་དགག་སྒྲུབ་མ་བྱས་ཀྱང་
རྗེ་ངག་དབང་བྱམས་པས་ལྟ་བ་བཀར་བཏགས་ཀྱི་ཕྱག་རྒྱ་བཞིའི་ནང་ནས་
བདག་མེད་པའི་ཆོས་ཀྱི་ཕྱག་རྒྱ་གཏན་ལ་འབེབས་པ་ཡིད་ཀྱི་གདུང་སེལ་་་
ཞེས་བྱ་བའི་བསྟན་བཅོས་བརྩམས་ཏེ་རང་སྡེ་གནས་མ་བུ་བས་རང་རྐྱ་ཐུབ་
པའི་རྫས་ཡོད་ཀྱི་བདག་གིས་སྟོང་བ་ཁས་ལེན་པར་སྒྲུབ་བྱེད་ཤོག་བུ་མདའ་
ཚད་མ་ཉི་ཤུ་ལྷག་བརྩམས་པ་རེད། ཁས་ལེན་མེད་པར་འདོད་པ་དང་།
ནོར་མེད་པར་འདོད་པ་ལ་ནོར་བྱིན་ཅིག་ཅེས་སྨྲ་བ་མི་མཚུངས་པ་ནི། ཁོ་
བོ་ལ་སོགས་ཏེ། ཞེས་སྨྲ་བ་ནི། མཆན་འགྲེལ་དུ་ཐབས་ཀྱིས་སམ་རིམ་གྱིས་
420



ཁས་ལེན་པར་སོང་བས་དེ་ལྟར་སྨྲ་བ་ཞེས་དང་། བརྡ་བཀྲོལ་དུ་ཞེ་ཐག་པ་
ནས་སྨྲ་བ་ལ་བྱེད་ན་བདེ་གསུངས(རང་ཚིག་གི་བསལ་བ་ཞེས་པར་འབྲས་པར་དུ་རང་
ཚིག་གིས་ཞེས་པ་པར་སྐྱོན་ནོ)དོན་ནི། ཁས་ལེན་མེད་དོ་ཞེས་དམ་བཅས་ན་ཁས་
ལེན་མེད་པ་དེ་ཉིད་ཁས་ལེན་པར་འཕུལ་ནུས་ལ། ནོར་ཅི་ཡང་མེད་དོ་
ཞེས་སྨྲས་པ་དེས་ནི། ནོར་ཡོད་པ་བཀག་པ་དེ་ཙམ་ལས་ནོར་ཡོད་པར་
གང་གིས་འཕུལ་མི་ནུས་པའི་ཕྱིར་མི་མཚུངས་ཞེས་པའོ། །ཕྱོགས་སྔའི་
འདོད་པ་དེ་ནང་བ་སངས་རྒྱས་པ་སུའི་ལུགས་སུའང་མི་རུང་བ་ནི། ཁྱོད་
ཀྱིས་སྨྲས་སོགས་ཏེ། ཁྱོད་ཀྱིས་དབུ་མ་བ་ལ་ཁས་ལེན་མེད་དོ། །ཞེས་སྨྲས་
པ་དེ་དབུ་མ་བའི་ལུགས་ཡིན་ནམ་མ་ཡིན། མ་ཡིན་ན། ཁྱོད་ཀྱིས་འཕགས་
པ་ཀླུ་སྒྲུབ་ཡབ་སྲས་ཀྱི་ལུང་ཁུངས་ཤེས་བྱེད་དུ་དྲངས་པ་དང་འགལ་ཞིང་།
ཡིན་ན་དབུ་མ་བ་དང་ཟླ་བ་གྲགས་པའི་རང་ལུགས་ཡིན་དགོས་ལ་དེ་ལྟར་
ན་དེ་དག་ལ་ཁས་ལེན་མེད་པ་འགལ་ལོ་ཞེས་པའོ། །རྣམ་བཞག་རྣམས་
གཞན་ངོ་ཁོ་ནར་བསྐུལ་བས་ཁས་བླངས་ལས་མི་གྲོལ་ཞིང་འགལ་འདུར་་་་་་
གྱུར་པ་ལ་གཉིས་ལས། དང་པོ་དངོས་ནི།
པ་དེ་བཞིན་དུ་སོགས་ཏེ། གཞན་ཡང་ཁྱོད་ཀྱིས་གཟུགས་སོགས་
ཡོད་པ་གཞན་ངོ་ཙམ་དུ་ཁས་བླངས་དགོས་སོ་ཞེས་སྨྲས་པ་དེ་ལ་ཡང་་་་་་་་
གཟུགས་སོགས་ཡོད་པ་དེ་ཉིད་ཚིག་དེས་ཁས་མི་ལེན་པ་སྟེ་ཁས་བླངས་པར་
མ་སོང་ཡང་གཞན་ངོར་ཡོད་པར་བཞག་པ་དེ་ནི། ཚིག་ཤིན་ཏུ་ཡང་ཁས་
བླངས་པར་སོང་ཞིང་ཁྱེད་ཅག་མི་འདོད་བཞིན་དུ་ཁས་བླང་དགོས་པའི་་་་
421



ཕྱིར་ན་ཁྱེད་ཅག་དེས་ཁས་བླངས་ལས་གྲོལ་བའི་ཐབས་གཏན་ནས་མེད་དོ་
ཞེས་པའོ། །རང་ངོར་མི་འདོད་ཀྱང་གཞན་ངོར་འདོད་པ་རང་ལུགས་སུ་
གཞག་མི་རུང་བ་ནི། གལ་ཏེ་རང་ལུགས་སོགས་ཏེ། གལ་ཏེ་ཐལ་འགྱུར་
ཡང་སོགས་ཀྱི་དོན་ནི། གལ་ཏེ་ཁྱེད་ཅག་ཐལ་འགྱུར་གྱི་ལུགས་དེ་ཡང་
གཞན་ངོ་ཙམ་དུ་འཇོག་གི་རང་གི་ལུགས་ལ་མི་འདོད་ཞེས་སྨྲ་རྒྱུ་ཡིན་ན་ནི།
འོ་ན་ཁྱེད་ཅག་རང་རྒྱུད་ཀྱི་ལུགས་བཀག་ནས་ཟླ་བ་གྲགས་པའི་ལུགས་སྐྱོང་
ཁུལ་བྱེད་ཅི་དགོས་ཏེ། རང་རྒྱུད་ཀྱི་ལུགས་དེ་རང་ལུགས་སུ་མི་རུང་བ་
བཞིན་དུ་ཐལ་འགྱུར་གྱི་ལུགས་དེ་ཡང་རང་ལུགས་ལ་མི་རུང་ལ། ཁྱེད་ཅག་
དགོས་དབང་གིས་ཐལ་འགྱུར་གྱི་ལུགས་གཞན་ངོར་བྱེད་རུང་བ་བཞིན་དུ་
རང་རྒྱུད་ཀྱི་ལུགས་ཀྱང་དགོས་དབང་གིས་གཞན་ངོར་བྱེད་པར་འོང་བའི་
ཕྱིར་རོ། །མཚམས་འདིར་ཕྱོགས་སྔའི་འདོད་ཚུལ་ལ་བསྐྱར་བཤད་མཛད་དེ།
ཐལ་རང་གི་འཇོག་ཚུལ་ལ་བཞི་ཡོད་དེ། ཛ་ཡ་ཨནནྟའི་ལུགས་དང་། དེའི་
རྗེས་འབྲང་ཁུ་ལོ་ཙཱ་པ་སོགས་ཀྱི་ལུགས། ད་ལྟའི་དབུ་མ་ཐལ་འགྱུར་བར་
འདོད་པ་བོད་གཞན་དག་གི་ལུགས། སྔོན་གྱི་དབུ་མ་བ་སློབ་དཔོན་ཟླ་
བའི་རྗེས་འབྲང་བོད་ཀྱི་མཁས་པ་ཁ་ཅིག་གི་ལུགས་ཏེ་བཞིའོ། །བཞི་བ་
འདི་པ་ཚབ་ཀྱི་རྗེས་འབྲང་རྨ་བྱ་བྱང་ཆུབ་བརྩོན་འགྲུས་སོགས་ཀྱི་ལུགས་་་་་
ཡིན་པར་བཤད་ལ། འདི་ཆ་བའི་སློབ་མ་སེང་ཆེན་བརྒྱད་ཀྱི་ནང་ཚན་རྨ་
བྱ་རྩོད་པའི་སེངྒེ་ཞེས་བྱ་བ་སྟེ། ཛ་ཡ་ཨཱ་ནནྟ་དང་། ཁུ་ལོ་མདོ་སྡེ་འབར་
གཉིས་ཀའི་སློབ་མར་ཡང་བཤད་དོ། །དེ་ལས་དང་པོ་ཛ་ཡ་ཨཱ་ནནྟ་ནི།
422



ཚུལ་གསུམ་རྒོལ་ཕྱི་རྒོལ་གཉིས་ཀྱི་ཚད་མས་གྲུབ་པའི་རྟགས་ཀྱིས་བསྒྲུབ་བྱ་
སྒྲུབ་པར་བྱེད་པ་ནི། རང་རྒྱུད་པ་དང༌། དེ་ལྟར་ཚད་མས་མ་གྲུབ་པར་
ཚུལ་གསུམ་ཁས་བླངས་ཙམ་གྱི་སྒོ་ནས་བསྒྲུབ་བྱ་སྒྲུབ་པར་བྱེད་པ་ཐལ་་་་་་
འགྱུར་བར་འདོད་དོ། །གཉིས་པ་ནི། དོན་དམ་དཔྱོད་པའི་སྐབས་སུ་རང་
བཞིན་གྱིས་མེད་པའི་བསྒྲུབ་བྱ་ཁས་བླངས་ནས་དེ་རང་ལུགས་སུ་བསྒྲུབ་པ་
ནི་རང་རྒྱུད་པ་དང་། དེ་ལྟར་ཁས་མི་ལེན་པར་གཞན་གྱི་འདོད་པ་འགོག་
པ་ཙམ་བྱེད་པ་ནི་ཐལ་འགྱུར་བར་འདོད་པའོ། །འདི་ནི་དོན་དམ་དཔྱོད་
པའི་སྐབས་སུ་དམ་བཅའ་གང་ཡང་མི་འཇོག་པ་ཡིན་གྱི། སྤྱིར་ཁས་ལེན་
གང་ཡང་མེད་པར་འདོད་པ་མིན་ནོ། །གསུམ་པ་ནི། དོན་དམ་དང་ཐ་སྙད་
གང་ལའང་ཁས་ལེན་རང་ལུགས་ལ་ཡོད་པར་འདོད་པ་རང་རྒྱུད་པ་དང༌།
དེ་འདྲའི་ཁས་ལེན་རང་ལུགས་ལ་གང་ཡང་མེད་པར་འདོད་པ་ཐལ་འགྱུར་
བར་འདོད་པའོ། །བཞི་བ་ནི། གོང་གི་ལུགས་དེ་རྣམས་བཀག་ནས་རང་
ལུགས་ལ་དོན་དམ་དཔྱོད་པའི་སྐབས་སུ་རང་གི་མཚན་ཉིད་ཀྱིས་གྲུབ་པའི་
ཚད་གཞལ་ཁས་ལེན་པའི་སྒོ་ནས་བདེན་མེད་ཀྱི་དོན་སྒྲུབ་པར་བྱེད་པ་རང་
རྒྱུད་པ་དང་། དེ་འདྲ་མ་ཡིན་པར་ཐ་སྙད་དུ་མ་དཔྱད་པའི་འཇིག་རྟེན་
གྲགས་པའི་ཚད་གཞལ་ཙམ་ཞིག་ཁས་བླངས་པའི་སྒོ་ནས་བསྒྲུབ་བྱ་སྒྲུབ་་་་་
པར་བྱེད་པ་ནི་ཐལ་འགྱུར་བར་འདོད་པར་སྣང་གསུངས། གཉིས་པ་ཐལ་
འགྱུར་བ་ལ་ཁས་ལེན་མེད་པའི་རྩོད་པ་སྤོང་བ་ལ་དྲུག་ལས། འཇུག་པའི་
ལུང་དོན་བཀྲལ་ཏེ་དབུ་མ་བ་ལ་རང་ལུགས་མེད་པ་མ་ཡིན་པར་བསྟན་པ་
423



ནི། འབྲས་ཕྱིར་སོགས་ཏེ། (ཁས་བླངས་པ་ལྟར་མ་བླངས་ཞེས་པར་བཀྲ་ཤིས་འཁྱིལ་མཆན་
རྐྱང་དུ་ལྟར་ཁས་མ་བླངས་ཞེས་པ་མཚན་དང་འདྲེས་པའི་སྐྱོན་ནོ》ཡང(འདོད་པ་ལྟར་ཀུན་རྫོབ་
རྣམས་ཞེས་པར་ཞོལ་པར་གསར་དང་དགའ་པར་བཀྲ་ཤིས་འཁྱིལ་པར་གཉིས་རྣམས་སུ་ཀུན་རྫོབ་
པ་རྣམས་ཞེས་འབྱུང་ངོ)དོན་ནི། དོན་དམ་པར་མེད་ཀྱང་ཡོད་དོ་ཞེས་འཇིག་
རྟེན་ཐ་སྙད་དུ་འདོད་པའི་དོན་ཡིན་ཅིང་། རང་ལུགས་མེད་པའི་ཁུངས་སུ་
གོང་གི་དེ་དག་མི་རུང་ཞིང་། ཀུན་རྫོབ་ཁས་མ་བླངས་ཞེས་པ་ཡང་སེམས་
ཙམ་པས་གཞན་དབང་ཁས་བླངས་པ་ལྟར་མ་བླངས་ཞེས་པའི་དོན་ཡིན་གྱི།
ཀུན་རྫོབ་དེ་རང་ལུགས་ལ་ཁས་མི་ལེན་ཞེས་པ་མིན་ནོ། །མདོར་ན་དོན་
དམ་དུ་མེད་ཀྱང་ཐ་སྙད་དུ་ཡོད་དོ་ཞེས་མདོ་དང་དགོངས་འགྲེལ་གྱི་བསྟན་
བཅོས་ལས་མང་དུ་འབྱུང་བ་ལྟར་ཡིན་པས་གཞུང་དེའི་མེད་ཀྱང་ཡོད་དོ་
ཞེས་གསུངས་པའི་སྐབས་ཀྱི་ཡོད་པ་དང་མེད་པ་གཉིས་འཇོག་བྱེད་དོན་་་་་
དམ་ལ་དཔྱོད་པའི་རིགས་ཤེས་དང་ཐ་སྙད་པའི་ཤེས་པ་མི་འདྲ་བ་གཉིས་
ཀྱི་ངོ་ལ་བལྟོས་ཏེ་འཇོག་ཚུལ་གྱི་དོན་མི་འདྲ་བའི་ཐ་དད་དུ་སོང་བ་ལ་སྐྱོན་
ཅི་ཡང་མེད་དོ་ཞེས་པའོ། རྩོད་ཟློག་གི་ལུང་དོན་བཀྲལ་ཏེ་དམ་བཅའ་དང་
ཚད་མ་མེད་པ་མ་ཡིན་པར་བསྟན་པ་ནི། འོ་ན་རྩོད་ཟློག་སོགས་ཏེ། འོན་
ཀྱང་རང་བཞིན་མེད་པའི་སོགས་ཀྱིས་རང་བཞིན་མེད་པའི་དམ་བཅའ་་་་
དང་རྟགས་ཡང་དག་ཡོད་ན་རང་རྒྱུད་པར་འགྱུར་སྙམ་པ་དཀའ་གནད་་་་་
མཐར་ཐུག་པས་དོགས་པ་སླར་བཤད་པ་སྟེ། འོན་ཀྱང་ཁྱེད་ལ་རང་བཞིན་
གྱིས་མེད་པའི་དམ་བཅའ་ཡོད་ན་རང་རྒྱུད་པར་འགྱུར་རོ་ཞེས་པའི་དོགས་
424
་



པ་དེ་ལྟར་སྐྱེ་བ་ནི། ཤིན་ཏུ་བདེན་པ་ཞིག་སྟེ། དོན་འདི་ནི་ཆེས་ཤིན་ཏུ་ཕྲ་
བའི་དཀའ་གནས་སུ་སྣང་བའི་ཕྱིར་རོ། །འདི་ལ་བླ་བྲང་ཨ་ཁུ་རིན་པོ་ཆེ་
ཚང་ལ་ཐབས་མཁས་ཚང་གིས་ཁོས་འདི་ལ་དཔྱད་པ་ཅི་ཙམ་བཏང་ཡང་་་་་
ཡིད་ལ་ཅི་ཡང་འཆར་རྒྱུ་མི་འདུག་གསུངས་པ་རེད་གསུངས། དེས་ན་དམ་
བཅའ་ཡོད་མེད་ནི་སྤྱིར་ཡོད་མེད་རྩོད་པ་མ་ཡིན་གྱི། དངོས་པོ་ཐམས་
ཅད་ལ་རང་བཞིན་མེད་དོ་ཞེས་དམ་བཅས་པའི་ཚིག་ལ་རང་བཞིན་ཡོད་་་་
མེད་རྩོད་པ་ཡིན་པས། དེ་འདྲ་བའི་དམ་བཅས་པའི་ཚིག་དེ་ལ་རང་བཞིན་
ཡོད་པར་ཁས་བླངས་ན་དངོས་པོ་ཐམས་ཅད་རང་བཞིན་མེད་པར་དམ་་་་
བཅས་པ་དང་འགལ་བའི་སྐྱོན་ངེད་ལ་ཡོད་ནའང་ངེད་དེ་ལྟར་མི་འདོད་་་་
པས་སྐྱོན་དེ་ང་ལ་མེད་ཅེས་པའི་དོན་ཡིན་པས་དམ་བཅའ་མེད་པའི་སྒྲུབ་་་
བྱེད་དུ་མི་རུང་སྟེ། རང་བཞིན་མེད་པ་དང་མེད་པ་གཉིས་ལ་ཁྱད་པར་
ཤིན་ཏུ་ཆེ་བའི་ཕྱིར་རོ། །འདི་དག་གི་དོན་བསྡུས་ན་རྟེན་འབྲེལ་བསྟོད་པ་
ལས། རང་བཞིན་གྱིས་ནི་སྟོང་བ་ལ། །བྱ་བྱེད་འཐད་པ་མི་འགལ་ཞིང་། །
སོགས་ལྟར་ཡིན་གསུངས། བཞི་བརྒྱ་བའི་ལུང་དོན་བཀྲལ་ཏེ་སུན་འབྱིན་
གྱི་རྣམ་བཞག་མེད་པ་མིན་པར་བསྟན་པ་ནི། །
༨༨ བཞི་བརྒྱ་བ་ལས་སོགས་ཏེ། ཡོད་དང་མེད་དང་ཡོད་མེད་
ཅེས། །གང་ལ་ཕྱོགས་ནི་ཡོད་མིན་པ། ཞེས་སོགས་ཀྱི་དོན་ནི། དངོས་པོ་
རྣམས་རང་བཞིན་གྱིས་ཡོད་པ་དང༌། དོན་བྱེད་པའི་དངོས་པོ་ཐམས་ཅད་
གཏན་མེད་པ་དང་། དངོས་པོ་མེད་པ་རང་བཞིན་གྱིས་གྲུབ་པའི་ཡོད་མེད་
425



གཉིས་ཀ་ཞེས་བྱ་བའི་ཉེས་པ་དང་བཅས་པའི་ཕྱོགས་ནི་གང་ལ་ཡོད་པ་་་་་
མིན་པ་དེ་ལ་ཡུན་རིང་བོ་ནའང་ཀླན་ཀ་བརྗོད་པར་ནུས་པ་མ་ཡིན་ཞེས་་་་་
པའོ། །( རང་ལུགས་མེད་པའི་ཞེས་པ་ལ་བཀྲ་ཤིས་འཁྱིལ་མཆན་རྐྱང་དུ་རང་གི་ལུགས་ཞེས་པ་
མཆན་འདྲེས་པའི་སྐྱོན་ནོ）རིགས་པ་དྲུག་ཅུ་བའི་ལུང་དོན་བཀྲལ་ཏེ་ཕྱོགས་དང་
ཁས་ལེན་མེད་པ་མིན་པར་བསྟན་པ་ནི། རིགས་པ་དྲུག་ཅུ་སོགས་ཏེ། (རང་
བཞིན་གྱི་དངོས་པོ་ཞེས་པ་ལ་ཞོལ་པར་གསར་དང་བཀྲ་ཤིས་འཁྱིལ་པར་གཉིས་ན་རང་བཞིན་་་་་་
གྱིས་ཞེས་འབྱུང）རིགས་པ་དྲུག་ཅུ་བའི་འགྲེལ་བའི་དོན་ནི། རྟོག་གེ་བ་གང་
དག་རྟེན་ཅིང་འབྲེལ་བར་འབྱུང་བའི་ཆོས་ཉིད་ཀྱི་ཟབ་མོ་འདིའི་གཏིང་མ་
དཔོགས་ཤིང་དེ་མ་དཔོགས་པས་དངོས་པོ་རྣམས་ཀྱི་རང་གི་ངོ་བོས་གྲུབ་་་་
པའི་མཚན་ཉིད་ཡོངས་སུ་བློས་རྟོག་ཅིང་འཛིན་པར་བྱེད་པའི་རྟོག་གེ་་་་་
འདི་དམ་བཅའ་བ་ཡིན་པས་དེ་དག་ལ། དངོས་པོར་རང་བཞིན་གྱིས་གྲུབ་
པར་ཞེན་པའི་སྒོ་ནས་ཁས་ལེན་པ་ཡོད་ལ། དངོས་པོ་རང་བཞིན་གྱིས་གྲུབ་
པར་ཁས་ལེན་པ་ཡོད་ན་ནི། ངེས་པ་ཁོ་ནར་བདག་དང་གཞན་གྱི་ཕྱོགས་སུ་
ཞེན་པས་འདོད་ཆགས་དང་ཞེ་སྡང་ལ་སོགས་པའི་ཉོན་མོངས་པ་ཐམས་་་་་
ཅད་འབྱུང་བ་ཡི། གཞི་འམ་རྩ་བར་གྱུར་པའི་ལྟ་བ་མི་བཟད་པ་སྟེ་
འཇིགས་སུ་རུང་བ་བཅོས་སུ་མི་རུང་བའམ། ཡང་ན་དཀར་བོའི་ཕྱོགས་
རྣམས་ཉམས་པར་བྱེད་པའི་མ་རུངས་པ་འཛིན་པར་བྱེད་ཅིང་། དེ་ལྟར་
འཛིན་པའི་ལྟ་ངན་དེ་ལས་བྱུང་བ་བདག་གཞན་རིས་སུ་བཅད་པའི་རྩོད་པ་
ཆེན་པོར་འགྱུར་རོ་ཞེས་དངོས་པོ་ལ་རང་གི་མཚན་ཉིད་ཀྱིས་གྲུབ་པ་སྒྲོ་་་་་
426



འདོགས་པ་ལ་དངོས་པོར་ཁས་ལེན་དུ་གསུངས་པའི་ཕྱིར་རོ། །དེས་ན་རྩོད་
ཟློག་དང་བཞི་བརྒྱ་བའི་ལུང་དོན་ནི། ཚིག་གསལ་ལས་གསུངས་པ་ལྟར་
དབུ་མ་བ་ལ་ལུགས་མེད་པ་ལུང་གི་དོན་མིན་ནོ། །རྩོད་ཟློག་གི་ལུང་དོན་
བཀྲལ་ཏེ། དགག་བྱ་འགོག་བྱེད་རང་བཞིན་གྱིས་མེད་ཀྱང་ཐ་སྙད་དུ་ཡོད་
པར་བསྟན་པ་ནི།
༦༩༠ དགག་བྱ་ཅི་ཡང་སོགས་ཏེ། (སྒྱུ་མ་ཡི་ནི་སྐྱེས་བུ་ཡིས་ཞེས་པར་དགའ་
འབྲས་ལྷུན་རྩེ་སྐུ་འབུམ་པར་རྣམས་སུ་སྐྱེས་བུ་ཡི་ཞེས་འབྱུང》ཡང(དེ་ཕྱིར་ཀླན་ཀ་དེ་མེད་དོ་
ཞེས་པར་བཀྲ་ཤིས་འཁྱིལ་མཁན་རྐྱང་པར་མར་མེད་དེ་ཞེས་འབྱུང)རྩོད་ཟློག་གི་སྤྲུལ་བ་་་་
ཡིས་ནི་སོགས་ཀྱི་དོན། དཔེར་ན། སྤྲུལ་བའི་མི་ལ་སོགས་པ་ཡིས་ནི་སྤྲུལ་
བའི་དམག་ལ་སོགས་པ་འགོག་པ་དང༌། སྒྱུ་མའི་འཕྲུལ་ལ་མཁས་པའི་སྐྱེས་
བུ་ཡིས་སྒྱུ་མའི་དམག་གིས་སྒྱུ་མའི་དམག་གཞན་འཇོམས་ཤིང་འགོག་པར་
བྱེད་པ་ལྟར་འགོག་བྱེད་ཀྱི་གཉེན་པོ་རྟེན་འབྲེལ་སྒྱུ་མ་ལྟ་བུ་དེས་དགག་བྱ་
སྒྲོ་འདོགས་རྟེན་འབྲེལ་སྒྱུ་མ་ལྟ་བུ་དེ་འགོག་པ་འདི་ཡང་གོང་གི་དཔེ་སྤྲུལ་
བ་དང་སྒྱུ་མ་དེ་བཞིན་དུ་འགྱུར་རོ། །ཞེས་དང༌། གལ་ཏེ་སྨིག་རྒྱུ་ཆུར་
འཛིན་པའི་ཕྱིན་ཅི་ལོག་ཏུ་འཛིན་པ་དེ་རང་བཞིན་གྱིས་ཡོད་ན། དེ་རྒྱུ་
རྐྱེན་ལ་བརྟེན་ནས་འབྱུང་བར་མི་འགྱུར་རོ། །གལ་ཏེ་ཕྱིན་ཅི་ལོག་གི་
འཛིན་པ་གང་ཞིག་རྒྱུ་རྐྱེན་ལ་བརྟེན་ནས་འབྱུང་བ་ཞིག་ཡིན་ན་ནི། བརྟེན་
ནས་འབྱུང་བ་དེ་ཉིད་ཀྱིས་རང་བཞིན་གྱིས་སྟོང་བ་ཉིད་མ་ཡིན་ནམ་སྟེ།
དེ་འདྲའི་སྟོང་བ་ཉིད་ཁོ་ན་ཡིན་ནོ། །གལ་ཏེ་ཕྱིན་ཅི་ལོག་གི་འཛིན་པ་དེ་
427



ཉིད་རང་བཞིན་གྱིས་ཡོད་པ་ཞིག་ཡིན་ན། འཛིན་པ་རང་བཞིན་གྱིས་ཡོད་
པ་དེ་ལ་སྟེ་དེའི་ཆེད་དུ་གང་ཟག་སུ་ཡིས་བཟློག་ཏེ་སུས་ཀྱང་བཟློག་པར་མི་
ནུས་སོ། །དེ་ལྟར་དོན་ལྷག་མ་སྒྱུ་མ་ལ་རྟར་འཛིན་པ་ལ་སོགས་པ་རྣམས་
ལའང་ཚུལ་གོང་གི་དེ་བཞིན་དུ་སྦྱར་བར་བྱ་བ་ཡིན་ལ། རྒྱུ་མཚན་དེའི་
ཕྱིར་ངེད་རང་བཞིན་གྱིས་མེད་པའི་རྟེན་འབྲེལ་གྱི་དོན་ཁས་ལེན་པས་ཀླན་
ཀ་གོང་གི་དེ་འཇུག་པའི་སྐྱོན་མེད་དོ་ཞེས། སྨིག་རྒྱུ་ལ་ཆུར་འཛིན་པའི་
འཛིན་པ་ཕྱིན་ཅི་ལོག་དེ་ལ་རང་བཞིན་གྱིས་གྲུབ་པ་ཡོད་ན་རང་གི་རྒྱུ་རྐྱེན་
ལ་བརྟེན་ནས་འབྱུང་བ་མི་རུང་བར་འགྱུར་བ་དང་། དེ་འདྲའི་འཛིན་པ་
རང་བཞིན་གྱིས་ཡོད་པ་དེ་སུས་ཀྱང་བཟློག་ཏུ་མི་རུང་བར་གསུངས་པའི་་་་
ཕྱིར་རོ་ཞེས་པའོ། །རྟེན་འབྲེལ་བསྟོད་པ་ལས། ཆོས་རྣམས་རང་བཞིན་
འགའ་ཡོད་ན། །མྱ་ངན་འདས་པ་མི་རུང་ཞིང་། །སྤྲོས་ཀུན་ཟློག་པ་མེད་
པར་གསུངས། །དེ་ཕྱིར་རང་བཞིན་རྣམ་བྲལ་ཞེས། །སེངྒེ་སྒྲ་ཡིས་ཡང་ཡང་
དུ། །མཁས་པའི་ཚོགས་སུ་ལེགས་གསུངས་པ། །འདི་ལ་སུ་ཡིས་འགོང་བར་
ནུས། །ཞེས་པ་ལྟར་རོ། །ཚིག་གསལ་དང་འཇུག་པའི་ལུང་དོན་བཀྲལ་ཏེ་
རང་རྒྱུད་ཀྱི་དམ་བཅའ་སོགས་མེད་ཀྱང་ཐ་སྙད་དུ་དམ་བཅའ་དང་སུན་་་་་
འབྱིན་སོགས་འཐད་པར་བསྟན་པ་ལ་གསུམ་ལས། དང་པོ་དངོས་ནི།
ཚིག་གསལ་ལས་སོགས་ཏེ། འདི་དག་གི་སྐབས་སུ་རང་བཞིན་གྱིས་ཐོབ་པ་
ཡང་མེད་ལ་མ་ཐོབ་པ་ཡང་མེད་མོད་ཀྱང་ཐ་སྙད་དུ་དེ་དག་ཡོད་ལ། དེ་
བཞིན་དུ་རང་བཞིན་གྱིས་སུན་དབྱུང་བྱ་དང་སུན་འབྱིན་བྱེད་ཕྲད་པ་དང་
428



མ་ཕྲད་པ་མེད་ལ། ཐ་སྙད་དུ་དེ་དག་ཡོད་པ་ཡིན། སྐབས་འདིར་མ་
བརྟགས་མ་དཔྱད་པའི་ཚེ་ཞེས་པ་ཡང་དེང་སང་གི་སྐད་ཆའི་བཤད་སྟངས་
ཀྱི་གང་ལ་མ་བརྟག་མ་དཔྱད་པར་ལོང་མཆོངས་རིང་ལུགས་ཟེར་བ་དེར་གོ་
རྒྱུ་མ་ཡིན་པར་དོན་དམ་དཔྱོད་བྱེད་ཀྱིས་མ་བརྟག་མ་དཔྱད་པའི་ཚེ་ཞེས་་་་་
པའི་དོན་ཡིན། （འཐོབ་པ་བཀག་པ་ན་ཞེས་པར་དགའ་འབྲས་པར་གཉིས་ན་ཐོབ་པ་ཞེས་
དང་ཚུལ་གྱིས་མིན་ནོ་ཞེས་པར་ཞོལ་པར་གསར་དང་བཀྲ་ཤིས་འཁྱིལ་པར་གཉིས་ན་ཚུལ་གྱིས་ནི་
མ་ཡིན་ནོ་ཞེས་འབྱུང）འདིར་སྐྱེས་པ་དང་མ་སྐྱེས་པའི་ཆོས་གང་གིས་མ་སྐྱེས་་་་་
པའི་ཆོས་ཐོབ་པ་འཐོབ་ཅེས་སོགས་འཇུག་འགྲེལ་དུ་ཡུམ་དྲངས་པ་ལས། ཚེ་
དང་ལྡན་པ་རབ་འབྱོར་ཅི་སྐྱེས་པའི་ཆོས་ཀྱིས་མ་སྐྱེས་པའི་ཐོབ་པ་འཐོབ་་་
པར་འགྱུར་རམ། འོན་ཏེ་མ་སྐྱེས་པའི་ཆོས་ཀྱིས་མ་སྐྱེས་པའི་ཐོབ་པ་འཐོབ་
པར་འགྱུར། རབ་འབྱོར་གྱིས་སྨྲས་པ། ཚེ་དང་ལྡན་པ་ཤཱ་རིའི་བུ། ཁོ་བོ་ནི་
སྐྱེས་པའི་ཆོས་ཀྱིས་མ་སྐྱེས་པའི་ཐོབ་པ་འཐོབ་པར་མི་འདོད་ལ། མ་སྐྱེས་
པས་ཀྱང་མ་སྐྱེས་པའི་ཐོབ་པ་འཐོབ་པར་མི་འདོད་དོ་ཞེས་ཤཱ་རིའི་བུས་་་་་་
དྲིས་པ་དང་། རབ་འབྱོར་གྱིས་ལན་བཏབ་པའི་དོན་བསྡུས་པ་ཡིན་ནོ། །
རྒྱལ་བ་དགེ་འདུན་རྒྱ་མཚོའི་དྲང་ངེས་དཀའ་འགྲེལ་དུ་གསུང་ཚུལ་ལྟར་ན།
སྐྱེས་པའི་ཆོས་ཀྱིས་རང་དུས་ན་སྐྱེས་ཟིན་པའི་ཐོབ་པ་འཐོབ་ན་སླར་ཡང་
སྐྱེ་བ་དོན་མེད་ཅིང་། རང་དུས་ན་མ་སྐྱེས་པའི་ཐོབ་པ་རང་བཞིན་གྱིས་
གྲུབ་པ་འཐོབ་པའང་མི་འཐད་ཅེས་གསུངས། གཏན་ཚིགས་ཀྱི་བསྒྲུབ་བྱ་
འགྲུབ་པ་ལུགས་འདིས་ཐ་སྙད་དུ་བཞེད་ཚུལ་ནི། དེར་མ་ཟད་སོགས་ཏེ།
429



འཇུག་པ་ལས། ཇི་ལྟར་ཁྱོད་ཀྱི་སོགས་ཀྱི་དོན་ནི། ཉི་མ་གཟས་བཟུང་བའི་
ཚེ་ཆ་ཅི་ཙམ་བསྒྲིབས་པ་སོགས་ཀྱི་ཁྱད་པར་རྣམས་གཟུགས་བརྙན་ལ་ཡང་
མཐོང་བར་འགྱུར་ལ། ། ཉི་མ་དང་གཟུགས་བརྙན་ཕྲད་མ་ཕྲད་སོགས་
བཏགས་དོན་འཚོལ་བའི་ཚུལ་གྱིས་དཔྱད་ན་སྐྱེ་བ་མི་རིགས་མོད། ཉི་མ་
དང་ཆུ་སྣོད་སོགས་ལ་བརྟེན་ནས་ཐ་སྙད་ཀྱི་དབང་གིས་བཞག་པ་ཙམ་གྱི་་་
གཟུགས་བརྙན་ཞིག་འབྱུང་བར་འགྱུར་ཞིང་། མེ་ལོང་ནང་གི་བྱད་བཞིན་
གྱི་གཟུགས་བརྙན་བྱད་བཞིན་དུ་མི་བདེན་ཡང་བྱད་བཞིན་མཛེས་པར་་་་་
བསྒྲུབ་ཕྱིར་གཟུགས་བརྙན་དེ་ལ་ནི་བྱད་བཞིན་ལ་དྲི་མ་ཅི་ཙམ་ཡོད་པ་་་་་
ཤེས་ནས་སེལ་བར་བྱེད་པའི་ནུས་པ་ཡོད་པ་དེ་བཞིན་དུ། ཤེས་རབ་ཀྱི་
གདོང་གི་མ་རིག་པའི་དྲི་མ་སྦྱང་བར་བྱ་བ་ལ་ནུས་པ་མཐོང་བར་འགྱུར་་་་
བའི་གཏན་ཚིགས་རྟེན་འབྲེལ་དང་། གཅིག་དུ་བྲལ་སོགས་རང་བཞིན་
གྱིས་འདོད་པར་སྒྲུབ་པའི་འཐད་པ་དང་བྲལ་བ་ལས་ཀྱང་བསྒྲུབ་བྱ་ར་་་་་
བཞིན་མེད་པ་རྟོགས་ཞེས་ཤེས་པར་བྱ་ཞེས་པའོ། །(རྣམ་པར་ཕྲད་དང་ཞེས་པར་
དགའ་འབྲས་པར་གཉིས་ན་རྣམ་པ་ཕྲད་ཅེས་འབྱུང་ངོ)སྐབས་སྔ་ཕྱིར་ཡིག་ནོར་དག་་་་་
བཅོས་བྱས་ཏེ་ཁྲིད་པ་འདི་བླ་མ་ཡབ་སྲས་ཀྱི་ཕྱག་ལེན་ཡིན་ལ། འདི་ལྟར་
བཅོས་བཞག་ན་ཕྱིས་གཞན་སུ་ཞིག་གིས་བལྟས་ཀྱང་དེ་ལ་གོ་ཁྱད་ཅིག་་་་་་
འོང་། ཟླ་བ་གཟས་བཟུང་ཚུལ་སོགས་ད་ལྟ་འཇིག་རྟེན་ཡོངས་གྲགས་ཀྱི་
བཤད་ཚུལ་དེ་ཕྱི་རོལ་བའི་གཏམ་རྒྱུད་ནས་བཤད་པ་ཡིན་པས། རང་
ལུགས་མིན་ཡང་དཔེ་འཇོག་གི་སྐབས་སུ་དཔེར་བཀོད་ན་མི་ཆོག་པ་མེད།
430



རང་ལུགས་ཡོད་ཀྱང་རང་བཞིན་གྱིས་གྲུབ་པའི་ཕྱོགས་ལྟར་མིན་ཚུལ་་་་་་་་
བཤད་པ་ནི། གཞན་ཡང་རྒྱུ་འབྲས་སོགས་ཏེ། སྐྲ་ཤད་ནི་སྐྲའི་ཉག་མ་སྟེ།
དེ་མེད་བཞིན་དུ་སྐྲའི་ཉག་མ་ནམ་མཁའ་ནས་ཟགས་པར་སྣང་བ་ལ་སྐྲ་་་་་
ཤད་འཛག་པའི་སྣང་བ་ཞེས་བྱའོ། །རྒྱུ་འབྲས་རང་བཞིན་གྱིས་གྲུབ་པར་
འདོད་པའི་དངོས་སྨྲ་བ་ཆོས་ཅན། ཁྱོད་ལ་རྒྱུས་ཕྲད་ནས་སམ། མ་ཕྲད་
པར་འབྲས་བུ་སྐྱེད་ཅེས་བརྟགས་པ་བྱས་ནས། ཕར་ལ་བཀག་པའི་སྐྱོན་དེ་
རང་ལ་མི་འཇུག་པར་ཐལ། དེ་ལྟར་མི་འཇུག་པའི་རྒྱུ་མཚན་ཡང་རང་
ལུགས་ལ་རང་བཞིན་མེད་པར་འདོད་པ་དེ་ཉིད་རྒྱུ་མཚན་དུ་བྱས་ནས་སྐྱོན་
དེ་སྤོང་བ་ཡིན་གྱི། རང་ལ་རང་ལུགས་མེད་ཅེས་སྨྲ་བར་བྱས་ནས་སྐྱོན་དེ་
སྤོང་བ་མ་ཡིན་པའི་ཕྱིར་ཏེ། དེ་ལྟར་དུ་འཇུག་འགྲེལ་ལས་གསུངས་པའི་
ཕྱིར། དེ་ལ་ཁས་ལེན་དང་དམ་བཅའ་ཡོད་པའི་སྒྲུབ་བྱེད་བསྟན་པ་ནི།
སྤྱིར་ངེས་དོན་སོགས་ཏེ། དོན་ནི། ད་ལྟ་དབུ་མ་བར་འདོད་པ་བོད་གཞན་
དག་ན་རེ། དོན་དམ་དང་ཐ་སྙད་གང་ལའང་ཁས་ལེན་རང་ལུགས་ལ་ཡོད་
པར་འདོད་པ་རང་རྒྱུད་པ་དང༌། དེ་འདྲའི་ཁས་ལེན་རང་ལུགས་ལ་གང་
ཡང་མེད་པར་འདོད་པ་ཐལ་འགྱུར་བར་འདོད་ཟེར། དེ་མི་འཐད་པར་
ཐལ། ཐལ་འགྱུར་བ་ལ་ཐ་སྙད་དུ་ཁས་ལེན་དང་རང་ལུགས་ཡོད་པའི་ཕྱིར།
རྟགས་མ་གྲུབ་ན། དེར་ཐལ། ངེས་དོན་གྱི་གསུང་རབ་དང་དབུ་
མའི་བསྟན་བཅོས་རྣམས་ནས་འདི་ཡིན་འདི་མིན་དང་འདི་ཡོད་འདི་མེད་
སོགས་མཐའ་ཡས་པ་གསུངས་པ་གང་ཞིག དེ་ཡང་དེ་ལྟར་གསུང་མཁན་
431



དང་རྩོམ་མཁན་གྱིས་བཞེད་པའི་ཁས་ལེན་དང་། རང་ལུགས་ཡིན་པའི་
ཕྱིར། དེ་མིན་ན་འདི་ཡིན་འདི་མིན་སོགས་ཀྱི་རྣམ་དབྱེ་འབྱེད་མི་ནུས་པར་
འགྱུར་བའི་ཕྱིར་རོ། །ཡང་འདོད་ཅེས་པ་དང་ཁས་བླངས་ཞེས་པ་དང་།
དམ་བཅའ་ཞེས་པའི་ཚིག་ཁྱད་པར་བ་དགོས་ནའང་དེ་འདྲ་མང་དུ་ཡོད་་་་
པའི་ཕྱིར་ཏེ། རྩོད་ཟློག་ལས། ཐ་སྙད་ཁས་ནི་མ་བླངས་པར་སོགས་དང་།
རིགས་པ་དྲུག་ཅུ་བ་ལས། སྒྱུ་མ་བྱས་ལྟའི་འགོག་པ་བཞེད་སོགས་དང་།
ཡང་། འདོད་པ་དེ་དག་ལྟས་མི་འཕྲོག་ཅེས་དང༌། འཇིག་རྟེན་ལས་འདས་
པར་བསྟོད་པ་ལས་ཀྱང་། གསར་བར་ཅི་ཡི་ཕྱིར་མི་འདོད་ཅེས་དང་།
ཡོད་པ་མིན་པར་ཁྱོད་ཀྱིས་བཞེད། །ཅེས་དང་། གྲུབ་པར་ཁྱོད་ཀྱིས་བཞེད་
པ་ལགས། །ཞེས་དང༌། འདྲ་བའི་སྐྱེ་བ་ཁྱོད་ཉིད་བཞེད། །ཅེས་དང་།
དེ་ཉིད་ཁྱོད་ནི་སྟོང་བར་བཞེད། །ཅེས་དང༌། འཇུག་འགྲེལ་ལས་
ཀྱང་། གདོན་མི་ཟ་བར་ཁས་བླང་བར་བྱའོ་ཞེས་དང་། རྐྱེན་འདི་བ་ཙམ་
ཁས་བླངས་པ་ལྟར་བརྟེན་ནས་བཏགས་པ་ཁས་བླངས་པའི་ཕྱིར། ཞེས་
དང༌། འདི་ཉིད་ཁས་བླངས་པར་འོས་པ་ཡིན་ནོ་ཞེས་སོགས་མཐའ་ཡས་པ་
གསུངས་ཤིང༌། འཇུག་འགྲེལ་དང་ཚིག་གསལ་ལས་ཀྱང་དེ་འདྲ་མང་དུ་
གསུངས་པས་ན། མགོན་པོ་ཀླུ་སྒྲུབ་དང་ཟླ་བ་གྲགས་པའི་ལུགས་ལ་རང་
འདོད་དང་ཁས་ལེན་དང་དམ་བཅའ་ནི་ཡོད་པ་ཡིན་ནོ། །འཇུག་འགྲེལ་
ལས། རྐྱེན་ཉིད་འདི་བ་ཙམ་ཞེས་པའི་ཉིད་ཅེས་པ་དོན་དུ་མར་འཇུག་
པ་ལས་འདིར་རྐྱེན་ལ་བརྟེན་པའི་དངོས་པོ་ཞེས་དངོས་པོ་ལ་འཇུག་པའི་་་་
432



དབང་དུ་བྱས་ན་བདེ། ལུགས་བཞི་བ་དགག་པ་ནི། འདིས་ནི་སོགས་ཏེ།
ལུགས་བཞི་བ་དེའི་འདོད་པ་ནི། གོང་གི་ལུགས་དེ་རྣམས་བཀག་ནས་རང་
ལུགས་ལ། དོན་དམ་ལ་དཔྱོད་པའི་སྐབས་སུ་རང་གི་མཚན་ཉིད་ཀྱིས་གྲུབ་
པའི་ཚད་གཞལ་ཁས་ལེན་པའི་སྒོ་ནས་བདེན་མེད་ཀྱི་དོན་སྒྲུབ་པར་བྱེད་པ་
དེ་རང་རྒྱུད་པ་དང་། དེ་འདྲ་མ་ཡིན་པར་ཐ་སྙད་དུ་མ་དཔྱད་པའི་འཇིག་
རྟེན་གྲགས་པའི་ཚད་གཞལ་ཙམ་ཞིག་ཁས་བླངས་པའི་སྒོ་ནས་བསྒྲུབ་བྱ་་་་
སྒྲུབ་པར་བྱེད་པ་ནི། ཐལ་འགྱུར་བར་འདོད་པར་སྣང་བ་ལ། དེ་འགོག་པ་
ལ་དང་པོར་རང་བཞིན་གྱིས་གྲུབ་པའི་རིགས་པས་དགག་བྱ་དཔྱད་བཟོད་
འགོག་མི་རིགས་པ་ནི། ལུགས་འདིས་ཐ་སྙད་དུ་རང་གི་མཚན་ཉིད་ཀྱིས་
གྲུབ་པ་ཡོད་ཀྱང་དེ་འདྲའི་རང་མཚན་རིགས་པས་དཔྱད་བཟོད་པ་ནི། ཐ་
སྙད་དུ་ཡང་འགོག་པར་འདོད་པར་སྣང་བ་འདི་སྐྱོན་དང་བཅས་པས་མི་་་་
ལེགས་པ་ནི། སྔར་གོང་དུ་རང་གི་མཚན་ཉིད་ཀྱིས་གྲུབ་པ་འགོག་པའི་
སྐབས་སུ་མང་དུ་བཤད་ཟིན་ལ། ཕྱི་རྒོལ་དངོས་སྨྲ་བ་ལ་དབུ་མ་བས་
བདག་མེད་སྒྲུབ་ཚུལ་མཐུན་སྣང་སྒྲུབ་འདོད་པ་ཤིན་ཏུ་མི་འཐད་པ་ནི།
ཡང་དབུ་མ་བས་ཕྱིར་རྒོལ་དངོས་པོར་སྨྲ་བ་ལ་གཞན་དོན་རྗེས་དཔག་སྒྲུབ་
ངག་གི་སྒོ་ན་ས་བསྒྲུབས་པའི་སྒྲུབ་ངག་དེར་བཀོད་པའི་དབུ་མ་བ་དང་་་་་་
དངོས་སྨྲ་བ་གཉིས་ཀའི་ལུགས་ལ་མཐུན་སྣང་དུ་གྲུབ་པའི་རྟགས་ཚུལ་་་་་་
གཅིག་དང་ཁྱབ་ཚུལ་གཉིས་ཏེ། དེ་འདྲའི་ཚུལ་གསུམ་པའི་རྟགས་སམ་
གཏན་ཚིགས་སློབ་དཔོན་ཟླ་བ་གྲགས་པའི་ལུགས་སུ་འདོད་པ་དེ་ནི་རིགས་
433



པ་མ་ཡིན་ཏེ། ཚུལ་གསུམ་པའི་རྟགས་དེ་གཉིས་ཀ་ལ་མཐུན་སྣང་དུ་གྲུབ་
པ་དེ་འདྲ་བ་དེ་ལ། ཚིག་གསལ་ནས་དམིགས་ཀྱིས་ཕྱེ་བ་སྟེ་དམིགས་ཀྱིས་
བསལ་བའི་དགག་པ་མཛད་པའི་ཕྱིར་དང༌། གཏན་ཚིགས་དེ་འདྲ་བ་དེ་
འདོད་ན་ནི། དེ་འདྲའི་གཏན་ཚིགས་སམ་རྟགས་དེ་ལ་དངོས་པོ་སྟོབས་
ཞུགས་ཀྱི་གཏན་ཚིགས་སམ་རྟགས་ཀྱི་ཐ་སྙད་མི་སྦྱོར་བ་ཡིན་དུ་ཆུག་ཀྱང་
དེ་འདྲའི་ཚུལ་གསུམ་མཐུན་སྣང་དུ་གྲུབ་པའི་རྟགས་ནི། དེ་འདྲའི་རྟགས་
དེ་རང་རྒྱུད་ཀྱི་རྟགས་ཡིན་པ་ཁྱེད་ཀྱིས་སྒྲུབ་བྱེད་གང་གིས་ཀྱང་བཟློག་ཏུ་་་་
མེད་པའི་ཕྱིར་རོ། །ཞེས་པའོ། །སྔ་ཕྱི་འདི་དག་ཏུ་ལུང་རིགས་ཀྱི་ཕར་སྐོར་
ཚུར་སྐོར་ཇི་ལྟར་བྱས་ཀྱང་འབབ་ས་གཅིག་ཏུ་འབབ་དགོས་ལ། དེ་ཡང་
ཐ་སྙད་དུ་ཡོད་པ་དང་དོན་དམ་དུ་མེད་པའི་སྟེང་འཁོར་བའི་གསུང་ཡིན་་་་་
གསུངས། རྟེན་ནས་འབྱུང་བ་ཁས་བླངས་ནས། །སྟོང་ཉིད་ང་རོ་མི་བཟོད་
པ། །འདི་ལ་ཁོ་བོ་ངོ་མཚར་གྱུར། །སོགས་དྲངས་ནས་བཤད་པ་མཛད་དོ།།
434



རང་ལུགས་བཞག་པ། །
པ་ གཉིས་པ་རང་གི་ལུགས་བཞག་པ་ལ་གཉིས་ལས་དང་པོ་་་་་་་་
མཚམས་སྦྱར་བ་ནི་ཐལ་འགྱུར་བའི་སོགས་ཏེ། ཤེས་བྱ་ཆོས་ཅན། རང་རྒྱུད་
ཀྱི་དོན་ཡོད་དེ། ཚུལ་གསུམ་རང་ངོས་ནས་གྲུབ་པ་དང་། དཔེ་མཐུན་སྣང་
དུ་རྒོལ་བ་གཉིས་ཀས་གྲུབ་པའི་སྒོ་ནས་སྐབས་ཀྱི་བསྒྲུབ་བྱ་རྟོགས་པ་དེ་་་་་
རང་རྒྱུད་པའི་དོན་ཡིན་གྱི་ཚུལ་གསུམ་པའི་རྟགས་ཀྱིས་བསྒྲུབ་བྱ་རྟོགས་པ་
དང་ཚུལ་གསུམ་རྒོལ་བ་གཉིས་ཀས་ཚད་གྲུབ་རང་རྒྱུད་ཀྱི་དོན་མ་ཡིན་པའི་
ཕྱིར། ཕྱི་མ་གཉིས་འོག་ཏུ་འཆད་ལ་རྟགས་དང་པོ་གྲུབ་སྟེ། རང་རྒྱུད་ཀྱི་
སྐད་དོད་སཱ་ར་ན་ཏ་རང་དབང་སོགས་ལ་འཇུག་པའི་ཕྱིར། འཆི་མེད་
མཛོད་ལས། རང་རྒྱུད་རང་དབང་བདག་དབང་དང་ཞེས་དང་། ཤེས་རབ་
སྒྲོན་མ་ལས། རང་དབང་དུ་རྗེས་སུ་དཔག་པའི་མཐུས་འདུ་བྱེད་རྣམས་
རྣམ་པ་ལས་ངོ་བོ་ཉིད་མེད་པ་ཉིད་བསྟན་པའི་དོན་གྱི་དབང་གིས་ཞེས་་་་་
སོགས་དང་། སྟོང་ཐུན་ལས། རང་དབང་ཞེས་པ་འདི་ཉིད་རང་རྒྱུད་དང་
དོན་གཅིག་ཡིན་པས་ཕྱི་རྒོལ་གྱིས་ཁས་བླངས་པ་ལ་འཁྲིས་པར་ཚད་མ་་་་
ཡུལ་རང་ངོས་ནས་གྲུབ་ཚུལ་རང་དབང་དུ་གཞལ་བའི་ཚུལ་རྒོལ་བ་གཉིས་
ཀས་མཐུན་སྣང་དུ་གྲུབ་པའི་ཞེས་གསུངས་པའི་ཕྱིར། རང་རྒྱུད་དེ་ཐལ་
435
་
• • •
• • •
• -
• •
• • *，
，
- -，
-- ，
-，，，



འགྱུར་བས་བཀག་ཚུལ་འདི་ཡིན་ཏེ། ཚིག་གསལ་ལས། གཞན་ཡང་རྟོག་གེ་
པ་འདིས་བདག་ཉིད་རྟོག་གེའི་བསྟན་བཅོས་ལ་མཁས་པ་ཙམ་ཞིག་བསྟན་
པར་འདོད་པས། དབུ་མ་བའི་ལྟ་བ་ཁས་ལེན་བཞིན་དུ་ཡང་རང་རྒྱུད་
ཀྱི་སྦྱོར་བའི་ངག་བརྗོད་པ་གང་ཡིན་པ་དེ་ནི་ཆེས་ཤིན་ཏུ་ཉེས་པ་དུ་མའི་་་་
ཚོགས་ཀྱི་གནས་སུ་རྟོགས་ཏེ་ཞེས་གསུངས་པ་ལྟར་ཏེ། ཐལ་འགྱུར་བས་
རང་རྒྱུད་པའི་ལུགས་སུན་ཕྱུང་ནས་རང་གི་ལུགས་བཞག་པའི་ཚུལ་དེ་ཉིད་
བརྗོད་ན་ཐལ་རང་གི་ལུགས་གཉིས་ཀ་རྟོགས་པར་འགྱུརབས་སུན་འབྱིན་་་་
ལུགས་དེ་ཉིད་ཐོག་མར་བརྗོད་པར་བྱའོ། །དེ་ལྟར་བརྗོད་རྒྱུ་འདི་ལ་ཚིག་
གསལ་ལས་མང་དུ་གསུངས་ཀྱང་ཚིག་མང་བར་འཇིགས་ནས་འདིར་་་་་
གཞན་རྣམས་བཞག་སྟེ་གཙོ་བོ་རྣམས་སྟོན་པ་ཡིན་ནོ། །དངོས་ལ་གཉིས།
རང་རྒྱུད་སུན་དབྱུང་བ་དངོས་དང་། དེ་རང་ལ་མི་མཚུངས་པའི་ཚུལ་ལོ། །
དང་པོ་ལ་གཉིས། གཞི་ཆོས་ཅན་མ་གྲུབ་པའི་ཕྱོགས་བསྟན་པ་དང་།
སྐྱོན་དེས་གཏན་ཚིགས་ཀྱང་མ་གྲུབ་པར་བསྟན་པའོ། །དང་པོ་ལ་གཉིས།
འདོད་པ་བརྗོད་པ་དང་། དེ་དགག་པའོ། །དང་པོ་ལ་གཉིས་ལས་ཚིག་
གསལ་གྱི་གཞུང་དགོད་པ་ནི་སྐབས་འདི་རྣམས་སོགས་ཏེ་འབྱུང་བ་ཆེན་པོ་
བཞི་རྒྱུར་བྱས་པ་ལས་བྱུང་བའི་སྒྲ་ལ་འབྱུང་འགྱུར་གྱི་སྒྲ་ཟེར། བྱེ་བྲག་
པའི་ལུགས་ལ་ཚིག་དོན་དྲུག་དང་རྫས་དགུ་ཡོན་ཏན་ཉེར་བཞི་སོགས་ཀྱི་་་་
རྣམ་བཞག་འདོད་པ་ལས་ཡོན་ཏན་རྣམས་རྫས་སོ་སོའི་ཡོན་ཏན་དུ་སྦྱོར་་་
སྐབས་སྒྲ་ནམ་མཁའི་ཡོན་ཏན་དུ་འདོད། སངས་རྒྱས་པས་བྱེ་བྲག་པ་ལ་སྒྲ་
436



མི་རྟག་པར་སྒྲུབ་པ་དང༌། བྱེ་བྲག་པས་གསལ་བྱེད་པ་ལ་སྒྲ་མི་རྟག་པར་
སྒྲུབ་པའི་སྐབས་ཀྱི་མི་རྟག་པ་རགས་ཕྲའི་ཁྱད་པར་དཔྱད། གསལ་བྱེད་པ་
ཟེར་བ་གྲངས་ཅན་པའི་ནང་ཚན་འབྲས་བུ་རྣམས་རྒྱུ་དུས་སུ་མི་གསལ་བའི་
ཚུལ་གྱིས་ཡོད་པ་རྐྱེན་གྱིས་གསལ་བར་བྱས་པ་ལ་སྐྱེས་པའི་ཐ་སྙད་འདོགས་
པར་སྨྲ་བ་དེ་ལྟ་བུའོ། །འཇིག་པ་རྒྱུ་དང་བཅས་མ་བཅས་ནི་འཇིག་པ་ཕྱིས་
འབྱུང་གི་རྒྱུ་ལ་ལྟོས་མི་ལྟོས་ལ་བྱེད། ཁྱད་པར་འཛིན་ན་རྗེས་སུ་དཔོག་པ་
དང་རྗེས་སུ་དཔག་པར་བྱ་བའི་ཐ་སྙད་མེད་པར་འགྱུར་ཞེས་པ་ནི་སྔ་རྒོལ་
ཕྱི་རྒོལ་གཉིས་རང་རང་གི་ཐུན་མོང་མིན་པའི་འདོད་པས་ཁྱད་པར་དུ་བྱས་
པའི་ཆོས་ཅན་སོགས་འཛིན་ན། རྗེས་སུ་དཔོག་པར་བྱེད་པ་དང་། རྗེས་སུ་
དཔག་པར་བྱ་བའི་ཐ་སྙད་མེད་པར་ཐལ་བ་སྟེ། སྒྲུབ་བྱེད་བསྒྲུབ་བྱ་དང་
མཚུངས་པར་འགྱུར་བའོ། །དེའི་དོན་བཤད་པ་ལ་གསུམ་ལས་ཆོས་ཅན་
མཐུན་སྣང་བ་ཡོད་པའི་དཔེ་བྱེད་པ་ནི། དེའི་དོན་ནི་སོགས་ཏེ། རྒོལ་ཕྱི་
རྒོལ་གཉིས་ཀྱིས་རྩོད་པའི་ཚེ་སོ་སོའི་འདོད་པ་ཐུན་མོང་མིན་པ་དེའི་ཁྱད་་་་
པར་དུ་བྱས་ནས་ཆོས་ཅན་དུ་བཟུང་དུ་མི་རུང་སྟེ། དེའི་རྒྱུ་མཚན་ནི།
ཆོས་ཅན་ནི་རྒོལ་བ་གཉིས་ཀའི་ཁྱད་པར་གྱི་ཆོས་ཇི་ལྟར་ཡིན་དཔྱོད་པའི་་་་
གཞི་ཡིན་པས་ན་རྒོལ་བ་གཉིས་ཀའི་ལུགས་ཀྱིས་མཐུན་སྣང་དུ་གྲུབ་པ་ཞིག་
དགོས་པའི་ཕྱིར་རོ། །དེ་བཞིན་དུ་བསྒྲུབ་བྱའི་ཆོས་མཐུན་སྣང་དུ་གྲུབ་པ་
ཞིག་ཀྱང་དགོས་སོ། །ཆོས་ཅན་མཐུན་སྣང་བ་ཡོད་པའི་དོན་ནི། དཔེ་དེ་
བཞིན་དུ་སོགས་ཏེ། དོན་ནི་བདེན་མེད་སྒྲུབ་པ་ན་ཡང་དེ་ལྟར་མཐུན་སྣང་
437



དུ་གྲུབ་པ་དགོས་པའི་ཕྱིར་རོ་སྙམ་དུ་བསམ་པའོ། །མཐུན་སྣང་དུ་གྲུབ་
པའི་དོན་བཤད་པ་ནི་མཐུན་སྣང་དུ་སོགས་ཏེ་ལམ་རིམ་གྱི་གསུང་ཟིན་ལྟར་
ན་ཕྱི་རྒོལ་དངོས་སྨྲ་བའི་ལུགས་ལ་ཆོས་ཅན་ཚད་མ་ཇི་འདྲ་བ་ཞིག་གིས་་་་་
གྲུབ་པར་འདོད་པའི་ཚད་མ་དེ་འདྲ་བ་ཞིག་གིས་སྔ་རྒོལ་དབུ་མ་པའི་་་་་་
ལུགས་ལའང་གྲུབ་པར་འདོད་པའོ། །ཀུན་མཁྱེན་འཇམ་དབྱངས་བཞད་
པའི་རྡོ་རྗེ་དགུང་ལོ་སོ་བཞིའི་སྟེང་གྲུབ་པའི་འཁོར་བསྒྱུར་རྒྱུད་ཆེན་དཀོན་
མཆོག་ཡར་འཕེལ་གྱི་དྲུང་དུ་ཕེབས། རྒྱུད་ཆེན་གྱི་ཞལ་ནས། ཁྱེད་ངའི་བླ་
མ་དཀོན་མཆོག་རྒྱ་མཚོའི་སྐུ་སྐྱེས་ཡིན་ཞེས་ཡང་ཡང་གསུངས། དབུ་མ་
འདི་མདོ་སྔགས་གཉིས་ཀའི་ཕྱེད་ཡིན་པས་ཞིབ་ཏུ་བསླབས་སམ་གསུངས།
དེ་ལ་ཡང་བསླབས་ཞུས་པས། འོ་ན། ཐལ་རང་གཉིས་རང་བཞིན་ཡོད་
མེད་རྩོད་པའི་ཚེ་ཆོས་ཅན་མཐུན་སྣང་བ་མེད་ཟེར་བའི་དོན་གང་ཡིན།
ཁྱེད་ཀྱིས་དེའི་གོ་དོན་གྱི་གནད་འགག་དེ་གསུངས། ལུང་འདྲེན་མི་དགོས།
ལེགས་བཤད་སྙིང་བོ། སྟོང་ཐུན། ལམ་རིམ་སོགས་ང་རང་གི་བློ་ན་ཡོད་
གསུངས། ཀུན་མཁྱེན་ཚང་གིས། དེའི་དོན། ཐལ་འགྱུར་བས་དངོས་སྨྲ་བ་
ལ་སྒྲ་བདེན་མེད་སྒྲུབ་པའི་ཚེ་སྔ་རྒོལ་ཕྱི་རྒོལ་གཉིས་ཀྱི་ལུགས་ལ་ཆོས་ཅན་
གྱི་སྒྲ་དེ་ཚད་མ་ཇི་འདྲ་ཞིག་གིས་གྲུབ་ཚུལ་དང་། ཇི་ལྟར་ཚད་མར་སོང་
ཚུལ་མི་འདྲ་བ་ཡིན། དོན་བསྡུས་ན། དངོས་པོར་སྨྲ་བའི་ལུགས་ལ་སྒྲ་མ་
འཁྲུལ་བའི་ཚད་མས་རྙེད་དོན་ལ་མི་འཇོག་པ་འདི་ལ་ཐུག་གསུངས་པས་་་་
རྒྱུད་ཆེན་ཐུགས་ཤིན་ཏུ་དགྱེས་ནས་ཐལ་མོ་སྦྱར། ཁྱེད་འདི་འདྲའི་གོ་བ་
438



བདེ་མོ་གསུངས་ཤེས་པ་ངོ་མཚར་ཆེ། འོ་ན་ཟླ་གྲགས་ཀྱི་ཚིག་གསལ་ན་ཐལ་
འགྱུར་བ་དང་དངོས་སྨྲ་བ་སྒྲ་བདེན་པར་ཡོད་མེད་རྩོད་པའི་ཚེ་ཆོས་ཅན་་་་་
མཐུན་སྣང་བ་མི་སྲིད་གསུངས་པ་ལ། ལེགས་ལྡན་འབྱེད་ཀྱིས་རྒོལ་བ་དེ་
གཉིས་ཀྱིས་སྒྲ་བདེན་པར་ཡོད་མེད་རྩོད་པའི་ཚེ་ཆོས་ཅན་མཐུན་སྣང་བ་སྤྱི་
ཙམ་དགོས་པའི་དཔེར། སངས་རྒྱས་པས་བྱེ་བྲག་པ་ལ་སྒྲ་མི་རྟག་པར་
དམ་བཅས་ནས་སྒྲུབ་པའི་ཚེ་ཡང་དེ་ལྟར་མཐུན་སྣང་བ་དགོས་པ་བཞིན་་་་་
ཞེས་བཀོད་པ་ལ་ཟླ་གྲགས་སོགས་ཐལ་འགྱུར་བ་རྣམས་ཀྱིས་ལན་ཇི་ལྟར་་་་་
འདེབས་གསུངས་པར། དེ་ལ་ཟླ་གྲགས་ལུགས་ལ་དཔེ་དོན་མི་འདྲ།
ཐལ་འགྱུར་བ་དང་དངོས་སྨྲ་བ་དེ་གཉིས་དེ་ལྟར་རྩོད་པའི་ཚེ་རྒོལ་བ་དེ་་་་
གཉིས་ཆོས་ཅན་དང་ཆོས་སོགས་མཐུན་སྣང་བ་མེད་ཀྱང་། བྱེ་བྲག་པ་དང་
སངས་རྒྱས་པ་དེ་གཉིས། སྒྲ་རྟག་མི་རྟག་རྩོད་པའི་ཚེ་རྒོལ་བ་དེ་གཉིས་ལ་
ཆོས་ཅན་མཐུན་སྣང་བ། རང་རང་གི་ཁྱད་པར་དོར་བའི་སྤྱི་ཙམ་བཟུང་དུ་
ཡོད་ལ་བྱེ་བྲག་པ་དང་གཅེར་བུ་བ་ལ་ཡང་དེ་ལྟར་འདོད། རྩོད་ཚེ་རྒོལ་བ་
དེ་ལ་ཆོས་ཅན་དང་ཆོས་སོགས་མཐུན་སྣང་བ་རུང་ཞེས་ཚིག་གསལ་ལས་་་་
བཤད་ཞུས་པས་རྒྱུད་ཆེན་ཐུགས་ཤིན་ཏུ་དགྱེས་ནས་དེ་ཁོ་ན་ཡིན་གསུངས་
པ་རྣམ་ཐར་ལས་འབྱུང་ངོ་།།
གཉིས་པ་དེ་དགག་པ་ལ་གཉིས། དོན་མི་འཐད་པ་དང་། དཔེ་
བཀོད་པ་དང་མི་འདྲ་བའོ། །དང་པོ་ལ་གཉིས་ལས་ཚིག་གསལ་གྱི་གཞུང་
དགོད་པ་ནི་ཚིག་གསལ་ལས་སོགས་ཏེ། དོན་ནི། དབུ་མ་བ་དང་དངོས་སྨྲ་
439



བ་རྩོད་པའི་ཚེ་བདེན་རྫུན་གང་གིས་ཀྱང་ཁྱད་པར་དུ་མ་བྱས་པའི་ཆོས་་་་་་
ཅན་སོགས་མཐུན་གྲུབ་འདོད་པ། བདེན་རྫུན་གང་གིས་ཀྱང་ཁྱད་པར་
དུ་མ་བྱས་པའི་མིག་གམ་གཟུགས་ཀྱི་སྤྱི་ཙམ་ཞིག་ཆོས་ཅན་དུ་འཛིན་དགོས་
ཞེས་འདོད་པ་དེ་ནི་དེ་ལྟར་དུ་འཐད་པ་ཉིད་མ་ཡིན་ཏེ། འདི་ལྟར་རྒྱུ་
མཚན་དུ་བྱས་པ་གང་གི་ཚེ་མིག་སོགས་བདེན་པའི་སྐྱེ་མེད་དུ་སྒྲུབ་པའི་་་་་
སྐབས་འདིར་དོན་དམ་པར་སྐྱེ་བ་བཀག་པ་དེ་ཆོས་ཅན་དེ་དག་ལ་བརྟེན་་་་
པའི་བསྒྲུབ་པར་བྱ་བའི་ཆོས་སུ་འདོད་པ་རྒྱུ་མཚན་དུ་བྱས་པ་དེའི་ཚེ་དོན་
དམ་པར་སྐྱེ་བ་མེད་པ་ཆོས་ཅན་དེ་དག་ལ་བརྟེན་པའི་རྒྱུ་མཚན་དེ་ཉིད་་་་་
ཀྱིས་དེ་ཁོ་ནར་རམ་དོན་དམ་པར་བསྒྲུབ་བྱའི་ཆོས་བདེན་པའི་སྐྱེ་བ་མེད་
པ་དེའི་བདེན་གྲུབ་ཏུ་དེའི་རྟེན་དུ་གྱུར་པའི་ཆོས་ཅན་ཕྱིན་ཅི་ལོག་གི་ཤེས་
པ་མ་རིག་པས་བསླད་པ་ཙམ་གྱིས་ཏེ། ཤེས་པ་རང་གི་གྲུབ་ཚུལ་ལ་འཁྲུལ་
ནས་ཆོས་ཅན་མིག་སོགས་ཀྱིས་བདག་གི་དངོས་པོ་སྟེ་རང་གི་ངོ་བོ་ཡུལ་དུ་
བྱས་པའི་སྒོ་ནས་རྙེད་པའི་མིག་ལ་སོགས་པ་དེ་ནི་གྲུབ་པ་ཉམས་པར་གྱུར་
པ་སྟེ། དེ་འདྲའི་མིག་སོགས་དེ་ཁོ་ནར་མ་གྲུབ་པ་ཡིན་པར་སློབ་དཔོན་
ལེགས་ལྡན་འབྱེད་འདིས་རང་ཉིད་ཀྱིས་ཁས་བླངས་པ་ཁོ་ན་ཉིད་དོ། །འོ་
ན་ཁས་བླངས་པ་དེས་སྐྱོན་ཅིར་འགྱུར་ཞེ་ན། དེ་ཡང་དེ་ལྟར་ཁས་བླངས་
པས་ཆོས་ཅན་མཐུན་སྣང་བས་མི་འགྲུབ་ཅིང་དཔེ་གཞི་ཆོས་ཅན་མ་གྲུབ་པ་
ལ་སོགས་པའི་གཏན་ཚིགས་ཀྱི་སྐྱོན་དུ་འགྱུར་རོ། །དེ་ལ་ཆོས་ཅན་མཐུན་
སྣང་བ་མི་འགྲུབ་པ་ནི། ཁྱོད་ཀྱིས་ཆོས་ཅན་མིག་སོགས་དོན་དམ་པར་མ་
44d



གྲུབ་ཅིང་དོན་དམ་པ་ཡང་མིན་པར་ཁས་བླངས་པས་ནི་བརྫུན་པ་ཡིན་པར་
གྲུབ་ལ། བརྫུན་པའི་དོན་ནི་གཉིས་སྣང་དང་བྲལ་བའི་ཡང་དག་པའི་ཤེས་
པས་དེ་ཁོ་ན་ཉིད་གཟིགས་པའི་ངོར་ཡུལ་དུ་བྱེད་པ་ཤིན་ཏུ་འགལ་བས་་་་་
ཕྱིན་ཅི་ལོག་འཁྲུལ་བའི་ཤེས་པས་རྙེད་ཅིང་འཁྲུལ་ཤེས་རང་ཉིད་གང་ལ་་་་་
འཁྲུལ་ཤེས་སུ་སོང་བའི་གཞིའི་ཡུལ་ཡིན་དགོས་ལ། དངོས་སྨྲ་བས་ནི་མིག་
གི་ཤེས་པ་སོགས་གཟུགས་སོགས་ལ་མ་འཁྲུལ་བའི་ཚད་མར་འདོད་པས་ན།
ཡུལ་གཅིག་ཉིད་དབུ་མ་བའི་ལུགས་ཀྱི་མིག་ཤེས་སོགས་ཀྱི་ཚད་མ་ཡུལ་དེ་
ལ་བལྟོས་ཏེ་འཁྲུལ་ཤེས་སུ་སོང་བ་དང༌། དངོས་སྨྲ་བའི་ལུགས་ཀྱི་དེ་
འདྲའི་ཚད་མ་འཁྲུལ་བའི་ཡུལ་དེ་འདྲ་བ་ནི་ཤིན་ཏུ་འགལ་བས་ན་དབུ་མ་
བ་དང་དངོས་སྨྲ་བ་གཉིས་ཀའི་མཐུན་སྣང་དུ་གྲུབ་པའི་ཆོས་ཅན་མི་སྲིད་
དེ། མ་རིག་པས་བསླད་པའི་ཕྱིན་ཅི་ལོག་འཁྲུལ་ཤེས་དང་ཕྱིན་ཅི་མ་ལོག་
པ་མ་འཁྲུལ་བའི་འཕགས་པའི་མཉམ་བཞག་གི་དེ་ཁོ་ན་ཉིད་གཟིགས་པའི་
ངོ་བོ་གཉིས་དག་ནི་ཡུལ་ལ་འཇུག་ཚུལ་ཕན་ཚུན་སྤངས་པའི་སྒོ་ནས་འགལ་
བའི་ཐ་དད་པ་ཡིན་ནོ། །ཞེས་མཆན་འགྲེལ་ལས་འབྱུང་ངོ༌། །རྩོད་ཟློག་
ལས། གལ་ཏེ་མངོན་སུམ་ལ་སོགས་པའི་སོགས་ཀྱི་དོན་ནི་རང་འགྲེལ་དང་
བསྡུར་ན་མངོན་སུམ་སོགས་ཚད་མ་བཞི་ཀའམ་གང་རུང་ཞིག་གིས་དོན་་་་་་
འགའ་ཞིག་རང་གི་མཚན་ཉིད་ཀྱིས་གྲུབ་པར་དམིགས་ན་ནི། དེ་རང་
ལུགས་སུ་བསྒྲུབ་པའམ་ལུགས་གཞན་བཟློག་པར་ཡང་བྱ་ན། དོན་རང་གི་
མཚན་ཉིད་ཀྱིས་གྲུབ་པ་གཏན་མི་དམིགས་པས་དེའི་ཕྱིར། དེ་རང་ལུགས་
441



སུ་བསྒྲུབ་པར་ཡང་མི་བྱ། དེ་ལས་གཞན་པའི་ལུགས་བཟློག་པར་ཡང་མི་བྱ་
བས། ཁྱོད་ཀྱིས་སྨྲས་པའི་ཀླན་ཀ་དེ་ང་ལ་མི་འབྱུང་ཞེས་པའོ། །དེ་ཡང་
ཚིག་གསལ་གྱི་དེ་ནི་དེ་ལྟ་མ་ཡིན་ཏེ་ཞེས་པ་ནས་ཐ་དད་པ་ཡིན་ནོ་ཞེས་་་་་
པའི་བར་གྱི་དོན་ནི་སློབ་དཔོན་ལེགས་ལྡན་འབྱེད་ཀྱིས་གྲངས་ཅན་གྱི་ངོར་
མིག་སོགས་དོན་དམ་པར་བདག་ལས་སྐྱེ་བ་མེད་པར་སྒྲུབ་པའི་ཚེ། བདེན་
བརྫུན་གང་གིས་ཀྱང་ཁྱད་པར་དུ་མ་བྱས་པར་སྔ་རྒོལ་ཕྱི་རྒོལ་གཉིས་ཀ་ལ་
མཐུན་སྣང་དུ་གྲུབ་པའི་མིག་སོགས་ཆོས་ཅན་དུ་འཛིན་མི་རིགས་ཏེ། དེ་
ལྟར་འཛིན་རིགས་ན་མིག་སོགས་དེ་ཉིད། མིག་སོགས་ཀྱི་གནས་ལུགས་
འཇལ་བའི་ཕྱིན་ཅི་མ་ལོག་པའི་ཚད་མའི་རྙེད་དོན་དང་། གྲངས་ཅན་
གྱི་རྒྱུད་ཀྱི་ཕྱིན་ཅི་ལོག་གི་ཚད་མའི་རྙེད་དོན་གྱི་གཞི་མཐུན་ཡིན་དགོས་པ་
ལས་དེ་དེ་མ་ཡིན་པའི་ཕྱིར། དང་པོ་དེ་ལྟར་དགོས་ཏེ། དེ་ལྟར་འཛིན་ན་
མིག་སོགས་དེ་མིག་སོགས་ཀྱི་གནས་ལུགས་འཇལ་བའི་ཕྱིན་ཅི་མ་ལོག་པའི་
ཚད་མའི་རྙེད་དོན་ཡང་ཡིན་དགོས། དེ་ལྟར་འཛིན་ན་དེ་གྲངས་ཅན་གྱི་
རྒྱུད་ཀྱི་ཕྱིན་ཅི་ལོག་གི་ཚད་མའི་རྙེད་དོན་ཡང་ཡིན་དགོས་པའི་ཕྱིར། ཕྱི་
མ་གྲུབ་སྟེ། སློབ་དཔོན་ལེགས་ལྡན་འབྱེད་ཀྱིས། གྲངས་ཅན་གྱི་ངོར་མིག་
སོགས་དོན་དམ་པར་བདག་ལས་མི་སྐྱེ་བར་སྒྲུབ་པའི་ཚེ། སློབ་དཔོན་དང་
གྲངས་ཅན་གཉིས་ལ་མིག་སོགས་ཚད་མས་གྲུབ་ཚུལ་མཐུན་སྣང་བ་ཡོད་་་་
པའི་ཕྱིར། རྟགས་དང་པོ་མིག་སོགས་དེ་མིག་སོགས་ཀྱི་གནས་ལུགས་
འཇལ་བའི་ཚད་མས་རྙེད་དོན་མ་ཡིན་ནོ་ཞེ་ན། དེ་ཆོས་ཅན། ཁྱོད་མིག་
442



སོགས་ཀྱི་གནས་ལུགས་འཇལ་བའི་ཚད་མའི་རྙེད་དོན་ཡིན་པར་ཐལ།
ཁྱོད་རང་གི་མཚན་ཉིད་ཀྱིས་མ་གྲུབ་པའི་ཕྱིར། རྟགས་ཁས། གཉིས་པ་
དཔེ་དགག་པ་ནི། ཚིག་གསལ་ལས་དཔེ་ལ་ཡང་འདྲ་བ་ཡོད་པ་མ་ཡིན་ཏེ།
དེར་ནི་སྒྲའི་སྤྱི་དང་མི་རྟག་པ་ཉིད་ཀྱི་སྤྱི་ཁྱད་པར་བརྗོད་པ་མི་འདོད་པ་་་
གཉིས་ཀ་ལ་ཡོད་ན། དེ་བཞིན་དུ་མིག་གི་སྤྱི་ནི། སྟོང་བ་ཉིད་དང་།
སྟོང་བ་ཉིད་མ་ཡིན་པར་སྨྲ་བ་དག་གིས་ཀུན་རྫོབ་ཏུ་ཡང་ཁས་མ་བླངས་ལ།
དོན་དམ་པར་ཡང་མ་ཡིན་པས། དཔེ་ལ་ཡང་འདྲ་བ་ཡོད་པ་མ་ཡིན་ནོ། །
ཞེས་གསུངས། དོན་ནི་སངས་རྒྱས་པ་འོག་མས་བྱེ་བྲག་པའི་ངོར་སྒྲ་མི་རྟག་
པར་སྒྲུབ་པའི་ཚེ། རྟག་མི་རྟག་གང་གིས་ཀྱང་ཁྱད་པར་དུ་མ་བྱས་པར་སྔ་
རྒོལ་དང་ ཕྱི་རྒོལ་གཉིས་ཀ་ལ་མཐུན་སྣང་དུ་གྲུབ་པའི་སྒྲ་ཙམ་ཆོས་ཅན་དུ་
འཛིན་པ་དང༌། སློབ་དཔོན་ལེགས་ལྡན་འབྱེད་ཀྱིས། གྲངས་ཅན་གྱི་ངོར་
མིག་སོགས་དོན་དམ་པར་བདག་ལས་སྐྱེ་བ་མེད་པར་སྒྲུབ་པའི་ཚེ། བདེན་
བརྫུན་གང་གིས་ཀྱང་ཁྱད་པར་དུ་མ་བྱས་པར་སྔ་རྒོལ་ཕྱི་རྒོལ་གཉིས་ཀ་ལ་
མཐུན་སྣང་དུ་གྲུབ་པའི་མིག་སོགས་ཙམ་ཆོས་ཅན་དུ་འཛིན་པ་དཔེ་དོན་་་་་
མཚུངས་པ་མ་ཡིན་ཏེ། དཔེ་ལ་དེ་ལྟར་རིགས་ཤིང་། དོན་གྱི་འཛིན་ཚུལ་
དེ་ལྟར་མི་རིགས་པའི་ཕྱིར་རོ། །དེའི་དོན་བཤད་པ་ལ་གཉིས་ལས་གཞུང་ ་
དེ་དག་གིས་ཆོས་ཅན་མཐུན་སྣང་མི་འགྲུབ་ལུགས་སྟོན་པ་ནི།
༦༩༨ འདི་ནི་གཟུགས་ཀྱི་སོགས་ཏེ། ཡོད་པའི་རྟགས་ཀྱིས་གཟུགས་
བདག་སྐྱེ་མེད་པར་བསྟན་པའི་འགལ་དམིགས་ཀྱི་རྟགས་ཀྱི་སྟེང་ནས་་་་་་་
443
༡༡



བཤད་པ་སྟེ། གཟུགས་ཀྱི་སྐྱེ་མཆེད་ཆོས་ཅན། བདག་ལས་སྐྱེ་བ་མེད་དེ།
ཡོད་པའི་ཕྱིར། ཞེས་པའི་སྦྱོར་ངག་བཀོད་པའི་སྟེང་ནས་བཤད་པར་བྱའོ་
ཞེས་པའོ། །ཡང་རྟེན་འབྲེལ་གྱི་རྟགས་ཀྱིས་མྱུ་གུ་རང་བཞིན་མེད་སྒྲུབ་ཀྱི་
ཕྱི་རྒོལ་ཡང་དག་ལྟ་བ་རྟོགས་ཟིན་པས་ཚུལ་གསུམ་མཐུན་གྲུབ་དང་སྒྲ་མི་་
རྟག་སྒྲུབ་ཀྱི་ཚུལ་གསུམ་མཐུན་གྲུབ་གཉིས་ལྟ་བུ་དབུ་མ་ཐལ་འགྱུར་བ་ཇི་་་་
སྙེད་པར་མ་ཟད་ཇི་ལྟ་བ་སྒྲུབ་པ་ལ་ཡང་ཐལ་འགྱུར་བ་ནང་ཕན་ཚུན་ཚུལ་
གསུམ་མཐུན་གྲུབ་ཡོད་ཀྱང་རང་རྒྱུད་ཀྱི་རྟགས་མིན་ཏེ། རྟེན་འབྲེལ་
གྱི་རྟགས་ཀྱིས་མྱུ་གུ་རང་བཞིན་མེད་པར་སྒྲུབ་པའི་ཕྱི་རྒོལ་ཡང་དག་ཐལ་་་
འགྱུར་བ་གང་ཞིག རང་ངོས་ནས་གྲུབ་པའི་རྟགས་མི་འདོད་པའི་ཕྱིར།
དང་པོ་གྲུབ་སྟེ། དེ་སྒྲུབ་ཀྱི་ཕྱི་རྒོལ་ཙམ་ལ་དངོས་སྨྲ་བ་ཡོད་ཀྱང་དངོས་
སྨྲའི་དམ་བཅའ་དོར་ནས་དེ་སྒྲུབ་ཀྱི་ཕྱི་རྒོལ་ཡང་དག་ཏུ་སོང་བ་དང་།
རྟེན་འབྲེལ་དེ་ཕྱི་རྒོལ་དེའི་ངོར་དེ་སྒྲུབ་ཀྱི་ཚུལ་གསུམ་ཡང་དག་ཏུ་སོང་བ་
གཉིས་དུས་མཉམ་པའི་ཕྱིར་དང༌། དེའི་ཚེ་དེས་རྟེན་འབྲེལ་ལ་བདེན་མེད་
ཀྱིས་ཁྱབ་པ་ཚད་མས་ངེས་པའི་ཕྱིར་སོགས་མང་སྟེ། ཚིག་གསལ་ལས།
རྗེས་སུ་དཔག་པ་དག་ནི་གཞན་གྱི་དམ་བཅའ་བ་འགོག་པའི་འབྲས་བུ་ཅན་
ཡིན་པའི་ཕྱིར་རོ་ཞེས་སོགས་གསུངས་པའི་ཕྱིར། དེ་གཞུང་དང་སྦྱར་ནས་
བཤད་པ་ལ་གསུམ་ལས། མདོར་བསྟན་གྱི་གཞུང་དོན་བཤད་པ་ནི་དེ་
གཞུང་དང་སོགས་ཏེ། (ཁས་ལེན་མོད་དེས་ཞེས་པ་ལ་བཀྲ་ཤིས་འཁྱིལ་མཆན་རྐྱང་དུ་ཁས་
ལེན་མེད་དེས་ཞེས་དང་བཞི་སྦྲགས་པར་མ་རུ་མེད་མོད་ཞེས་འབྱུང)འོ་ན་དེ་ལྟར་སོགས་་་་
444
ས་པར་ན



ཀྱིས་འཁྲུལ་མ་འཁྲུལ་གྱི་རྙེད་དོན་འགལ་བར་བསྟན་ཏེ། དེ་ཡང་སློབ་
དཔོན་ལེགས་ལྡན་འབྱེད་ན་རེ། འོ་ན་བསྒྲུབ་བྱའི་ཆོས་དོན་དམ་པར་སྐྱེ་བ་
མེད་པའི་རྟེན་དུ་གྱུར་པའི་ཆོས་ཅན་གཟུགས་སོགས་དེ་ཁོ་ནར་མ་གྲུབ་པ་
དེ་ལྟར་ཁས་ལེན་མོད། ཁས་བླངས་པ་དེས་སྐྱོན་ཅིར་འགྱུར་ཟེར་ན། དེ་
ལྟར་ཁས་བླངས་ན་སྐྱོན་འདིར་འགྱུར་ཏེ། དེ་ཁོ་ནར་མ་གྲུབ་ཅིང་།
དེ་ཁོ་ན་ཉིད་ཀྱི་དོན་ཡང་མ་ཡིན་པའི་གཟུགས་ལ་སོགས་པ་དེ་དག་ནི་རང་
བཞིན་གྱིས་མེད་བཞིན་དུ་རང་བཞིན་གྱིས་གྲུབ་པར་སྣང་བའི་རྫུན་པ་ཁོ་ན་
ཡིན་པའི་རྒྱུ་མཚན་གྱིས་མ་འཁྲུལ་བའི་ཤེས་པ་འཕགས་པའི་མཉམ་བཞག་
གི་ངོར་སྣང་བའི་སྒོ་ནས་རྙེད་པའི་དོན་དུ་གཏན་ནས་མི་རུང་བས་ཡུལ་་་་་
ཅན་ཕྱིན་ཅི་ལོག་རྫུན་པ་ཙམ་ཞིག་འཛིན་པའི་ཐ་སྙད་པའི་ཤེས་པ་ཙམ་་་་་
གྱིས་རྙེད་པ་ཡིན་པས་ན། རྙེད་མཁན་ཐ་སྙད་པའི་ཤེས་པ་དེ་དག་ཀྱང་མ་
རིག་པས་བསླད་པའི་འཁྲུལ་བ་ཁོ་ན་ཡིན་ནོ། །དེས་ན་འཕགས་པའི་མཉམ་
བཞག་མ་འཁྲུལ་བས་རྙེད་པའི་དོན་དེ་ཁོ་ན་ཉིད་ཀྱི་རང་བཞིན་གང་ཡིན་
པ་འཁྲུལ་ཤེས་ལ་མི་སྣང་ལ་འཁྲུལ་ཤེས་ལ་སྣང་བའི་རྫུན་པའི་དོན་འཕགས་
པའི་མཉམ་བཞག་མ་འཁྲུལ་བའི་ཤེས་པ་མཉམ་བཞག་པའི་ངོ་ན་སྣང་བ་་་་
མིན་པས་མཉམ་བཞག་པའི་ངོར་རྙེད་པ་མ་ཡིན་ཏེ། མ་རིག་པས་བསླད་
པའི་ཕྱིན་ཅི་ལོག་འཁྲུལ་ཤེས་ཐ་སྙད་པ་དེ་དང་མ་རིག་པས་མ་བསླད་པའི་
ཕྱིན་ཅི་མ་ལོག་པ་མ་འཁྲུལ་བའི་ཤེས་པ་འཕགས་པའི་མཉམ་བཞག་དེ་་་་་་
གཉིས་པོ་དེ་རང་རང་གི་ཡུལ་མི་མཐུན་པས་ཕན་ཚུན་སྤང་བའི་འགལ་བ་་་
4 45



ཡིན་ཞིང་དེ་ལྟར་འགལ་བའི་སྒོ་ནས་རང་ཡུལ་སོ་སོ་ལ་འཇུག་པ་དེ་ལྟ་བུའི་
ཡུལ་ཅན་ཐ་དད་པ་ཁོ་ན་ཡིན་པའི་ཕྱིར་རོ་ཞེས་པ་ནི་གཞུང་འདིར་ཕྱིན་ཅི་
ལོག་པ་དང་ཕྱིན་ཅི་མ་ལོག་པ་དག་ནི་ཐ་དད་པ་ཡིན་ནོ་ཞེས་པའི་དོན་
ནོ། །རྒྱས་བཤད་ཀྱི་གཞུང་དོན་བཤད་པ་ལ་གཉིས་ལས་ཚིག་གསལ་གྱི་དོན་
བཤད་པ་ནི། དེ་ཉིད་འཆད་པ་ནི་སོགས་ཏེ། གང་གི་ཚེ་ཞེས་པ་ནས་ག་ལ་
འགྱུར་ཞེས་པའི་བར་གྱི་ཚིག་བསྡུས་ན། དབང་ཤེས་དེ་དག་འཁྲུལ་བས་ན་
ཡུལ་གཟུགས་སོགས་རང་བཞིན་གྱིས་མེད་བཞིན་དུ་རང་བཞིན་གྱིས་ཡོད་་་་
པར་སྣང་བའི་རྒྱུ་མཚན་གྱིས་དབང་ཤེས་འཁྲུལ་བ་དེས་རང་ཉིད་ལ་རང་་་་
བཞིན་གྱིས་གྲུབ་པར་སྣང་བ་ལྟར་གྱི་དོན་ཕྲ་མོ་ཡང་ག་ལ་འགྲུབ་ཅེས་་་་་་་
པའོ། །( དོན་ཆ་ཙམ་ཡང་ཞེས་པར་འབྲས་ཧོར་པར་མ་རུ་དོན་ཆ་ཙམ་ལ་ཡང་ཞེས་འབྱུང)
དེའི་ཤེས་བྱེད་དུ་དྲངས་པའི་ལུང་དོན་བཤད་པ་ནི། དོན་དེ་ག་ལ་སོགས་
ཏེ། རྩོད་ཟློག་ལས། གལ་ཏེ་ཞེས་སོགས་ཀྱི་ལུང་འདིས་ནི་མངོན་སུམ་
ལ་སོགས་པའི་ཚད་མ་བཞིས་རང་གི་མཚན་ཉིད་ཀྱིས་གྲུབ་པའི་དོན་འགའ་
ཡང་མ་གྲུབ་པར་གསུངས་ཏེ། དེ་ཉིད་གཞུང་འདིར་འཁྲུལ་མ་འཁྲུལ་གྱི་
ཚད་མ་གང་གིས་ཀྱང་རང་གི་མཚན་ཉིད་ཀྱིས་གྲུབ་པའི་དོན་གཏན་ནས་མི་
འགྲུབ་པའི་ ཤེས་བྱེད་དུ་འདིར་ཁུངས་སུ་སློབ་དཔོན་གྱིས་མཛད་པ་ཡིན་
ནོ། །དོན་བསྡུའི་གཞུང་དོན་བཤད་པ་ནི། གང་གིས་ཕྱིར་སོགས་ཏེ།
གཟུགས་སོགས་རང་བཞིན་གྱིས་གྲུབ་པའི་མ་འཁྲུལ་བའི་རྙེད་དོན་མེད་ལ་
ཆོས་ཅན་མཐུན་གྲུབ་མེད་པ་དེས་ན་དངོས་སྨྲ་བ་དང་དབུ་མ་བ་རྩོད་པའི་
ན་
446



དུས་ཀྱང་རང་རྒྱུད་མེད་དོ། །རང་བཞིན་མེད་པའི་ཕྱོགས་ལ་རང་རྒྱུད་ཀྱི་
སྐྱོན་དེ་ལྟར་ཡོད་ཀྱང་ཐ་སྙད་དུ་རང་མཚན་ཡོད་པས་ཕྱོགས་སྐྱོན་མེད་སྙམ་
ན་དེ་ཡང་ཤིན་ཏུ་མི་འཐད་དོ། །
༢ གཉིས་པ་དཔེ་བཀོད་པ་མི་འདྲ་བ་ལ་གཉིས་ལས་ཚིག་གསལ་གྱི་
གཞུང་དགོད་པ་ནི། ཚིག་གསལ་སོགས་ཏེ། དེའི་དོན་བཤད་པ་ལ་བཞི་
ལས་དེའི་དང་པོ་དཔེ་དོན་མི་མཚུངས་པ་དངོས་ལ་ཡང་གཉིས་ལས་འཁྲུལ་
བ་བསལ་བ་ནི་འདིའི་དོན་ནི་སོགས་ཏེ། དོན་ནི་སངས་རྒྱས་པ་འོག་མས་
བྱེ་བྲག་པའི་ངོར་སྒྲ་མི་རྟག་པར་སྒྲུབ་པའི་ཚེ། རྟག་མི་རྟག་གང་གིས་ཀྱང་
ཁྱད་པར་དུ་མ་བྱས་པར་སྔ་རྒོལ་དང་ཕྱི་རྒོལ་གཉིས་ཀ་ལ་མཐུན་སྣང་དུ་་་་
གྲུབ་པའི་སྒྲ་ཙམ་ཆོས་ཅན་དུ་འཛིན་པ་དང་། སློབ་དཔོན་ལེགས་ལྡན་
འབྱེད་ཀྱིས་གྲངས་ཅན་པའི་ངོར་མིག་སོགས་དོན་དམ་པར་བདག་ལས་སྐྱེ་
བ་མེད་པར་སྒྲུབ་པའི་ཚེ། བདེན་བརྫུན་གང་གིས་ཀྱང་ཁྱད་པར་དུ་མ་བྱས་
པར་སྔ་རྒོལ་ཕྱི་རྒོལ་གཉིས་ཀ་ལ་མཐུན་སྣང་དུ་གྲུབ་པའི་མིག་སོགས་ཙམ་་་
ཆོས་ཅན་དུ་འཛིན་པ་དཔེ་དོན་མཚུངས་པ་མ་ཡིན་ཏེ། དཔེ་ལ་དེ་ལྟར་
རིགས་ཤིང་། དོན་གྱི་འཛིན་ཚུལ་དེ་ལྟར་མི་རིགས་པའི་ཕྱིར་ཞེས་པའོ། །
རང་ལུགས་བཞག་པ་ནི། འོ་ན་སོགས་ཏེ། དོན་ནི། དེའི་དཔེ་དོན་གཉིས་
མི་མཚུངས་ཏེ་སངས་རྒྱས་པས་བྱེ་བྲག་པར་སྒྲ་མི་རྟག་པར་སྒྲུབ་པའི་ཚེ།
འབྱུང་འགྱུར་དང་ནམ་མཁའི་ཡོན་ཏན་གྱི་ཆ་ལ་ཚད་མར་སོང་ཡང་རང་་་་་
མཚན་གྱི་སྒྲ་ལ་ཚད་མར་སོང་བ་གཉིས་ཀས་འདོད་ཅིང་དབུ་མ་བས་དངོས་
447



སྨྲ་བ་ལ་མིག་རང་བཞིན་གྱིས་མེད་པར་སྒྲུབ་པའི་ཚེ་མིག་ལ་འཁྲུལ་བའི་་་་་
ཚད་མར་ཡང་མ་སོང་མ་འཁྲུལ་བའི་ཚད་མར་ཡང་མ་སོང་ཡང་། མིག་ལ་
ཚད་མར་སོང་བ་གཉིས་ཀས་མི་འདོད་པའི་ཕྱིར། དང་པོ་གྲུབ་སྟེ། སྟོང་
ཐུན་ལས། སངས་རྒྱས་པས་བྱེ་བྲག་པའི་ངོ་བོར་ཞེས་པ་ནས་རང་གི་མཚན་
ཉིད་ཀྱིས་གྲུབ་པའི་སྒྲ་ཙམ་ཞིག་ལ་ཚད་མར་སོང་བ་རྒོལ་བ་གཉིས་ཀའི་་་་་
ལུགས་ལ་ཡོད་པས་ཞེས་གསུངས་པའི་ཕྱིར། གཉིས་པ་གྲུབ་སྟེ། སྟོང་ཐུན་
ལས། མིག་ལ་མ་འཁྲུལ་བའི་ཚད་མར་ཡང་མ་སོང་། འཁྲུལ་བའི་ཚད་
མར་མ་སོང་ཡང་མིག་ཙམ་ལ་ཚད་མར་སོང་བ་དབུ་མ་བ་དང་དངོས་སྨྲ་བ་
གཉིས་ཀའི་ལུགས་ལ་མི་སྲིད་པས་ཞེས་གསུངས་པའི་ཕྱིར། ཡང་ལྕང་སྐྱའི་
གྲུབ་མཐའ་ལས། དེས་ན་ཕྱི་རྒོལ་གྱི་ཁས་བླངས་ལ་འཁྲིས་པ་ཙམ་མ་ཡིན་
པར་ཡུལ་གྱི་སྟེང་ནས་གྲུབ་ལུགས་རྒོལ་ཕྱི་རྒོལ་གཉིས་ཀ་ལ་མཐུན་སྣང་དུ་་་
ཡོད་པ་ཞིག་མི་རྙེད་པས་ཆོས་ཅན་མཐུན་སྣང་བ་མེད་པར་བཞེད་པ་ཡིན་
ནོ་ཞེས་གསུངས། དཀའ་གནད་བརྒྱད་ཀྱི་ཟིན་བྲིས་ལས། ཐལ་འགྱུར་
བ་ནང་ཕན་ཚུན་ཐ་སྙད་པའི་དོན་འགའ་ཞིག་ལ་རྗེས་དཔག་བསྐྱེད་པར་་་་་
འདོད་པའི་ཚེ། གྲུབ་མཐས་བཞག་པའི་ཆོས་ཅན་མཐུན་སྣང་དུ་གྲུབ་པ་
ཡོད་ཀྱང་རང་རྒྱུད་དུ་མི་འགྱུར་ཏེ། འཛིན་སྟངས་ཀྱི་དོན་ལ་མི་འཁྲུལ་བའི་
ཚད་མ་མི་སྲིད་པའི་ཕྱིར་རོ་ཞེས་རྒོལ་ཕྱི་རྒོལ་གཉིས་ཀ་ཐལ་འགྱུར་བ་ཡིན་
ཚེ། གྲུབ་མཐའི་དབང་གིས་ཆོས་ཅན་ཚད་མས་གྲུབ་ཚུལ་ལ་འདོད་པ་མི་
མཐུན་པ་མེད་སྟབས། དེ་གཉིས་ལ་མཐུན་སྣང་དུ་གྲུབ་པའི་ཆོས་ཅན་ཡོད་
448



པར་གསུངས་པ་ལྟར་ཁས་བླངས་ན་བདེ་ཞིང་། དེས་ན་ལུགས་འདིར་ཆོས་
ཅན་མཐུན་སྣང་བ་མེད་པར་ཡང་ཡང་བཤད་པའི་དོན་སྔ་རྒོལ་ཐལ་འགྱུར་
བས་ཕྱི་རྒོལ་དངོས་སྨྲ་བ་ལ་མིག་སོགས་བདག་ལས་མི་སྐྱེ་བར་སྒྲུབ་པ་དང༌།
མྱུ་གུ་རང་བཞིན་མེད་པར་སྒྲུབ་པ་ལྟ་བུའི་སྐབས་སྔ་རྒོལ་ཕྱི་རྒོལ་གཉིས་་་་་
ཆོས་ཅན་ཚད་མ་ཇི་འདྲ་བས་གྲུབ་པ་ལ་གཏན་མི་མཐུན་པས། དེ་གཉིས་
ལ་ཆོས་ཅན་མཐུན་སྣང་བ་མེད་པའི་དོན་ཡིན་གྱི། རྒོལ་ཕྱི་རྒོལ་ཐམས་ཅད་
ལ་ཚད་མས་གྲུབ་ཚུལ་འདོད་མཐུན་མེད་པའི་དོན་མ་ཡིན་ནོ། །ཞེས་བཤད་
པ་ནི་ལམ་རིམ་འདིར། དེ་ཡང་ཕ་རོལ་པོ་ལ་དངོས་པོ་རྣམས་རང་བཞིན་
མེད་པར་རྟོགས་པའི་ལྟ་བ་གསར་དུ་བསྐྱེད་པའི་ཡན་ལག་ཏུ་རང་རྒྱུད་་་་་་་
དགོས་པ་འགོག་པའི་ཚུལ་འཆད་པ་ཡིན་གྱི་ཞེས་སོགས་ཀྱི་དགོངས་པ་ཟླ་་་་
མེད་པའོ། །ཐལ་འགྱུར་བའི་ལུགས་ལ་ཆོས་ཅན་མཐུན་སྣང་བ་མེད་ཚུལ་ནི།
མ་འཁྲུལ་བ་སོགས་ཏེ། ཐལ་འགྱུར་བ་ནང་ཕན་ཚུན་རྩོད་པའི་ཚེ་ཆོས་ཅན་
མཐུན་སྣང་བ་ཡོད་ན། རང་རྒྱུད་ཀྱི་རྟགས་ཀྱང་ཡོད་ཟེར་རམ་ཞེ་ན། རང་
རྒྱུད་ཀྱི་རྟགས་ཞེས་པ་རང་མཚན་སྣང་བ་ལ་ལྟོས་ཏེ་མ་འཁྲུལ་བའི་ཚད་་་་་་
མས་རྙེད་དོན་དུ་སོང་བའི་ཆ་ནས་འཇོག་དགོས་སྟབ ས་དེ་འདྲའི་ཚུལ་་་་་་་
གསུམ་ལུགས་འདིར་ཞལ་གྱིས་མི་བཞེས་སོ། །དེས་ན་ཕྱི་རྒོལ་དངོས་སྨྲ་
སོགས་ཀྱི་ལུགས་ཀྱི་ཚད་མ་དང་དེའི་རྒྱུད་ཀྱི་ཚད་མ་ལ་ཁྱད་པར་ཆེན་པོ་་་་
ཡོད་པས་འདིར་དབུ་མ་བས་དངོས་སྨྲ་བ་ལ་མིག་གམ་གཟུགས་རང་བཞིན་
མེད་པར་སྒྲུབ་པའི་ཚེ་ཆོས་ཅན་རྒོལ་བ་གཉིས་ཀས་ཚད་མས་གྲུབ་ཀྱང་གྲུབ་
449_་



ཚུལ་མཐུན་སྣང་བ་མེད་པའི་ཁྱད་པར་ཤེས་དགོས་ཏེ། དབུ་མ་བས་ཚད་
མས་གྲུབ་ཀྱང་དེ་གྲུབ་ན་ཟོལ་རྩོད་དམ་སུན་འབྱིན་ལྟར་སྣང་དུ་འགྱུར་
རོ། །སྤྱིར་ཤེས་པ་ལ་མི་འདྲ་བ་གསུམ་ཡོད་ཚུལ་ལ་གསུམ་ལས། ཤེས་པ་ལ་
མི་འདྲ་བ་གསུམ་ཡོད་པའི་རྣམ་གྲངས་སྤྱིར་བསྟན་པ་ནི། ཕྱི་རྒོལ་གྱི་སོགས་
ཏེ། དེ་ཡང་མྱུ་གུ་ལ་རང་གི་ངོ་བོས་གྲུབ་པའི་རང་བཞིན་ཡོད་པར་འཛིན་
པ་ལྟ་བུ་མྱུ་གུ་བདེན་པར་ཡོད་པར་འཛིན་པ་ཞིག་དང་མྱུ་གུ་རང་གི་ངོ་བོས་
གྲུབ་པ་མེད་ཀྱང་སྒྱུ་མ་ལྟར་དུ་ཡོད་པར་འཛིན་པ་ལྟ་བུ་མྱུ་གུ་རྫུན་པར་ཡོད་
པར་འཛིན་པ་ཞིག་དང་བདེན་བརྫུན་དེ་དག་གང་གིས་ཀྱང་ཁྱད་པར་དུ་མ་
བྱས་པར་སྤྱིར་མྱུ་གུ་ཡོད་པ་ཙམ་ཞིག་ཏུ་འཛིན་པ་དང་གསུམ་ཡོད་པའོ། །
འདི་གསུམ་ཤིན་ཏུ་གལ་ཆེ་བ་ཞིག་ཡིན། ལྟ་བ་མ་རྙེད་པའི་སེམས་ཅན་གྱི་
རྟོག་པ་ལ་བདེན་འཛིན་གྱིས་མ་ཁྱབ་པ་ལ་གསུམ་ལས། དངོས་ནི་དེ་ལ་
དངོས་པོ་སོགས་ཏེ། རང་གི་ངོ་བོས་མེད་པའི་སྒྱུ་མ་ལྟ་བུར་ཡོད་པར་
འཛིན་པ་མི་འབྱུང་ངོ་ཞེས་པ་ནི། རྒྱུ་འབྲས་རྟེན་འབྲེལ་བསླུ་བ་མེད་པ་
དང་། །འཁོར་འདས་རང་བཞིན་རྡུལ་ཙམ་པ་གཉིས། །ཕན་ཚུན་འགལ་
མེད་གྲོགས་སུ་འཆར་བ་ཡི། །ཀླུ་སྒྲུབ་དགོངས་དོན་ཞེས་དྲངས་ནས་བཤད་
པ་མཛད་ཅིང་དེ་ཡང་ལྟ་བ་མ་རྙེད་ན་དེ་ལྟ་བུར་མི་འཆར་ཞིང་ཆོས་རྣམས་
བདེན་གྲུབ་ཀྱིས་སྟོང་བ་ལ་ངེས་པ་རྙེད་ན་ཆོས་རྣམས་རང་བཞིན་གྱིས་མེད་
པ་དང་ཐ་སྙད་དུ་བྱ་བྱེད་འཐད་པ་སྒྱུ་མ་ལྟ་བུར་འཆར་ཚུལ་གཅིག་གྲོགས་
སུ་གཅིག་འགྲོ་བ་ཞིག་འོང་། དེ་ཡང་དབུ་མའི་ལྟ་བ་མ་རྙེད་གོང་དུ་རྫུན་
450



པར་འཛིན་པ་མེད་ཀྱང་གཞན་གཉིས་ཡོད་པས་དེ་དུས་ཀྱི་འཛིན་པ་ཐམས་
ཅད་བདེན་འཛིན་མ་ཡིན་ནོ། །དེ་ལ་གནད་ཆེ་བ་ནི་རང་བཞིན་གྱིས་ཡོད་
མེད་དང་སྤྱིར་ཡོད་མེད་བཞི་ཁྱད་པར་ཕྱེ་བ་དེ་བརྗེད་མི་རུང་ངོ༌། །དེ་
ལྟར་མ་ཕྱེད་པར་རྟོག་པ་ཐམས་ཅད་བདེན་འཛིན་དུ་འདོད་པ་མི་འཐད་པ་
ནི་དེ་ལྟ་མ་ཡིན་པར་སོགས་ཏེ། གོང་དུ་བཤད་པ་དེ་ལྟ་བུ་མ་ཡིན་པར་ཁྱེད་
ཅག་འདོད་པ་ལྟར་རང་བཞིན་གྱིས་མེད་པ་རྟོགས་པའི་ལྟ་བ་མ་གོ་བའི་་་་་
གོང་གི་རྟོག་པའི་ཐ་སྙད་གང་བྱེད་ཐམས་ཅད་བདེན་འཛིན་དུ་འགྲོ་བ་ཡིན་
ན། འོ་ན་འཇིག་རྟེན་པའི་ཐ་སྙད་པའི་ཤེས་པའི་ཤེས་པ་རང་དགའ་བ་སྔར་
བཤད་པའི་འཁྲུལ་རྒྱུས་མ་བསླད་པ་དེ་རྣམས་ཀྱིས་རྣམ་པར་བཞག་པའི་་་་་
དོན། ཐ་སྙད་དུ་དབུ་མ་བས་འདོད་དགོས་པ་དེ་ཐམས་ཅད་ལ་རིགས་པས་
གནོད་པ་འབབ་པ་ཞིག་ཏུ་འགྱུར་བས་ན་ཕྱི་རོལ་པས་འདོད་པའི་འཇིག་་་་
རྟེན་གྱི་བྱེད་པོ་དབང་ཕྱུག་དང་ཐ་སྙད་ཀྱི་དོན་དེ་གཉིས་ཡོད་མེད་ཁྱད་་་་་་་
པར་མེད་པར་སོང་ནས་ཕྱིན་ཅི་ལོག་གི་ལྟ་བ་ཆེན་པོར་འགྱུར་བས། ཅི་
མེད་ཅང་མེད་ཟབ་མོར་རློམ་པའི་བློ། །རྨོངས་པའི་བ་དན་ཉིད་ལས་ག་ལ་
འདའ། །ཞེས་པ་ལྟར། དབུ་མ་བའི་ལྟ་བ་མི་རྙེད་པར་མ་ཟད་དབུ་མ་བའི་
དོན་རྟོགས་པའི་གེགས་ཆེན་པོར་འགྱུར་བ་ཡིན་ནོ། །སྤྱོད་ཕྱོགས་ཀྱི་དགེ་
སྦྱོར་བྱས་པ་ཐམས་ཅད་མཚན་འཛིན་དང་འཁོར་བར་འཆིང་བྱེད་དུ་་་་་་
འདོད་ནས་གོ་བ་ཕྱིན་ཅི་ལོག་སྐྱེས། རྟོག་པ་ཐམས་ཅད་ལ་སྐྱོན་དུ་ལྟ་བའི་
ལོག་རྟོག་གིས་དམ་པའི་ཆོས་མང་དུ་སྤོང་བ་རྒྱའི་མཁན་པོ་ཧྭ་ཤང་ལྟར་་་་་
451



གྱུར་པ་བོད་དུ་མང་བར་སྣང་ངོ༌། །ལྟ་བ་མ་རྙེད་པར་རང་བཞིན་ཡོད་མེད་
དང་ཡོད་མེད་བཞིའི་ཁྱད་ཕྱེད་མི་ཕྱེད་བཤད་པ་ནི།
“ དེ་ལ་རང་བཞིན་སོགས་ཏེ། ལྟ་བ་མ་རྙེད་པའི་གང་ཟག་ཆོས་
ཅན། ཁྱོད་ཀྱིས་ཡོད་པ་ཙམ་དང་རང་གི་མཚན་ཉིད་ཀྱིས་གྲུབ་པའི་ཡོད་པ་
གཉིས་སོ་སོར་འབྱེད་པ་མི་སྲིད་པར་ཐལ། དེའི་ཡོད་པ་གང་ཡིན་ལ་སྔར་
བཞི་བརྒྱ་བའི་འགྲེལ་བ་དྲངས་པ་ལྟར་རང་གི་ངོ་བོས་གྲུབ་པའི་ཡོད་པའི་་་་
ཁྱབ་པར་འཛིན་པའི་ཕྱིར། དེ་ཡང་ཡིན་ཏེ། དངོས་སྨྲ་བས་དེའི་གནད་
ཀྱིས་རང་བཞིན་གྱིས་མེད་པ་ལའང་མེད་པས་ཁྱབ་པར་བཟུང་ནས་རང་་་་་་
བཞིན་གྱིས་སྟོང་བ་ལ་རྒྱུ་འབྲས་བཞག་ཏུ་མི་རུང་ཞེས་རྒོལ་བ་ཡིན་པའི་་་་་་
ཕྱིར། ལྟ་བ་རྙེད་པའི་རྒྱུད་ཀྱི་ཡོད་འཛིན་ལ་སྒྱུ་མ་ལྟ་བུར་འཛིན་པས་མ་
ཁྱབ་པ་ནི། རང་བཞིན་མེད་རྟོགས་སོགས་ཏེ། རང་བཞིན་མེད་རྟོགས་ཀྱི་
ལྟ་བ་ཆོས་ཅན། ཁྱོད་རྒྱུད་ལ་སྐྱེས་ནས་ཇི་སྲིད་དུ་དེའི་བྱེད་པ་མ་ཉམས་པ་
དེ་སྲིད་དུ་རིགས་པས་རྣམ་པར་དཔྱད་པ་ནས་རང་གི་ངོ་བོས་གྲུབ་མ་གྲུབ་
བསམས་པའི་ཚེ། རང་གི་ངོ་བོས་གྲུབ་པ་ཁས་ལེན་པའི་བདེན་འཛིན་རེ་
ཞིག་མི་སྐྱེ་བ་ཡིན་པར་ཐལ། ཁྱོད་རང་གི་ངོ་བོས་གྲུབ་པའི་རང་བཞིན་
མེད་པར་རྟོགས་པའི་ལྟ་བ་ཡིན་པའི་ཕྱིར། འོན་ཀྱང་དེའི་རྒྱུད་ལ་ལྷན་སྐྱེས་
ཀྱི་བདེན་འཛིན་མི་སྐྱེ་བ་ཡང་མ་ཡིན་ལ། དེའི་རྒྱུད་ཀྱི་ཡོད་འཛིན་ལ་སྒྱུ་མ་
ལྟ་བུར་འཛིན་པས་ཁྱབ་པའང་མིན་ནོ། །སྒྱུ་མ་ལྟ་བུར་འཛིན་ཚུལ་ལས་
འཕྲོས་ནས། སྤྱིར་འཕགས་པ་སློབ་པའི་རྗེས་ཐོབ་ཏུ་བདེན་སྣང་ཡོད་ཀྱང་
452



བདེན་ཞེན་མེད། མཉམ་བཞག་ངོ་ན་དང་སངས་རྒྱས་ས་ན་གཉིས་ཀ་མེད།
སོ་སྐྱེ་རང་དགའ་བ་ལ་གཉིས་ཀ་ཡོད་པ། དཔེར་ན། སྒྱུ་མ་མཁན་གྱིས་
རྡེའུ་ཤིང་རྟ་གླང་དུ་སྤྲུལ་བའི་ཚེ་སྒྱུ་མ་མཁན་ལ་སྣང་བ་ཡོད་ཀྱང་ཞེན་པ་་་་
མེད། མིག་མ་བསླད་པའི་ལྟད་མོ་བ་ལ་སྣང་ཞེན་གཉིས་ཀ་མེད། མིག་
བསླད་པའི་ལྟད་མོ་བ་ལ་གཉིས་ཀ་ཡོད་པ་སོགས་ལྟར་ཡིན་ནོ། །བཞི་བ་
ལེགས་ལྡན་སོགས་ཀྱི་ལུགས་ལ་ཆོས་ཅན་མཐུན་སྣང་བ་ཡོད་ཚུལ་ལ་གཉིས་
ལས། དང་པོ་དངོས་ལ་ཡང་གཉིས་ལས་ལེགས་ལྡན་སོགས་ཀྱི་ལུགས་ནི་
སློབ་དཔོན་ལེགས་ལྡན་སོགས་ཏེ། ལེགས་ལྡན་སོགས་དབུ་མ་རང་རྒྱུད་
པ་མན་ཆད་ཀྱིས་རང་རྒྱུད་ཁས་ལེན་པ་ཡང་རང་གི་ངོ་བོས་གྲུབ་པའི་རང་
མཚན་དགག་བྱ་ཕྲ་མོ་ཁས་ལེན་པ་འདི་ལ་ཐུག་པ་ཡིན་ནོ། །ལེགས་ལྡན་
འབྱེད་ལ་སོགས་པའི་རང་རྒྱུད་པ་ཁོང་རྣམ་པའི་ལུགས་ལ་ནི་རང་གི་་་་་་
བོས་མ་གྲུབ་པའི་རང་བཞིན་སྣང་བའི་དབང་ཤེས་གོང་དུ་བཤད་པ་ལྟར་གྱི་
འཁྲུལ་རྒྱུའི་གནོད་མེད་རྣམས་ཀྱང་ཐ་སྙད་དུ་རང་གི་སྣང་བ་ལ་མ་འཁྲུལ་
བ་ཡིན་ལ། དེ་ལྟ་བུའི་རང་གི་ངོ་བོས་གྲུབ་པའི་རང་བཞིན་མྱུ་གུ་སོགས་
ལ་ཡོད་པར་འཛིན་པའི་རྟོག་པའང་རང་གི་ཞེན་ཡུལ་མྱུ་གུ་རང་གི་ངོ་བོས་
གྲུབ་པའི་རང་བཞིན་ཡོད་པ་དེ་ལ་མ་འཁྲུལ་བ་ཡིན་ནོ། །ཁ་ཅིག་ན་རེ།
སློབ་དཔོན་དེ་དག་གི་དབང་ཤེས་དང་རྟོག་པ་དེ་དག་རང་རང་གི་སྣང་་་་་་
ཡུལ་དང་ཞེན་ཡུལ་དེ་དག་ལ་འཁྲུལ་བ་ཡིན་ནོ་ཞེས་བཞེད་ཟེར། འོ་ན་
སློབ་དཔོན་ལེགས་ལྡན་འབྱེད་སོགས་ཀྱིས་དངོས་པོར་སྨྲ་བ་རྣམས་དང་་་་་་
453



དབུ་མ་བ་གཉིས་ཀའི་ལུགས་ལ་མཐུན་སྣང་དུ་གྲུབ་པའི་ཚད་མ་གང་ཡོད།
མེད་ན་སྔར་ལེགས་ལྡན་གྱི་བཞེད་པ་སྤྱི་དགོས་པ་དང་འགལ་བའི་ཕྱིར་་་
རོ། །ཞི་བ་འཚོ་སོགས་ཀྱི་ལུགས་ནི་སློབ་དཔོན་ཞི་བ་སོགས་ཏེ། ཞི་འཚོ་
ཡབ་སྲས་སོགས་ཀྱང་རང་མཚན་གྱིས་གྲུབ་པ་ལ་མ་འཁྲུལ་བར་བཞེད་དེ།
ཕྱི་དོན་ཐ་སྙད་དུ་ཡང་མེད་པར་བཞེད་པའི་དབུ་མ་བ་རྣམས་ཀྱང་སྔོན་པོ་
ལ་སོགས་པའི་ཡུལ་རྣམས་སེམས་ཙམ་རྣམ་བདེན་པ་ལྟར། ཡུལ་དེ་དག་ཐ་
སྙད་དུ་ཤེས་པའི་རྫས་སུ་གྲུབ་པར་བཞེད་པས་ན། ཡུལ་དེ་དག་རང་གང་
ལ་སྣང་བའི་དབང་ཤེས་རྣམས་ཀྱང་ཡུལ་དེ་དག་ལ་བལྟོས་ཏེ། གང་སྣང་བ་
ལྟར་གྱི་རང་གི་མཚན་ཉིད་ཀྱིས་གྲུབ་པའི་དོན་འཛིན་པར་བཞེད་པ་ཡིན་་་་་
པས་སྔོ་ཙམ་ཞིག་ལ་བལྟོས་ནས་དབང་ཤེས་དེ་དག་འཁྲུལ་བར་བཞེད་པ་མ་
ཡིན་ནོ། །རང་བཞིན་ཡོད་སྨྲའི་གྲུབ་མཐའི་སྒྲུབ་བྱེད་ཀྱི་རྩ་བ་མངོན་སུམ་
ལ་གཏུགས་ཚུལ་ནི་མིག་ལ་སོགས་པ་ཏེ་སོགས། མིག་སོགས་ལྐོག་གྱུར་པའི་
དོན་ཆོས་ཅན་དུ་བཞག་པའི་སྐབས་དེར་ནི་མངོན་སུམ་གྱི་ཚད་མས་ཆོས་་་་ .
ཅན་མིག་སོགས་ལྐོག་གྱུར་དེ་དངོས་སུ་མི་འགྱུར་ཀྱང་ཆོས་ཅན་མིག་སོགས་
ལྐོག་གྱུར་དེ་སྒྲུབ་བྱེད་ཀྱི་རྩ་བ་མཐར་གཏུགས་པ་ན་མངོན་སུམ་ཞིག་ལ་་་་་་
ངེས་པར་ཐུག་དགོས་པ་ནི་གྲུབ་མཐའ་སྨྲ་བ་རྣམས་འདོད་པ་ཡིན་ཏེ། རྗེས་
དཔག་ལོང་བ་བརྒྱུད་པ་ལྟ་བུ་སྟེ། ལོང་བ་མང་བོ་ལག་བརྒྱུད་ནས་མིག་
ལྡན་ཞིག་ལ་བརྟེན་ནས་འགྲོ་བ་ལྟར། རྗེས་དཔག་དེའི་རྩ་བའི་སྒྲུབ་བྱེད་
ཀྱང་མངོན་སུམ་ལ་ཐུག་པར་གྲུབ་མཐའ་སྨྲ་བ་རྣམས་ལ་གྲགས་ཤིང་འདོད་
454
་ ་ ་ ་ ་ ་ ་
་
་ ་. ..….. ..… ... -
… ……...……....……..... --...
ཆ་



པས་སོ། །དེའི་ཚེ་གང་ལ་ཐུག་པའི་རྩ་བའི་མངོན་སུམ་དེ་ནི་ཡང་ན་གཞན་
རིག་དང་ཡང་ན་རང་རིག་མ་འཁྲུལ་བ་ཞིག་ལ་བྱེད་དགོས་པར་འདོད་ལ།
མངོན་སུམ་དེ་དག་མ་འཁྲུལ་ལུགས་དེ་ཡང་སྔར་གོང་དུ་བཤད་པ་ལྟར་་་་་་་
མངོན་སུམ་དེ་ལ་རང་ཡུལ་རང་གི་མཚན་ཉིད་ཀྱིས་གྲུབ་པའི་དོན་སྣང་བ་་་
ཡིན་ལ། དེ་ལྟར་རང་ལ་གང་སྣང་བ་ལྟར་གྱི་རང་གི་མཚན་ཉིད་ཀྱིས་གྲུབ་
པའི་དོན་སྣང་བ་ཡིན་ལ། དེ་ལྟར་རང་ལ་གང་སྣང་བ་ལྟར་གྱི་རང་གི་
མཚན་གྱིས་གྲུབ་པ་དེ་ཡུལ་སྟེང་དུ་གྲུབ་པ་དགོས་ལ། རང་ཡུལ་དེ་ལྟར་
གྲུབ་པ་ཞིག་བྱུང་བའི་སྐབས་དེ་ལ་ཞི་འཚོ་སོགས་རང་རྒྱུད་པ་དེ་དག་གིས་
མངོན་སུམ་དེ་དག་མ་འཁྲུལ་བར་འཇོག་པར་འདོད་པས་ན་ཞི་འཚོ་སོགས་
རང་རྒྱུད་པ་དེ་དག་དང་རང་གི་ངོ་བོས་གྲུབ་པའི་རང་བཞིན་མེད་པར་སྨྲ་
བའི་དབུ་མ་ཐལ་འགྱུར་བའི་ལུགས་གཉིས་ལ་མཐུན་སྣང་དུ་གྲུབ་པའི་་་་་་
མངོན་སུམ་མ་འཁྲུལ་བ་གཏན་ནས་མེད་པ་ཡིན་ནོ། །དེས་ན་འདིར་རང་
མཚན་གྱིས་གྲུབ་པར་ཚད་མ་མེད་ཀྱང་གཞན་གྲགས་ཙམ་གྱིས་ཆོག་པར་་་་་
གསུངས་སོ། །གཉིས་པ་སྐྱོན་དེས་གཏན་ཚིགས་ཀྱང་མ་གྲུབ་པར་བསྟན་པ་
ལ་གཏན་ཚིགས་མ་གྲུབ་པར་བསྟན་པ་དངོས་དང་སྐྱོན་དེ་ལེགས་ལྡན་གྱིས་
དོན་གྱིས་ཁས་བླངས་ཚུལ་ལོ། །དང་པོ་ལ་གཉིས་ལས་ཚིག་གསལ་གྱི་
གཞུང་དགོད་པ་ནི། ཚིག་གསལ་སོགས་ཏེ། དེའི་དོན་བཤད་པ་ལ། དེ་ལ་
སྔར་ལྟར་སོགས་ཏེ། དེ་ལ་སྔར་གོང་དུ་གཞི་མ་གྲུབ་པའི་ཕྱོགས་སྐྱོན་བསྟན་
པའི་སྐབས་སུ་རང་གི་ངོ་བོས་གྲུབ་པའི་རང་བཞིན་གྱིས་སྟོང་བར་འདོད་་་་
455



པའི་སྔ་རྒོལ་དབུ་མའི་ལུགས་དང་དེ་ལྟར་མི་སྟོང་བར་འདོད་པའི་རང་རྒྱུད་
པ་དང་དངོས་སྨྲ་བ་དག་གི་ལུགས་ཏེ། རྒོལ་བ་དེ་གཉིས་ཀྱི་ལུགས་ལ་མཐུན་
སྣང་དུ་གྲུབ་པའི་ཆོས་ཅན་སྒྲུབ་བྱེད་ཀྱི་ཚད་མ་ཡང་དེ་གཉིས་ཀྱི་ལུགས་ལ་
མེད་པས་ན་རང་རྒྱུད་ཀྱི་རྟགས་ཀྱི་རྟེན་ཆོས་ཅན། གཟུགས་ཀྱི་སྐྱེ་མཆེད་
དང་བདག་ལས་སྐྱེ་བ་མེད་པའི་ཆོས་གཉིས་བསྡོམས་པའི་ཚོགས་དོན་་་་་་
གཟུགས་ཀྱི་སྐྱེ་མཆེད་བདག་ལས་སྐྱེ་བ་མེད་དེ་ཞེས་བྱ་བ་ལ་རྟགས་དེའི་་་་
ཕྱོགས་སམ་བསྒྲུབ་བྱ་ཞེས་བརྗོད་པ་མེད་པར་བཤད་པའི་རིགས་པ་དེ་ཉིད་
ཀྱིས་ཡོད་པའི་ཕྱིར་ཞེས་པའི་གཏན་ཚིགས་ཀྱང་རྒོལ་བ་གོང་གི་དེ་གཉིས་ཀྱི་
ལུགས་ལ་མཐུན་སྣང་དུ་གྲུབ་པའི་རྟེན་ཆོས་ཅན་སྒྲུབ་བྱེད་ཀྱི་ཚད་མ་མེད་་་་
པས་ན་དེ་ལ་བརྟེན་པའི་རྟགས་ཀྱང་མ་གྲུབ་པར་འགྱུར་ཚུལ་རྣམས་སྔར་་་་
བཤད་པ་བཞིན་དུ་ཤེས་པར་བྱའོ་ཞེས་པའོ། །དེ་ཡང་ཆོས་ཅན་མཐུན་སྣང་
བ་དེ་འདྲ་མེད་པའི་དབང་གིས་གཞི་དེ་ལ་གང་བསྒྲུབ་པར་བྱ་བའི་བསྒྲུབ་
བྱ་དང་བསྒྲུབ་བྱ་དེ་སྒྲུབ་པར་བྱེད་པའི་རྟགས་སམ་གཏན་ཚིགས་གཉིས་པོ་
གང་ཡང་གྲུབ་པ་མི་སྲིད་དོ། །གཉིས་པ་སྐྱོན་དེ་ལེགས་ལྡན་གྱིས་དོན་
གྱིས་ཁས་བླངས་པ་ཚུལ་ལ་གཉིས་ལས་ཚིག་གསལ་གྱི་གཞུང་དགོད་པ་ནི།
འདིར་ཚིག་སོགས་སོ། །དེའི་དོན་བཤད་པ་ལ་གཉིས་ལས་གཞན་གྱི་འཁྲུལ་
བ་དགག་པ་ལ་ཡང་འདོད་པ་བརྗོད་པ་ནི། ཞེས་གསུངས་པ་སོགས་ཏེ།
འདིའི་དོན་ལ་ཟླ་བ་གྲགས་པའི་རྗེས་སུ་འབྲངས་པར་འདོད་པའི་བོད་དག་
ན་རེ། ས་ནི་དོན་དམ་པར་སྲ་བའི་ངོ་བོ་མ་ཡིན་ཏེ། འབྱུང་བ་ཡིན་པའི་
456
་
་
： ..…..... ་ ་
་
་
་ -
：
་….．...….. -- ་. tཆ： .、 ''---
: ：; ,** = 1=18༧ *****#***** Ja'མ་''མ”+”ཀག
མཐའི-
- • • /=4
ཀ
ཀ
་
-
，
-
- - - ༔
༔ ༈ ལ *
+++-- , #
4+
f4== བ•
༤
::
“
སt
#*#''
༡ ཁ, *
= * • • • • •
༈ " ་ས ་ ་ ་
་



ཕྱིར། དཔེར་ན་རླུང་བཞིན་ནོ། །ཞེས་སློབ་དཔོན་ལེགས་ལྡན་འབྱེད་རང་
གིས་རྟོག་གེ་འབར་བ་སོགས་སུ་བཀོད་པ་དེ་ལ། སློབ་དཔོན་ཟླ་གྲགས་
འགོག་པའི་ཚེ་འབྱུང་བ་ཡིན་པའི་ཕྱིར་ཞེས་པའི་གཏན་ཚིགས་བཀོད་པ་དེ།
དོན་དམ་དུ་འབྱུང་བ་ཡིན་པའི་ཕྱིར་ཞེས་འགོད་པ་ཡིན་ན་སློབ་དཔོན་རང་
གིས་མ་གྲུབ་ལ། ཡང་དེ་ལྟ་མ་ཡིན་པར། ཀུན་རྫོབ་ཏུ་འབྱུང་བ་ཡིན་པའི་
ཕྱིར་ཞེས་འགོད་པ་ཡིན་ན་ནི་ཕྱི་རྒོལ་དངོས་པོར་སྨྲ་བ་ལ་མ་གྲུབ་བོ། །
རྟགས་རང་གཞན་གཉིས་ཀ་ལ་ཚུལ་དེ་ལྟར་དུ་མ་གྲུབ་པ་དེས་རྟགས་མ་་་་་
གྲུབ་པར་མི་འཇོག་ན། འོ་ན་བདེན་གཉིས་ཀྱི་སྒོ་ནས་རང་གཞན་ལ་མ་གྲུབ་
ཚུལ་དེ་གཉིས་ཀྱི་སྒོ་ནས་རྟགས་མ་གྲུབ་པ་ལ་རྟགས་མ་གྲུབ་པས་ཁྱབ་པར་
སློབ་དཔོན་ལེགས་ལྡན་འབྱེད་ཁྱོད་རང་གིས་ཁས་བླངས་པ་དང་འགལ་ལོ་
ཞེས་པའི་དོན་ཡིན་ཟེར། ཡང་ཁ་ཅིག བདེན་གཉིས་ཀྱི་ཁྱད་པར་དུ་
མ་བྱས་པར་འབྱུང་བ་ཙམ་ཞིག་གཏན་ཚིགས་སུ་འགོད་ན་རིགས་ཤེས་ཀྱིས་
དཔྱད་པའི་ཚེ་རིགས་ཤེས་དེས་མ་གྲུབ་པས་ན་འབྱུང་བ་ཙམ་འགོད་པ་མི་་་
འཐད་ཅེས་འགོག་པ་ཡིན་ནོ་ཞེས་ཟེར་རོ། །དེ་དགག་པ་ནི། འདི་འདྲ་
བའི་སོགས་ཏེ། བོད་དག་གིས་འཆད་ལུགས་འདི་འདྲ་བའི་ཚུལ་གྱིས་སློབ་
དཔོན་ཟླ་བས་ལེགས་ལྡན་འབྱེད་སུན་འབྱིན་པ་ནི་ཚིག་གསལ་གྱི་དགོངས་
པའང་མིན་ལ་སློབ་དཔོན་ལེགས་ལྡན་འབྱེད་དེ་ཡང་བདེན་གཉིས་ཀྱི་ཁྱད་
པར་དུ་བྱས་པའི་འབྱུང་བ་སོགས་རྟགས་སུ་འགོད་པ་དང་བདེན་གཉིས་་་་་་
གང་གིས་ཀྱང་ཁྱད་པར་དུ་མ་བྱས་པའི་རྟགས་བཀོད་ནས་དཔེ་རང་གཞན་
457



ལ་མ་གྲུབ་ན་རྟགས་མ་གྲུབ་པས་ཁྱབ་པ་སོགས་དེ་ལྟར་བཞེད་པའང་གཏན་
ནས་མ་ཡིན་པས་སློབ་དཔོན་དེ་གཉིས་ཀྱི་ལུགས་གཉིས་ཀ་ལ་ཕྱིན་ཅི་ལོག་
ཏུ་སྨྲ་བ་ཡིན་ནོ། །གང་གི་ཕྱིར་ཇི་སྐད་བསྙད་པའི་དོན་འདི་ནི་སོགས་ཀྱི་
དོན་ནི། ཆོས་ཅན་དང་རྟགས་སོགས་ཤེས་པ་འཁྲུལ་བས་རྙེད་པ་དང་།
མ་འཁྲུལ་བས་རྙེད་པ་གང་ཡིན་བརྟགས་ནས་རྒོལ་བ་གཉིས་ལ་མཐུན་་་་་་
སྣང་དུ་གྲུབ་པའི་ཆོས་ཅན་དང་རྟགས་སོགས་མེད་པར་བཤད་པ་འདི་ནི།
ལེགས་ལྡན་འདིའི་དོན་གྱི་ཁས་བླངས་པར་སོང་བ་ཡིན་ཏེ། རང་སྡེ་དངོས་
སྨྲ་བ་རྣམས་ཀྱིས་ནང་གི་སྐྱེ་མཆེད་རྣམས་སྐྱེད་བྱེད་ཀྱི་རྒྱུ་ལ་སོགས་པ་དོན་
དམ་པར་ཡོད་པ་ཁོ་ན་ཡིན་ཏེ། དེ་ལྟར་དེ་བཞིན་གཤེགས་པས་གསུངས་
པའི་ཕྱིར། ཞེས་པའི་སྦྱོར་བ་བཀོད་པ་ལ། ཁྱོད་ཀྱིས་དེ་སྒྲུབ་ཀྱི་རྟགས་ཀྱི་
དོན་དེ་ཀུན་རྫོབ་ཏུ་ཡོད་པ་དང་དོན་དམ་དུ་ཡོད་པ་གང་ཡིན། སྔ་མ་ཡིན་
ན་རྟགས་ཀྱི་དོན་ཀུན་རྫོབ་ཏུ་ཡོད་པ་ཁྱེད་རང་ལ་མ་གྲུབ། ཕྱི་མ་ཡིན་ན་
རྟགས་ཀྱི་དོན་དོན་དམ་པར་ཡོད་པ་ངེད་ལ་མ་གྲུབ། དེ་གཉིས་གང་ཡང་
མ་ཡིན་ན་རྟགས་སུ་བཀོད་པའི་དེ་མ་གྲུབ་པར་འགྱུར་བའི་ཕྱིར་ཞེས་བདེན་
གཉིས་ལ་བརྟགས་ནས་སྐྱོན་བརྗོད་པས་ཤེས་པའི་ཕྱིར། དེ་ཡང་ལེགས་
ལྡན་གྱི་ཐུགས་ལ་དངོས་སྨྲ་བ་འདི་རྣམས་ཀྱིས་རྣམ་བཞག་གང་བྱེད་ཐམས་
ཅད་དོན་དམ་པར་གྲུབ་པ་གཞིར་བཞག་གི་སྟེང་ནས་འཇོག་པས། དེ་སྒྲུབ་
ཀྱི་རྟགས་སུ་བཀོད་པ་དེ་ཁོ་ནའི་བློ་ངོར་དོན་དམ་པར་གྲུབ་པའི་ཁྱད་པར་
དུ་བྱས་ཡོད་པས་ཕྱིར་མི་འཐད་པར་དགོངས་ནས་བདེན་གཉིས་གང་ཡིན་
458



གྱི་བརྟག་པ་མཛད་དེ། ཀུན་རྫོབ་ཏུ་ཁྱེད་རང་ལ་མ་གྲུབ། དོན་དམ་པར་
ངེད་ལ་མ་གྲུབ། དེ་གཉིས་གང་ཡང་མིན་ན་རྟགས་ཏེ་མ་གྲུབ་པར་འགྱུར་
བར་གསུངས་པ་དང༌། ཟླ་བ་གྲགས་པས་དངོས་པོར་སྨྲ་བ་རྣམས་རྣམ་
བཞག་གང་བཤད་ཐམས་ཅད་རང་གི་མཚན་ཉིད་ཀྱིས་གྲུབ་པར་འདོད་པ་
ཁོ་ནའི་སྟེང་ནས་ཡིན་པས། ཁོས་ཆོས་ཅན་བདེན་བརྫུན་གང་གིས་ཀྱང་
ཁྱད་པར་དུ་མ་བྱས་པ་ཟེར་ཡང་བློ་ངོར་བདེན་པའི་ཁྱད་པར་དུ་བྱས་པར་
སོང་བས་མི་འཐད་སྙམ་དུ་དགོངས་ནས་ཆོས་ཅན་དེ་འཁྲུལ་བའི་ཚད་མས་
རྙེད་པ་ཡིན་ནམ། མ་འཁྲུལ་བའི་ཚད་མས་རྙེད་པ་ཡིན། སྔ་མ་ལྟར་ན་
ཁྱོད་ལ་མ་གྲུབ། ཕྱི་མ་ལྟར་ན་ངེད་ལ་མ་གྲུབ། དེ་གཉིས་གང་ཡང་མིན་ན་
ཆོས་ཅན་དེ་མ་གྲུབ་པར་འགྱུར་བར་གསུངས་པ་གཉིས་རིགས་པའི་འགྲོས་
ཤིན་ཏུ་མཚུངས་པའོ། །ཡང་འཇུག་པ་ལས། ཡང་དག་མཐོང་ཡུལ་གང་དེ་
དེ་ཉིད་དེ། །མཐོང་བ་རྫུན་པ་ཀུན་རྫོབ་བདེན་པར་གསུངས། །ཞེས་ཡང་
དག་མཐོང་བ་འཇལ་བའི་རིགས་ཤེས་ཀྱི་རྙེད་དོན་དོན་དམ་བདེན་པ་དང་།
ཤེས་བྱ་རྫུན་པ་མཐོང་བ་ཐ་སྙད་པའི་ཚད་མའི་རྙེད་དོན་ཀུན་རྫོབ་བདེན་་་
པར་གསུངས་པའི་ཕྱིར། རིགས་པ་གཉིས་གནད་ཤིན་ཏུ་འདྲ་བས་རང་
རྒྱུད་ཀྱི་རྟགས་དང་ཆོས་ཅན་མེད་པར་བཤད་པ་འདི་ཡང་དོན་གྱིས་ཁས་་་་་ །
བླངས་པར་སོང་ཞེས་པའོ། །ཡང་འདིར་དེ་བཞིན་གཤེགས་པས་ཀུན་རྫོབ་
ཏུ་གསུངས་པའི་ཕྱིར་ཞེས་རྟགས་སུ་འགོད་དམ། དོན་དམ་དུ་གསུངས་
པའི་ཕྱིར་ཞེས་རྟགས་སུ་འགོད་ཅེས་བརྟག་པ་བྱེད་པ་ཡེ་མིན་པར་གསུངས་
459



པ་ནི། དེ་ལྟར་ན་རྟགས་དེ་དོན་དམ་མམ་ཀུན་རྫོབ་ཀྱིས་ཁྱད་པར་དུ་བྱས་
པར་སོང་བས། སྔར་ཆོས་ཅན་སོགས་བདེན་རྫུན་གང་གིས་ཀྱང་ཁྱད་པར་
དུ་མ་བྱས་པར་བཞག་དགོས་ཀྱི། གཞན་དུ་ན་རྒོལ་ཕྱི་རྒོལ་གང་རུང་ལ་མ་
གྲུབ་པར་འདོད་པ་དང་དངོས་སུ་འགལ་བས། འགལ་འདུ་རགས་པ་
དེ་འདྲ་བ་ལ་ཡོངས་སུ་རྫོགས་པའི་པཎྜི་ཏ་འདི་འཁྲུལ་བ་ག་ལ་སྲིད་ཅེས་་་་་
པའོ། །སྤྱིར་ན་བསྒྲུབ་བྱ་གང་ཞིག་སྒྲུབ་པའི་ཚེ་སྒྲུབ་བྱེད་དུ་དེ་བཞིན་
གཤེགས་པས་གསུངས་པའི་ཕྱིར་ན་མ་ཁྱབ་སྟེ། དེ་ལ་དྲང་ངེས་དང་
དགོངས་ལྡེམ་དགོངས་ཀྱི་ཁྱད་པར་འབྱེད་དགོས་པའི་ཕྱིར་ཏེ། མདོ་ལས།
བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་ལ་ང་
ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་གསུངས་པ་རེད། རང་
ལུགས་བཞག་པ་ལ་གཉིས་ལས། རང་ལུགས་བཞག་པ་དངོས་ནི། དེས་ན་
སོགས་ཏེ། ཀུན་རྫོབ་པ་ཡིན་ན་གཞན་ལ་མ་གྲུབ་ཅེས་ཇི་ལྟར་བརྗོད་དུ་
རུང་སྟེ་ཞེས་སོགས་ནི་རྩོད་ཚུལ་ལ་ཞིབ་ཆ་འདོན་པ་ཡིན་ཏེ། བདེན་གཉིས་
གང་ཡིན་དྲིས་ནས་ཀུན་རྫོབ་པ་ཡིན་ཟེར་ན། གཞན་དངོས་སྨྲ་བས་དེ་ལྟར་
མི་འདོད་པས་དེ་ལ་མ་གྲུབ་ཅེས་བསྒྲུབས་པ་རང་ལུགས་ཀྱི་སྒྲུབ་ཚུལ་འདྲ་་་
བས་སྐྱོན་དུ་མི་འགྱུར་མོད། ཀུན་རྫོབ་པ་ཡིན་ན་ཞེས་ཕ་རོལ་པོས་ཁས་
བླངས་ཀྱི་ཐོག་ཏུ་མ་ཁྱེར་བར་སྤྱིར་བཏང་ལ་སོང་ན་གཞན་ལ་མ་གྲུབ་ཅེས་
བརྗོད་མི་རུང་སྟེ། ནང་གི་སྐྱེ་མཆེད་ཀྱང་དངོས་སྨྲ་བ་ལ་མ་གྲུབ་པར་ཐལ།
ཀུན་རྫོབ་ཏུ་ཡོད་པའི་ཕྱིར་ཞེས་པའོ། །ལེགས་ལྡན་གྱིས་རྟགས་ལ་བདེན་
460
+- ཏཱཀ༤:•ཚr+
++
Fi༧•ཀ
%ཤ1*#
* =
= ཟ
，
，
，
,
，
，༠༤ ཟན
-
，
-
--



གཉིས་ཀྱི་བརྟག་པ་བྱས་པས་དེས་ཁས་བླངས་ལུགས་ནི། འོ་ན་ཇི་སྐད་
སོགས་ཏེ། （བྱས་དེས་ཁས་བླངས་ཞེས་པ་ལ་བཀྲ་ཤིས་འཁྱིལ་པར་གཉིས་ན་བྱས་པ་དེ་ཁས་
བླངས་ཞེས་འབྱུང）འོ་ན་གོང་དུ་ཇི་སྐད་བསྙད་པའི་གཏན་ཚིགས་མ་གྲུབ་པ་ལ་
སོགས་པ་དེ་ལེགས་ལྡན་འབྱེད་ཀྱིས་ཕ་རོལ་པོའི་རྟགས་ལ་བདེན་གཉིས་ཀྱི་
བརྟག་པ་བྱས་པའི་ཚུལ་དེ་ཁས་བླངས་པར་སོང་ལུགས་ཇི་ལྟར་ཡིན་སྙམ་ན་
དངོས་སུ་ཁས་མ་བླངས་ཀྱང་བླངས་པར་ཐལ་བ་འཕངས་ཚུལ་འདིར་སློབ་
དཔོན་ཞེས་སོགས་ཀྱིས་བཤད་དོ། །གཉིས་པ་རང་ལ་མི་མཚུངས་པའི་ཚུལ་
ལ་གསུམ་ལས་གཞན་གྲགས་ལ་སྐྱོན་མེད་ཚུལ་ནི་གལ་ཏེ་གཞན་སོགས་ཏེ། །
རང་རྒྱུད་ཀྱི་རྟགས་སྦྱོར་ཁས་ལེན་པ་ལ་སྐྱོན་དེ་དག་འབྱུང་། རང་རྒྱུད་
ཁས་མི་ལེན་པ་ལ་སྐྱོན་དེ་དག་མི་འོང་བའི་རྒྱུ་མཚན་ཅི་ཡིན་ཞེ་ན། རིགས་
པའི་དབང་ཕྱུག་གིས། རྗེས་དཔག་རྣམ་གཉིས་རང་དོན་ནི། །ཚུལ་གསུམ་
རྟགས་ལས་དོན་མཐོང་ཡིན། །གཞན་དོན་རྗེས་སུ་དཔག་པ་ནི། །རང་གི་
མཐོང་དོན་རབ་གསལ་བྱེད། །ཅེས་རྗེས་དཔག་གཉིས་བྱེད་པའི་སྦྱོར་ངག་
ལ་གཞན་དོན་རྗེས་སུ་དཔག་པའི་ཐ་སྙད་བྱས་སོ། །རྩ་ཤེས་རབ་བྱེད་
གསུམ་པའི་ལྟ་དེ་ཞེས་སོགས་ཀྱི་དོན་ནི་མིག་གིས་ལྟ་བ་དེ་མིག་རང་གི་་་་་་
བདག་ཉིད་དེ་ནི། དེ་ལ་ལྟ་བ་ཡིན་པ་ཉིད་ཡིན་ཏེ། རང་ཉིད་ཀྱིས་རང་ལ་
བྱ་བ་འགལ་བས་སོ། །དེ་ལྟར་མིག་གང་ཞིག་རང་གི་བདག་ཉིད་ལ་མི་ལྟ་བ་
ཡིན་ན། མིག་དེ་ཉིད་ཀྱིས་གཞན་གཟུགས་དག་ལ་ཇི་ལྟར་རང་ངོས་ནས་ལྟ་
བར་བྱེད་པར་འགྱུར་ཞེས་པ་སྟེ་རང་ཉིད་ལ་མི་ལྟ་བ་དེ་རྟགས་སུ་བྱས་ནས་



མིག་དེ་ཉིད་གཞན་གཟུགས་ལ་རང་ངོས་ནས་མི་ལྟ་བར་སྒྲུབ་པའི་རྗེས་་་་་
དཔག་གམ་སྦྱོར་བ་ལྟ་བུའོ་ཞེས་པའོ། །གཞན་གྲགས་ཀྱི་སྦྱོར་བའི་དོན་
བཤད་པ་ལ་གསུམ་ལས། གཞན་གྲགས་ཀྱི་སྦྱོར་བ་འགོད་པ་ལ་ཡང་གཉིས་
ལས། གཞན་གྲགས་ཀྱི་སྦྱོར་བའི་མཚན་གཞི་ངོས་གཟུང་བ་ནི། འདི་ནི་
རྟགས་སོགས་ཏེ། དམ་བཅའ་གཞན་ལ་ལྟ་བ་ཞེས་པ་ནས་རྗེས་དཔག་ཟེར་
གསུངས་པ། སྔ་རབས་པ་རྣམས་གཞན་གྲགས་ཀྱི་ཆོས་ཅན་དང་རྟགས་
སོགས་དབུ་མ་པའི་ལུགས་ལ་ཁས་མི་ལེན་པར་བཤད་པ་ལ་ཟུར་ཟ་བའི་་་་་་
ཚིག་གོ །(དབུ་མ་བའི་འདོད་པས་སྦྱོར་བ་ཞེས་པའི་ས་མཐའ་རྗེས་མ་དེ་མ་དག་པར་མངོན་
པས། འདོད་པའི་སྦྱོར་བ་ཞེས་དྲུག་སྒྲ་སྦྱར་ན་ལེགས་ཞེས་དཀའ་འགྲེལ་ལས་གསུངས)སྦྱོར་བ་
བཀོད་ནས་དེའི་དམ་བཅའ་སེལ་ཚུལ་ལ་གཉིས་ལས་ཚིག་གསལ་གྱི་གཞུང་
དགོད་པ་ནི།
སྦྱོར་བ་བཀོད་ནས་སོགས་ཏེ། (གཞན་མིག་ལྟའོ་ཞེས་པར་ཞོལ་པར་
གསར་དང་དགའ་ལྷུན་པར་གཉིས་བཀྲ་ཤིས་འཁྱིལ་པར་གཉིས་རྣམས་སུ་མིག་བལྟའོ་ཞེས་པའི་ཡི་
གེ་མ་དག་སྟེ་ལྟ་བྱེད་ལ་སྦྱོར་དགོས)ཚིག་གསལ་ལས། སྔོན་པོ་ལ་སོགས་པ་གཞན་ལ་
ལྟ་བ་རང་ལ་གྲགས་པའི་རྗེས་སུ་དཔག་པ་དང་འགལ་བ་ཡིན་ནོ་ཞེས་པའི་
རང་ལ་གྲགས་པའི་རྗེས་དཔག་གི་མཚན་གཞིར། མིག་ཆོས་ཅན། གཟུགས་
ལ་ངོ་བོ་ཉིད་ཀྱིས་མི་ལྟ་སྟེ། རང་ལ་མི་ལྟ་བའི་ཕྱིར། དཔེར་ན་བུམ་པ་
བཞིན་ཞེས་པ་ལྟ་བུའི་གཞན་གྲགས་ཀྱི་སྦྱོར་བ་འཇོག་དགོས། སྦྱོར་བ་དེ་
ཐལ་འགྱུར་བ་རང་ལུགས་ཀྱི་སྦྱོར་བ་ཡིན་པས་དངོས་སྨྲ་བ་རྣམས་ཀྱི་སྦྱོར་
462



བ་ལྟར་སྣང་དུ་འདོད་པའི་ཕྱིར། དངོས་སྨྲ་བ་རང་ལ་གྲགས་པའི་རྗེས་
དཔག་ཇི་ལྟར་ཡིན་ཞེ་ན། སྦྱོར་བ་དེའི་བསྒྲུབ་བྱ་དངོས་སྨྲ་བ་རང་ལུགས་ལ་
མི་འདོད་པ་བདེན་ཡང་དེའི་ཆོས་ཅན་མིག་དང་། རྟགས་རང་ལ་མི་ལྟ་བ་
དང་། མཐུན་དཔེ་བུམ་སོགས་དངོས་སྨྲ་བའི་ལུགས་ལ་རང་མཚན་སྣང་
བ་ལ་ལྟོས་ཏེ་མ་འཁྲུལ་བའི་ཚད་མའི་རྙེད་དོན་དུ་འདོད་པས་དངོས་སྨྲ་བ་
རང་ལ་གྲགས་པར་འཇོག་པ་ཡིན། དངོས་སྨྲ་བ་རང་ལ་གྲགས་པ་དང་།
དབུ་མ་བ་ལ་ལྟོས་ཏེ་གཞན་ལ་གྲགས་པ་གཉིས་དོན་གཅིག་ ཏུ་ གསུངས་
སོ། །དེའི་དོན་བཤད་པ་ལ་བཞི་ལས་བསྒྲུབ་བྱ་སྒྲུབ་ནུས་ཀྱི་སྦྱོར་བ་ལ་
གཞན་གྲགས་ཀྱི་ཐ་སྙད་བཏགས་ཚུལ་ནི། རང་གིས་སོགས་ཏེ། ཐལ་
འགྱུར་བ་རང་གིས་གཞན་གྲགས་ཀྱི་སྦྱོར་ངག་བཀོད་ནས་ཕ་རོལ་དངོས་སྨྲ་
བའི་ལོག་རྟོག་ཟློག་པར་བཤད་ལུགས་འདི་ཤིན་ཏུ་གལ་ཆེ་བས་སྐབས་་་་་་
འདིར་ལོག་རྟོག་ཟློག་ལུགས་དེ་ཞིབ་དུ་བཤད་ན་འདི་ལྟར། གཞུང་འདིར་
དེ་ལ་གྲུབ་པ་ཞེས་གསུངས་པའི་དོན་ནི་སྐབས་ཀྱི་ཆོས་ཅན་མིག་དང་དཔེའི་
ཆོས་ཅན་བུམ་པ་དང་གང་གིས་སྒྲུབ་པར་བྱེད་པའི་ཆོས་རྟགས་རང་ལ་མི་
ལྟ་བ་དང་གང་བསྒྲུབ་པར་བྱ་བའི་ཆོས་སྔོན་པོ་ལ་སོགས་པ་གཞན་ལ་ངོ་བོ་
ཉིད་ཀྱིས་མི་ལྟ་བ་རྣམས་ཐལ་འགྱུར་བའི་རང་ལུགས་ལ་ཁས་མི་ལེན་ཅིང་་་་
དངོས་སྨྲ་བ་གཞན་གྱིས་ཁས་ལེན་པ་ཙམ་ཡིན་པས་དེ་འདྲའི་རྟགས་དང་་་་
ཁྱབ་པ་ལ་སོགས་ཕ་རོལ་པོ་དངོས་སྨྲ་བ་ཁོ་ན་ལ་གྲུབ་པ་ཞིག་དགོས་ཞེས་བྱ་
བ་དེ་འདྲ་བ་ནི་གཞུང་འདིའི་དོན་མིན་ནོ་ཞེས་པའོ། །སྐབས་སྔ་ཕྱི་འདི་
463



དག་གི་རྩོད་པའི་སྐབས་ཕྱོགས་སྔས་རང་གི་ངོ་བོས་གྲུབ་པའི་ཡོད་པ་དང་་་་
ཡོད་པའི་ཁྱད་པར་མ་ཤེས་པར་བརྩད་པའོ། །གཞན་གྲགས་ཀྱི་ཚུལ་གསུམ་
སོགས་རང་མཚན་འཇལ་བའི་ཚད་མས་གྲུབ་པར་རློམ་པ་ཙམ་ཡིན་ཚུལ་ནི་
འོ་ན་ཇི་ལྟར་ཡིན་སྙམ་ན་སོགས་ཏེ། འོན་ཀྱང་སོགས་ཀྱི་དོན་ནི། ཕྱིར་
རྒོལ་རང་བཞིན་ཡོད་པར་སྨྲ་བ་དེས་ཡུལ་དེ་དག་རང་གི་ངོ་བོས་ཡོད་པ་་་་
དང་དེ་དག་སྤྱིར་ཡོད་པ་གཉིས་ཀྱི་ཁྱད་པར་སོ་སོར་མི་ཕྱེད་པས་ན་ཡུལ་དེ་
རྣམས་ཁོ་རང་ལ་སྣང་ཚོད་ལྟར་རང་གི་ངོ་བོས་གྲུབ་པའི་གཞལ་བྱ་འཇལ་་་་
བའི་ཚད་མས་གྲུབ་པ་ཞིག་ཡོད་པར་རློམ་སྟེ་ཁོ་རང་གི་ལུགས་སུ་བཞག་་་་་་
པའི་ཡུལ་ལ་རིགས་པས་གནོད་ཀྱང་རང་བཞིན་ཡོད་པར་སྨྲ་བ་ཁོའི་ཤེས་་་་
རྒྱུད་ཀྱི་མིག་ཤེས་སོགས་ཐ་སྙད་པའི་ཤེས་པ་འཕྲལ་གྱི་འཁྲུལ་རྒྱུས་གནོད་པ་
མེད་པ་རྣམས་ཀྱིས་གྲུབ་པའི་ཡུལ་གཟུགས་སོགས་རྣམས་ནི་རིགས་པ་ག་ལ་
འགོག་སྟེ་མི་འགོག་གོ །དེས་ན་རང་བཞིན་ཡོད་པར་སྨྲ་བ་ཁོའི་ལུགས་དང་
ཐལ་འགྱུར་བ་རང་གི་ལུགས་གཉིས་ལ་རང་གི་ངོ་བོས་གྲུབ་པའི་གཞལ་བྱ་་་
འཇལ་བའི་ཚད་མ་མཐུན་སྣང་དུ་གྲུབ་པ་ཞིག་ཁས་བླངས་གཏན་ནས་མ་་་་
བྱུང་བས་རང་རྒྱུད་ཀྱི་རྟགས་ཀྱིས་མི་བསྒྲུབ་པར། རང་བཞིན་སྨྲ་བ་ཁོ་རང་
ལ་གྲགས་པའི་གཏན་ཚིགས་ཀྱིས་ཁོ་རང་གི་ཁས་བླངས་ལ་འགལ་བ་སྟོན་པ་
ཙམ་ཞིག་བྱེད་པ་ཡིན་ནོ་ཞེས་པའོ། །ཁོ་རང་གི་ཁས་ལེན་ལ་འགལ་བ་
བསྟན་ནས་དམ་བཅའ་སེལ་ཚུལ་ནི་དེའི་ཚུལ་ནི་སྔར་སོགས་ཏེ། （དེའི་ཚུལ་
ནི་ཞེས་པར་བཀྲ་ཤིས་འཁྱིལ་པར་གཉིས་ན་དེའི་ཚུལ་སྔར་ཞེས་ནི་ཡིག་ཆད)ཡང(རྟགས་དེ་དང་
464



དགག་པའི་ཆོས་ཞེས་པར་ཞོལ་པར་གསར་དང་དགའ་འབྲས་པར་གཉིས། བཀྲ་ཤིས་འཁྱིལ་པར་
བཅས་ན་དགག་བྱའི་ཆོས་ཞེས་འབྱུང་ངོ)དེས་ན་གཞན་གྲགས་ཀྱི་སྦྱོར་བའི་ཆོས་་་་་་
ཅན་དང་ཆོས་དང་རྟགས་རྣམས་ཐ་སྙད་དུ་ཡོད་པ་ཞིག་དགོས་ཀྱི་ཁོས་ཡོད་
པར་ཁས་བླངས་པ་ཙམ་གྱིས་མི་ཆོག་གོ །ཆོས་ཅན་མིག་ལ་སོགས་པ་དེ་
དག་ནི་ཡོད་པར་ཕྱི་རྒོལ་ཁོ་རང་གིས་ཁས་ལེན་པ་ཡིན་པས་ན་དབུ་མ་བའི་
ཆོས་ཅན་མིག་སོགས་དེ་དག་ཁོ་ལ་སྒྲུབ་ག་ལ་དགོས་ཏེ་མི་དགོས་པ་ཁོ་་་་་་
ནའོ། །རང་གིས་ཤེས་ཀྱང་བསྙོན་ན་རྩོད་མི་རིགས་སོ། །དེ་ལ་རྩོད་པ་སྤང་
བ་ནི། འདིར་ཁ་ཅིག་སོགས་ཏེ། ཁ་ཅིག་ན་རེ། ཁྱོད་ཀྱིས་ཕ་རོལ་པོ་རང་
བཞིན་ཡོད་པར་སྨྲ་བ་དེས་ཆོས་ཅན་མིག་སོགས་ཀྱི་སྟེང་དུ་ཆོས་རང་ལ་མི་
ལྟ་བ་ཁས་བླངས་པ་དེ་དང་སྔོ་སོགས་པ་གཞན་ལ་ལྟ་བ་དེ་ལ་རང་གི་ངོ་བོས་་་
གྲུབ་པའི་རང་བཞིན་ཡོད་པར་འདོད་པ་གཉིས་ལ་འགལ་བ་སྟོན་རྒྱུ་ཡིན་ན།
འོ་ན་ཕ་རོལ་པོས་ཁས་བླངས་པ་དེ་གཉིས་འགལ་བར་རྒྱུ་མཚན་ཅིས་ཤེས་་་་
པར་འགྱུར་བའི་རྒྱུ་མཚན་དེ་ཁྱོད་ཀྱིས་བརྗོད་དགོས་ཤིང་། གལ་ཏེ་ཁས་
བླངས་དེ་གཉིས་འགལ་བ་ཡིན་པར་ཕ་རོལ་པོའི་ཚད་མས་གྲུབ་པ་ཡིན་ན་
ནི་ཐལ་འགྱུར་བ་དང་ཕ་རོལ་པོ་གཉིས་ཀའི་ལུགས་ལ་འགལ་བ་དེ་འགྲུབ་་་
དགོས་པས། འགལ་བ་དེ་སྟོན་པའི་སྦྱོར་ངག་དེ་ལ་གཞན་ལ་གྲགས་པའི་
རྗེས་སུ་དཔག་པ་ཞེས་བརྗོད་པའི་རྒྱུ་མཚན་གཞན་མེད་པ་ན་གཞན་གྲགས་
ཀྱི་རྗེས་དཔག་ཅེས་བརྗོད་པར་མི་བྱའོ། །ཁས་བླངས་ཀྱི་གཞན་གྲགས་
འདོད་ན་ཧ་ཅང་ཐལ་བ་སྤང་བ་ནི་ཁས་བླངས་པས་སོགས་སོ། །གཉིས་པ་
465



དེའི་ཚུལ་སྒྲུབ་པ་ལ་གསུམ་ལས་ཚུལ་སྒྲུབ་པ་དངོས་ནི་འོ་ན་ཚད་མ་སོགས་
ཏེ། སྣ་མ་ནི་སྐད་དོད་མཱ་ལ་ཏཱི་ཞེས་འབྱུང་སྟེ། ཛཱ་ཏིའི་ཤིང་གི་མིང་གི་རྣམ་
གྲངས་ཡིན་པས་སྣ་མའི་མེ་ཏོག་ནི་ཛཱ་ཏིའི་མེ་ཏོག་གོ །དེ་ལ་རྩོད་པ་སྤང་བ་
ནི། གལ་ཏེ་དེ་ཐོག་མར་སོགས་ཏེ། བཞི་བརྒྱ་བའི་དེའི་དོན་ནི་འདི་ལྟར་
དངོས་པོ་ཀུན་གྱི་རང་ངོས་ནས་གྲུབ་པའི་རང་བཞིན་དེ་ནི། ཐོག་མར་
བདག་སྟེ་དངོས་པོ་རང་ཉིད་ལ་སྣང་ཞིང་དམིགས་པར་འགྱུར་བ་ཞིག་ཡིན་
ན་ནི། འོ་ན་མིག་ཉིད་ལ་ཡང་མིག་རང་གིས་ནི་རྒྱུ་མཚན་ཅི་ཡི་ཕྱིར་ན་
འཛིན་པར་མི་འགྱུར་ཏེ་འགྱུར་རོ་ཞེས་པའོ། །(མིག་ལ་གཞན་ལ་ལྟ་བ་ཞེས་པར་དགའ་
འབྲས་པ ར་གཉིས་ན་མིག་ལ་གཞན་ལྟ་བ་ཞེས་དང་དེ་ལྟ་ཡིན་དང་ཞེས་པར་བཀྲ་ཤིས་འཁྱིལ་བཞི་སྦྲགས་པར་མར་
དེ་ལྟར་ཡིན་དང་ཞེས་འབྱུང་ངོ) སྤྱིར་མེའི་བུད་ཤིང་སྲེག་པ་དང་མིག་གིས་གཟུགས་ལ་
ལྟ་བ་ཙམ་འགོག་པ་མ་ཡིན་གྱི། མིག་ལ་གཞན་ལ་ལྟ་བ་ངོ་བོས་ཡོད་པ་
འགོག་པ་ཡིན་ནོ། །དེ་ལྟ་ཡིན་དང་ཞེས་པ་དེ་ལྟ་ཡིན་པའི་ཚེ་ཞེས་པའོ། །
བཞི་བརྒྱ་བའི་མེས་ནི་སོགས་ཀྱི་དོན། བུད་ཤིང་མེས་སྲེག་པ་ན་མེས་ནི་ཚ་
བའི་བདག་ཉིད་དང་འབྲེལ་བའི་བུད་ཤིང་ཉིད་སྲེག་པ་སྟེ། ཚ་བ་དང་
འབྲེལ་བ་མ་ཡིན་པའི་བུད་ཤིང་མེས་ཚུལ་ཇི་ལྟར་སྲེག་པར་བྱེད་དེ། དེ་
འདྲའི་བུད་ཤིང་མེའི་ནུས་པ་འཇུག་པའི་ཡུལ་མིན་པའི་ཕྱིར་རོ། །རྒྱུ་མཚན་
དེས་ན་མེ་དང་འབྲེལ་མེད་ཀྱི་བུད་ཤིང་ཞེས་བྱ་བ་དེ་འདྲ་མེད་དོ། །བུད་
ཤིང་དེ་མ་གཏོགས་མེའི་རྒྱུ་གཞན་མེད་པས་ན་མེ་ཡང་མེད་དོ་ཞེས་པའོ། །
རང་བཞིན་གྱིས་གྲུབ་ན་གནོད་པ་དེ་འཇུག་ཚུལ་ནི། དེ་ལྟར་སྲེག་པ་སོགས་
ཏེ། གོང་དུ་བཤད་པ་དེ་ལྟར་མེས་སྲེག་པ་དེ་ཉིད་ལ་རང་གི་ངོ་བོས་གྲུབ་
466



པའི་རང་བཞིན་ཡོད་པར་ཁས་ལེན་རྒྱུ་ཡིན་ན་ནི་མེ་དེས་རང་མི་སྲེག་ན་་་་་
གཞན་བུད་ཤིང་ལ་སོགས་པ་ཡང་མི་སྲེག་པར་འགྱུར་བ་ལྟར་མིག་དེ་ལ་་་་་
ཡང་ལྟ་བ་རང་ངོས་ནས་གྲུབ་པའི་རང་བཞིན་དུ་ཡོད་པར་ཁས་ལེན་ནའང་
མིག་དེ་མིག་རང་ལ་མི་ལྟ་གཞན་གཟུགས་ལ་ཡང་མི་ལྟ་བར་འདོད་དགོས་་་་་
པས་སྐྱོན་སྔ་མ་ལས་མི་འདའ་ཞིང་མི་གཡོའོ། །གསུམ་པ་དེ་ལ་བརྟེན་
ནས་རྗེས་དཔག་སྐྱེ་ཚུལ་ལ་བཞི་ལས་རྟགས་དང་ཐལ་འགྱུར་གྱི་རང་བཞིན་
ཡོད་པ་ལ་གནོད་པ་མཐོང་བ་ན་དབུ་མར་འཇུག་པ་ནི་དེ་ལྟར་རང་བཞིན་
སོགས་ཏེ། རང་བཞིན་ཁས་བླངས་པ་ལ་གནོད་བྱེད་བསྟན་པ་རྣམས་མཐོང་
བ་ན། རང་གི་ངོ་བོས་གྲུབ་པའི་རང་བཞིན་ཡོད་པར་འཛིན་པའི་གྲུབ་
མཐའ་འདོར་བར་འགྱུར་ལ། དེ་ནས་རང་བཞིན་མེད་པ་ལ་བྱ་བྱེད་འཐད་
པ་ཡང་རྟོགས་པར་ནུས་པས་རང་བཞིན་མེད་པ་དང་མེད་པ་སོ་སོར་ཕྱེད་་་
པར་འགྱུར་ལ། དེའི་ཕྱིར་རང་བཞིན་ཡོད་པ་དང་ཡོད་པ་ཡང་སོ་སོར་ཕྱེད་
པར་འགྱུར་བས་རང་བཞིན་མེད་པའི་གཞལ་བྱ་ལ་རང་བཞིན་མེད་པའི་་་་
ཚད་མས་འཇལ་བ་ལ་སོགས་པ་ཡང་རྟོགས་པར་འགྱུར་བ་ཡིན་ནོ་ཞེས་པ་
འདི་གནད་ཆེ་ཞིང་འདིའི་འཕྲོས་སུ་ཀུན་མཁྱེན་དབུ་མའི་མཐའ་དཔྱོད་དུ། ་
དངོས་སྨྲ་བའི་གྲུབ་མཐའ་བཏང་བ། དབུ་མའི་ལྟ་བ་རྙེད་པ། རང་བཞིན་
མེད་པ་ལ་བྱ་བྱེད་འཐད་པར་རྟོགས་པ་རྣམས་དུས་མཉམ་པར་གསུངས་པ་
ལ་སྒྲས་ཟིན་ལྟར་ན། རྟེན་འབྲེལ་གྱི་རྟགས་ཀྱིས་མྱུ་གུ་རང་བཞིན་མེད་པར་
སྒྲུབ་པའི་སྦྱོར་བ་འགོད་ཡུལ་གྱི་ཕྱི་རྒོལ་ཡང་དག་ལ་དངོས་སྨྲ་བ་ཡོད་ཟེར་
467



དགོས་པས། དེ་ལྟ་ན་དེ་འདྲའི་དངོས་སྨྲ་བ་དེའི་མཐུན་དཔེའི་སྟེང་དུ་དེ་
སྒྲུབ་ཀྱི་ཁྱབ་པ་གཉིས་ངེས་པའི་ཚེ་རྟེན་འབྲེལ་བདེན་མེད་དུ་རྟོགས་ཀྱང་ལྟ་
བ་མི་རྙེད་པར་ཐལ་བ་དང༌། ཡང་དེ་འདྲའི་དངོས་སྨྲ་བས་དེ་སྒྲུབ་ཀྱི་
བསྒྲུབ་བྱའི་ཆོས་ངེས་པའི་ཚེ། རང་བཞིན་མེད་པ་རྟོགས་ཀྱང་སྟོང་ཉིད་མ་
རྟོགས་པར་ཐལ་བ་དང༌། ཡང་དེའི་མཐུན་དཔེའི་སྟེང་དུ་ཁྱབ་པ་ངེས་པའི་
ཚེ། གཟུགས་བརྙན་དང་། རྟེན་འབྲེལ་བདེན་མེད་དུ་རྟོགས་ཟིན་པས།
ཆོས་འགའ་ཞིག་བདེན་མེད་དུ་རྟོགས་པའི་ཕྱིར། ཆོས་གཞན་བདེན་པར་
ཡོད་མེད་ལ་བློ་ཁ་ཕྱོགས་ཙམ་གྱིས་རང་བཞིན་མེད་པར་རྟོགས་ནུས་པའི་་་་
གང་ཟག་ཡིན་ཡང་དབུ་མ་བ་མ་ཡིན་པར་ཐལ་ཏེ། དངོས་སྨྲ་བ་ཡིན་པས་
སོ། །ཡང་དེ་འདྲའི་དངོས་སྨྲ་བ་ཡོད་ན་ལམ་རིམ་འདིར་དངོས་པོ་འགའ་
ཞིག་རང་གི་ངོ་བོས་མ་གྲུབ་པར་རྟོགས་པ་ནས་དངོས་སྨྲ་བའི་གྲུབ་མཐའ་་་་
བཏང་བར་གསུངས་པ་དང་ཡང་དངོས་སུ་འགལ་ལོ། །དེས་ན་དུས་མཉམ་
པར་གསུངས་པ་ཁྱབ་མཐའ་བཟུང་དཀའ་ལ་ཕལ་ཆེར་དེ་རྣམས་དུས་་་་་་་
རགས་པ་ཙམ་མཉམ་པ་དགོངས་པ་ཡིན་ནམ་སྙམ་ཞིང་། ལམ་རིམ་གྱི་
གསུངས་ཟིན་ལའང་མིག་ཆོས་ཅན། ཁྱོད་ཀྱིས་རང་ལ་ལྟ་བར་ཐལ། གཞན་
ལ་ངོ་བོ་ཉིད་ཀྱིས་ལྟ་བའི་ཕྱིར། ཞེས་སོགས་ཀྱི་ཐལ་འགྱུར་འཕངས་པས་
རང་བཞིན་ཁས་བླངས་པ་ལ། གནོད་བྱེད་མཐོང་ནས་ཆོས་རྣམས་རང་གི་
ངོ་བོས་གྲུབ་པར་འཛིན་པའི་གྲུབ་མཐའ་འདོར་བར་འགྱུར་བ་དང༌། དེ་
ནས་གང་ཟག་སོགས་རང་བཞིན་མེད་པར་རྟོགས་པའི་ལག་རྗེས་སུ་རང་་་་
468



བཞིན་མེད་པ་ལ་བྱ་བྱེད་འཐད་པ་རྟོགས་པའང་འབྱུང་བའི་ཚུལ་ཅུང་ཟད་
གསལ་བས། དེ་རྣམས་དུས་མཉམ་མིན་ཡང་གཅིག་གི་བྱེད་པ་ལས་གཅིག་
མ་འགྱངས་པར་འབྱུང་བས་དེ་ལྟར་གསུངས་པར་སྣང་། ལྕང་སྐྱའི་གྲུབ་
མཐར། ནང་བའི་གྲུབ་མཐའ་སྨྲ་བའི་གང་ཟག་ཡིན་ན་གྲུབ་མཐའ་སྨྲ་བ་
བཞི་བོ་གང་རུང་ཡིན་པས་མ་ཁྱབ་སྟེ། གྲུབ་མཐའ་སྨྲ་བ་འོག་མ་ཁ་ཅིག་
གིས་གྲུབ་མཐའ་གོང་མའི་ཚུལ་ལ་རིགས་པས་བློ་སྦྱངས་ནས་རང་གི་ཐུན་་་་ ,
མོང་མ་ཡིན་པའི་གྲུབ་པའི་མཐའ་ལ་རིགས་པས་གནོད་པ་བབས་པར་ཤེས་
ནས་སྔར་གྱི་ངེས་ཤེས་ལོག་ནའང་གྲུབ་མཐའ་གོང་མའི་ལྟ་བ་ལ་ངེས་ཤེས་
མ་སྐྱེས་པའི་སྐབས་ཡོད་པའི་ཕྱིར། དེ་ལྟ་ན་ཡང་གྲུབ་མཐའ་བཞིར་མ་ངེས་
པར་མི་འགྱུར་ཏེ། བློ་ཕུང་གསུམ་པ་ལ་གནས་པའི་གང་ཟག་དེས་གྲུབ་
མཐའ་བཞི་བོ་གང་ཡང་མ་ཡིན་པའི་གྲུབ་མཐའ་གཞན་ཞིག་རང་དབང་དུ་
བྱས་ཏེ་དམ་མི་འཆའ་བའི་ཕྱིར་རོ་ཞེས་གསུངས་པ་རེད། གཞན་གྲགས་ཀྱི་
སྦྱོར་བ་དང་ཐལ་འགྱུར་ལ་བརྟེན་ནས་རྗེས་དཔག་སྐྱེ་ཚུལ་ནི་འོ་ན་འདིས་་་
སོགས་ཏེ། མེ་དང་བུད་ཤིང་ཆོས་ཅན། རང་བཞིན་གྱིས་མེད་དེ།
རང་ངོས་ནས་གྲུབ་པའི་གཅིག་དང་ཐ་དད་གང་དུ་འང་མེད་པའི་ཕྱིར་་་་་
ཞེས་པའི་ཚུལ་གསུམ་པའི་རྟགས་ལ་བརྟེན་ནས། མེ་དང་བུད་ཤིང་དེ་ལ་
རང་བཞིན་གྱིས་གྲུབ་པ་མེད་དོ་སྙམ་པའི་རྗེས་དཔག་སྐྱེ་ཞིང་། དེ་ལྟར་མེ་
དང་བུད་ཤིང་རང་བཞིན་གྱིས་མེད་པར་ངེས་པ་སྐྱེ་ལུགས་འདིས་ནི་སྔར་་་་
གོང་དུ་བཀོད་པའི་གཞན་གྲགས་ཀྱི་སྦྱོར་བ་མིག་ནི་གཟུགས་ལ་ངོ་བོ་ཉིད་་་་
469



ཀྱིས་མི་ལྟ་སྟེ། རང་ཉིད་ལ་མི་ལྟ་བའི་ཕྱིར། དཔེར་ན་བུམ་པ་བཞིན་ནོ་
ཞེས་པའང་ཚུལ་གསུམ་དང་རྗེས་དཔག་སྐྱེ་ཚུལ་ཤེས་པར་བྱའོ་ཞེས་པའོ། །
ཐལ་འགྱུར་དུ་བཀོད་ན། མེ་དང་བུད་ཤིང་ཆོས་ཅན། རང་བཞིན་གྱིས་
གཅིག་དང་རང་བཞིན་གྱིས་ཐ་དད་གང་རུང་དུ་ཐལ། རང་བཞིན་གྱིས་
གྲུབ་པའི་ཕྱིར་ཞེས་པ་དང་མེས་རང་ཉིད་སྲེག་པར་ཐལ། མེ་དང་བུད་ཤིང་
རང་བཞིན་གྱིས་གཅིག་ཡིན་པའི་ཕྱིར་ཞེས་པ་དང་། བསྲེག་བྱ་སྲེག་བྱེད་ཀྱི་
ཐ་སྙད་འཆོལ་བར་ཐལ། དེ་གཉིས་རང་བཞིན་གྱིས་གཅིག་ཡིན་པའི་ཕྱིར་
ཞེས་སོགས་སྦྱོར་ལུགས་ཤེས་དགོས་སོ། །དངོས་སྨྲའི་གྲུབ་མཐའ་བཏང་བའི་
ཚུལ་ནི་དེ་ལྟ་ན་སོགས་ཏེ། གོང་དུ་བཤད་པ་དེ་ལྟ་ན་སྔར་བཤད་པའི་ཕྱི་
རྒོལ་དེས་ཇི་སྲིད་དུ་དངོས་པོར་སྨྲ་བའི་གྲུབ་མཐའ་མ་དོར་བ་དེ་སྲིད་དུ་ཁོ་
རང་གི་ལུགས་ཀྱི་ཚད་མ་དེས་རང་གི་ངོ་བོས་གྲུབ་པའི་གཞལ་བྱ་འཇལ་བ་
ཁོ་རང་ལ་གྲུབ་པ་ལ་ངེས་པར་བལྟོས་ནས་ཁོ་རང་གི་ལུགས་ཀྱི་ཆོས་ཅན་་་་་
སོགས་ཀྱི་དོན་འགྲུབ་བྱེད་ཀྱི་ཚད་མར་འགྲུབ་པ་ཡིན་ལ། དུས་གང་གི་ཚེ་
ཁོས་དངོས་པོ་འགའ་ཞིག་རང་གི་ངོ་བོས་གྲུབ་པ་མེད་པར་ཚད་མས་རྟོགས་
པ་དེ་ནས་བཟུང་སྟེ་དངོས་པོར་སྨྲ་བའི་གྲུབ་མཐའ་བཏང་བ་ཡིན་ནོ། །
གཞན་གྲགས་ཀྱི་སྦྱོར་བ་ལ་རྟགས་རུང་ཡང་རང་རྒྱུད་ཀྱི་སྦྱོར་བ་ལ་དེ་མི་་་་་
རུང་བའི་ཚུལ་ནི།
༧༡༨ ཚིག་གསལ་ལས་ཀྱང་སོགས་ཏེ། ཚིག་གསལ་ལས་གང་གཉིས་ཀ་
ལ་ངེས་པ་བརྗོད་པ་དེ་ནི་སྒྲུབ་པའམ་སུན་འབྱིན་པ་ཡིན་གྱི་ཞེས་སོགས་ཀྱི་
47)



ཕྱོགས་སྔ་ནི་ཚད་མ་མདོ་ལས། གཉིས་ཀར་རབ་ཏུ་གྲུབ་པ་ནི། སུན་འབྱིན་
པའམ་སྒྲུབ་པའོ། །ཞེས་གསུངས་པ་ལྟར་ཆོས་ཅན་སོགས་རྒོལ་ཕྱི་རྒོལ་
གཉིས་ཀ་ལ་མཐུན་སྣང་དུ་གྲུབ་པར་འདོད་པའོ། །བརླིང་བ་ནི་བརྟན་པ་
དང་སྟོབས་ཆེ་བའི་དོན་ནོ། །གྲུབ་དོན་ཐལ་འགྱུར་རང་གི་དོན་བཤད་པ་ནི་
དེ་ལྟར་ན་སོགས་ཏེ། ཐལ་རང་གཉིས་ཀྱི་གོ་དོན་མདོར་བསྡུ་ན། རང་རྒྱུད་
པ་ཞེས་པའི་རང་རྒྱུད་ནི་རང་དབང་དང་རང་ངོས་ནས་གྲུབ་པ་ལ་འཇུག་
པས་བདེན་མེད་སྒྲུབ་པའི་རྟགས་ཀྱི་ཚུལ་གསུམ་རྒོལ་ཕྱི་རྒོལ་གཉིས་ཀའི་་་་་
ཚད་མས་མཐུན་པར་རང་ངོས་ནས་གྲུབ་པར་འཇལ་བའི་སྒོ་ནས་སྐབས་ཀྱི་
བསྒྲུབ་བྱ་སྒྲུབ་པར་བྱེད་པ་དེ་རང་རྒྱུད་ཀྱི་དོན་དང་ཚད་མས་དེ་ལྟར་གྲུབ་
པ་མི་སྲིད་པས་ཕྱི་རྒོལ་རང་ལ་གྲགས་པ་ཙམ་གྱི་ཚུལ་གསུམ་པའི་རྟགས་་་་་་
ཀྱིས་བསྒྲུབ་བྱ་སྒྲུབ་པ་ནི། ཐལ་འགྱུར་གྱི་དོན་ཡིན་ནོ། །དེ་ཡང་རང་རྒྱུད་
པ་མན་ཆད་ཀྱིས་རྟགས་ཀྱི་ཚུལ་གསུམ་རང་ངོས་ནས་གྲུབ་པ་ཞིག་མེད་ན།
གཏན་མེད་དུ་སོང་བས་བསྒྲུབ་བྱ་སྒྲུབ་པ་སོགས་མི་འཐད་ཅེས་འདོད་ལ་་་་
ཐལ་འགྱུར་བས་དེ་འདྲ་བ་ནི་བདེན་པར་གྲུབ་པའི་དོན་དུ་སོང་བས་གཏན་
ནས་མི་སྲིད་ཅེས་བཞེད་དོ། །ཐལ་རང་གཉིས་ལ་ཆོས་ཅན་མཐུན་སྣང་བ་
མེད་པའི་དོན་ནི། དེ་ཀ་ཡིན་གྱི། མྱུ་གུ་ལྟ་བུ་བདེན་མེད་དུ་སྒྲུབ་པའི་ཚེ་
ཆོས་ཅན་དང་རྟགས་སོགས་དེ་གཉིས་ཀའི་ཚད་མས་མ་གྲུབ་ཅེས་པའི་དོན་
ག་ལ་ཡིན་ཏེ། ཐལ་རང་གཉིས་ཀས་མྱུ་གུ་སོགས་ཚད་མས་གྲུབ་པར་ཞལ་
གྱིས་བཞེས་དགོས་པའི་ཕྱིར་རོ། །མཚམས་འདིར་སྤྱི་སྡོམ་གྱི་བཤད་པ་ཞིག་



མཛད་དེ་འདི་ལྟར་སྐབས་འདིར་རིགས་པས་དགག་ཡུལ་ལ་དངོས་སྨྲ་བ་་་་་
དང་བོད་སྔ་མ་མང་དག་ཅིག་ཡོད་པ་དེ་དག་གིས་ཀྱང་རང་རང་གི་ལྟ་བ་དེ་
དབུ་མ་བའི་ལྟ་བ་ཡིན་པར་འདོད་པ་དཔེར་ན་དེང་སང་རྒྱལ་ཁབ་མང་་་་་་
པོས་རང་རང་གི་རྒྱལ་ཁབ་ཀྱི་ལམ་ལུགས་དེ་སྤྱི་ཚོགས་རིང་ལུགས་ཡིན་ཟེར་
བ་དང་མེ་གོས་ཀྱང་ཁོ་སྤྱི་ཚོགས་རིང་ལུགས་ཡིན་ཟེར་གི་ཡོད་པ་ལྟ་བུ་རེད།
དེ་ལྟར་བཤད་ཀྱང་དེ་དག་གི་ལྟ་བ་དེ་དབུ་མའི་ལྟ་བའི་ཕྱོགས་ལའང་འགྲོ་་་
གི་མེད། དབུ་མའི་ལྟ་བ་ངོ་མ་དེ་ཀླུ་སྒྲུབ་ཀྱིས་ཤེར་ཕྱིན་ལ་བརྟེན་ནས་ཕྱེས།
དེས་སངས་རྒྱས་བསྐྱངས་ཀྱིས་གསལ་བར་མཛད། སློབ་དཔོན་ཟླ་བས་དེ་
ལས་ཀྱང་གསལ་བར་མཛད། རང་རྒྱུད་པ་དབུ་མའི་ལྟ་བ་ལ་ཅུང་ཟད་ཉེ་
ཡང་རང་བཞིན་གྱིས་ཡོད་པ་ཁས་ལེན་པ་དང་དབུ་མའི་ལྟ་བ་རྟོགས་པར་་་་
རློམ་ནས་རང་བཞིན་གྱིས་མེད་ན་མེད་པས་ཁྱབ་པར་བཟུང་ཏེ། ཐལ་
འགྱུར་བས་བཏང་བའི་གཅིག་དུ་བྲལ་དང་། རྡོ་རྗེ་ཟེགས་མ་ལ་སོགས་པའི་
རིགས་པ་རྣམས་ཀྱིས་རྒྱུ་འབྲས་དང་བདེན་བཞི་སོགས་བཀག་འདུག་པར་་་
བསམ་ནས་ཐལ་འགྱུར་བ་ལ་མེད་ལྟ་པ་དང་ཆད་ལྟ་པ་ཞེས་གླེང་བཀལ། དེ་
ལ་ཐལ་འགྱུར་པས་ཕྱིར་དགག་པ་མཛད་པ་ཡིན། དེ་ཡང་གྲུབ་མཐའ་འོག་
མ་འོག་མའི་ལྟ་བ་དེ་གོང་མ་གོང་མའི་ལྟ་བ་གོ་བའི་ཐབས་དང་དེ་ལ་ཉེ་་་་་་
བྱེད་ཡིན་པ་ནི་དཔེར་ན་རྡོ་སྐས་འོག་མ་འོག་མ་དེ་གོང་མ་གོང་མར་འགོ་་་་
བའི་སྟེགས་བུ་བྱེད་པ་བཞིན་ཡིན། དེ་ཡང་མདོ་སྡེ་པ་སོགས་ཕྱི་དོན་བཞེད་
པ་ཐལ་འགྱུར་པས་ཕྱི་དོན་བཞེད་པ་དང་ཉེ་ལ། རང་རྒྱུད་པས་བདེན་གྲུབ་
472



མི་བཞེད་པ་ཐལ་འགྱུར་བའི་དེ་དང་ཚིག་གིས་ཉེ་བ་ཡིན། དེ་ཡང་གྲུབ་
མཐའ་འོག་མ་དག་གིས་ཐ་སྙད་དུ་ཡོད་པ་དང་ཡོད་པའི་ཁྱད་པར་མ་ཤེས་
པར་འདུག་ལ། ཐ་སྙད་དུ་ཡོད་པ་ལ་ཁྱད་ཆོས་གསུམ་ཚང་དགོས་ཏེ། དོན་
དམ་དཔྱོད་བྱེད་ཀྱི་ཚད་མས་མི་གནོད་པ་དང་། ཐ་སྙད་པའི་ཚད་མས་མི་
གནོད་པ། འཇིག་རྟེན་ན་དེ་ལ་དེར་གྲགས་པ་གསུམ་ཚང་དགོས་སོ། །
དེ་ཡང་འཇིག་རྟེན་གྲགས་པ་ཞེས་པ་དོན་དམ་དཔྱོད་བྱེད་ཀྱི་ཚད་མས་མ་་་
བརྟགས་མ་དཔྱད་པའི་ཤེས་པ་རང་འགའ་བ་ལ་གྲགས་པ་ལ་ཟེར། དེ་ཡང་
གོང་དུ་ཐལ་འགྱུར་བའི་ཁས་ལེན་པའི་རང་བཞིན་ཞིག་བཤད་པ་དེ་ཆོས་་་་་
ཉིད་ལ་རང་བཞིན་དུ་བྱས་པའི་རང་བཞིན་དེ་ཁས་ལེན་པ་ཡིན་ལ། བློས་
ཕར་བཏགས་ཙམ་མ་ཡིན་པར་རང་ངོས་ནས་གྲུབ་པའི་རང་བཞིན་དེར་་་་་
ཆོས་ཉིད་ཀྱང་མ་གྲུབ་པ་རེད། དེ་ཡང་སྐབས་འདིའི་དགག་བྱ་ལ་ལམ་དང་
རིགས་པའི་དགག་བྱ་གཉིས་ཡོད་པ་ལས་གཙོ་བོར་རིགས་པའི་དགག་བྱ་་་་
ཐོག་མ་ནས་ཐ་སྙད་དུ་ཡང་ཡོད་མ་མྱོང་བའི་རང་བཞིན་གྱིས་གྲུབ་པ་་་་་
འཇོག་དགོས་པ་རེད། དེ་རྒྱུ་མཚན་གང་ལ་ཐུག་ཟེར་ན། དཔེར་ན། སྒྲ་རྟག་
པ་བཀག་ན་སྒྲ་རྟག་འཛིན་ངང་གིས་ལོག་འགྲོ་བ་ལྟར། བདེན་གྲུབ་བཀག་
ན་བདེན་འཛིན་ཡང་ངང་གིས་ཁེགས་འགྲོ་བ་རེད། དེ་འགོག་བྱེད་ཀྱི་
རིགས་པ་ལ་མང་དུ་ཡོད་པ་ལས་གཙོ་བོ་རྟེན་འབྲེལ་གྱི་གཏན་ཚིགས་ཡིན་་་་་
པས་དེ་ལ་རིགས་པའི་རྒྱལ་པོ་ཟེར། དེ་ཡང་དབུ་མའི་ལྟ་བ་སྐྱོང་བའི་སྐབས་
སུ་དང་པོར་དགག་བྱའི་ང་དང་བདག་འཚོལ་དགོས། མཚམས་འདིར་ཐ་
473



སྙད་པའི་ང་དང་དགག་བྱའི་ང་གཉིས་ཡོད་པ་ལས། ཕྱི་མ་དགག་དགོས་
ཤིང༌། དེ་ངོས་ཟིན་པ་བྱེད་དགོས། དེ་ངོས་ཟིན་པ་ལ་གཞན་ཞིག་གིས་རང་
ལ་བསྟོད་སྨད་དང་སྒྲོ་སྐུར་བྱས་པ་དང་ཡང་མི་བསད་པ་ལྟ་བུ་དང་བརྐུས་
བྱས་པ་ལ་སོགས་པའི་གླེང་བཀལ་བ་དང་གད་པ་ལྟ་བུའི་གཡང་ཁར་ལྷུང་
ལ་ཁད་པ་ལྟ་བུའི་འཇིགས་སྐྲག་སྐྱེས་ན་ད་བཟོད་ངའོ་སྙམ་པའི་གང་ལའང་
ལྟོས་མེད་རང་སྐྱོ་བའི་བློ་ལིང་ངེ་བ་ཞིག་ལྷང་ལ་འབུད་ཅིང་དེ་དུས་བློའི་ཆ་
ཤས་ཤིག་གིས་བརྟགས་ན་ཕུང་བོའི་སྟེང་ནས་གང་ལའང་མ་བལྟོས་བའི་ང་
ཟེར་རྒྱུ་ཞིག་མྱོང་ཐོག་ནས་ངོས་ཟིན་པ་འོངས་ཞིང་དེ་ངོས་ཟིན་ན་སྟོང་་་་་་
ཉིད་རྟོགས་པ་ལ་ཆུ་ཚོད་གཅིག་ཡིན་པ་འདྲ་ཞེས་ཞལ་ཤེས་ལས་འབྱུང་་་་་་་
ཞིང་། དེ་ལ་གང་ཕྱིར་རྣམ་རྟོག་འཛིན་པར་ཡོངས་རིག་ན། །དོན་དམ་ཆོས་
དབྱིངས་གཞན་ལ་ལྟོས་མེད་འཆར། །གསུངས་པ་ལྟར་ཡིན། རིགས་པས་
དགག་བྱ་ཞེས་པའི་རིགས་པ་ནི་འཐད་པ་དང་འོས་པ་རུང་བ་ཞེས་པའི་་་་་
དོན་ཡིན། དེ་དག་ལ་ཐལ་རང་གི་དཔྱད་མཚམས་ཕྲ་མོ་མང་ཞིང་། འདིར་
ཐལ་རང་གཉིས་བར་ན་ཆོས་ཅན་མཐུན་སྣང་བ་མེད་པ་ཡིན། ཡིག་ཆ་
འགའ་རེར། ཆོས་ཅན་མཐུན་སྣང་དུ་མེད། མཐུན་སྣང་བ་ཡོད་ཟེར་བ་
སོགས་ཀྱང་སྣང་། དེ་ཡང་སྔ་རྒོལ་ཟླ་བ་གྲགས་པས་ཕྱི་རྒོལ་ལེགས་ལྡན་
འབྱེད་ལ། མྱུ་གུ་ཆོས་ཅན། རང་བཞིན་གྱིས་མེད་དེ། རྟེན་འབྲེལ་ཡིན་པའི་
ཕྱིར་ཞེས་དང༌། ཡང་མྱུ་གུ་ཆོས་ཅན། རྟེན་འབྲེལ་མ་ཡིན་པར་ཐལ། རང་
བཞིན་གྱིས་གྲུབ་པའི་ཕྱིར་ཞེས་བཏང་ན། དེའི་ཚེ་ཟླ་བ་གྲགས་པའི་ཐུགས་
474



ལ་མྱུ་གུ་ཆོས་ཅན་ཟེར་ན་རང་བཞིན་གྱིས་མ་གྲུབ་པ་གཞིར་བཞག་གིས་མྱུ་
གུ་ཆོས་ཅན་དུ་ལེན་པ་དང༌། ཕྱི་རྒོལ་ལེགས་ལྡན་གྱི་ཐུགས་ལ་རང་བཞིན་
གྱིས་གྲུབ་པའི་མྱུ་གུ་ལ་བསམ་པར་སྣང་ངོ་། །དེ་བས་ཆོས་ཅན་ཚད་མས་
གྲུབ་ཚུལ་མཐུན་སྣང་བ་མེད་གསུངས་པ་རེད། དེ་ཡང་རང་རྒྱུད་འགོག་
མཁན་གཙོ་བོ་སློབ་དཔོན་ཟླ་བ་གྲགས་པ་ཡིན། རང་རྒྱུད་པས་བདེན་གྲུབ་
རིགས་པའི་རྣམ་གྲངས་མང་བོས་འགོག་པའི་ཆ་ནས་དབུ་མ་བ་ཡིན་ཡང་་་་་
ཐལ་འགྱུར་བས་གཞལ་ན་རྟག་ཆད་ཀྱི་མཐར་ལྷུང་བ་ཡིན། གྲུབ་མཐའ་དེ་
དག་ཀྱང་སངས་རྒྱས་ཀྱི་གསུང་ལ་གོ་ལུགས་མི་འདྲ་བའི་དབང་གིས་བྱུང་བ་
རེད་དེ། དཔེར་ན། དགེ་རྒན་གྱིས་མ་འཐུང་ཟེར་ན། སློབ་མ་ཁ་ཤས་ཀྱིས་
ཆང་མ་འཐུང་ཟེར་བར་གོ་བ་དང་དེ་ལྟར་གོ་བ་ཡང་དག་རེད། ཁ་ཤས་
ཀྱིས་ཇ་མ་འཐུང་ཟེར་བ་ལྟར་གོ་ཞིང་དེ་ལྟར་སློབ་དཔོན་གྱིས་བསམས་མེད་
པས་ན་དེ་ཡང་དག་མ་ཡིན་པ་ལྟར་ཡིན་སོགས་བཤད་པ་རྒྱས་པར་མཛད།
སྐབས་སྔ་ཕྱི་དེ་དག་ཏུ་ལྟ་བའི་ཚེ་དང་པོར་ཐལ་འགྱུར་བས་འདོད་ཚུལ་གྱི་
རང་ལུགས་ངེས་ན་ཕྱོགས་སྔས་འདོད་པ་འགོག་ཚུལ་ཧ་མི་གོ་རྒྱུ་ཆེར་མེད།
གཉིས་པ་སློབ་དཔོན་དེ་གཉིས་སུའི་རྗེས་སུ་འབྲངས་ནས་ལྟ་བ་རྒྱུད་ལ་སྐྱེད་
པ་ནི་དེ་ལྟར་སོགས་ཏེ། ཐལ་འགྱུར་བའི་རྗེས་སུ་འབྲངས་དགོས་ཤིང་
འདི་ཡང་སྔར་བཤད་པ་ལྟར་ཐ་སྙད་དུ་རང་གི་ངོ་བོ་ཉིད་ཀྱིས་གྲུབ་པའི་་་་་
རང་བཞིན་འགོག་པ་དང་། དེ་བཀག་པ་ལ་འཁོར་འདས་ཀྱི་རྣམ་བཞག་
ཐམས་ཅད་ལེགས་པར་རུང་བ་ཞིག་དགོས་པས་ཚུལ་དེ་གཉིས་ལ་ངེས་པ་་་་
475



རྙེད་པར་བྱའོ་ཞེས་དེ་ལ་སྣང་བའི་སྟོང་བ་མི་སྒྲིབ་ཅིང་། །སྟོང་བས་སྣང་བ་
མི་འགོག་ལ། །སྟོང་དང་རྟེན་འབྱུང་དོན་གཅིག་པས། །ལམ་བཟང་དེ་ཚེ་
མངོན་དུ་གྱུར། །ཅེས་ཕྱག་ཆེན་ལས་འབྱུང་བ་ལྟར་དང༌། བླ་མཆོད་ལས།
འཁོར་འདས་རང་བཞིན་རྡུལ་ཙམ་མེད་པ་དང་། །རྒྱུ་འབྲས་རྟེན་འབྲེལ་
བསླུ་བ་མེད་པ་གཉིས། །ཕན་ཚུན་འགལ་མེད་གྲོགས་སུ་འཆར་བ་ཡི། །ཀླུ་
སྒྲུབ་དགོངས་དོན་ཞེས་པ་ལྟར་ཡིན་ལ། དེ་ལྟར་ལྟ་བ་རྟོགས་པའི་ཚད་ལ་
འཇམ་པའི་དབྱངས་ཀྱིས་རྗེ་རིན་པོ་ཆེ་ལ། སྣང་ཙམ་གྱིས་ཞེན་པ་ལྡོག་མི་
ལྡོག་ལྟོས་དང་ཞེས་གསུངས་པ་ལྟར་གོ་དགོས་གསུངས། ཡང་རྟག་མཐའ་
དང་རྟེན་འབྲེལ་གཉིས་འཁྲུལ་ཉེན་ཆེ་ཞིང་སྟོང་བ་དང་ཆད་པ་གཉིས་་་་་་་
འཁྲུལ་ཉེན་ཆེ། དེ་བས་ལྟ་མགུར་དུ། རྟེན་འབྲེལ་དང་རྟག་པའི་གཉེན་
བསྡེབས་ཤིང༌། །སྟོང་བ་དང་ཆད་པས་ལག་སྦྲེལ་བས། །དཔལ་ཞི་བའི་གྲོང་
ཁྱེར་ཆེན་པོར་རིང་། །མིག་གཡས་གཡོན་གཉིས་ཀ་ལྷག་པར་སྒྲིམས་
གསུངས་པ་རེད།
476



ལྟ་བ་རྒྱུད་ལ་སྐྱེད་པའི་ཚུལ།
གསུམ་པ་བྱེད་པ་དེ་ལ་བརྟེན་ནས་ལྟ་བ་རྒྱུད་ལ་སྐྱེད་པའི་ཚུལ་
ལ་གསུམ། གང་ཟག་གི་བདག་མེད་གཏན་ལ་དབབ་པ་དང་། ཆོས་ཀྱི་
བདག་མེད་གཏན་ལ་དབབ་པ། ལྟ་བ་དེ་དག་གོམས་པས་སྒྲིབ་པ་སྤོང་ཚུལ་
ལོ། །དང་པོ་ལ་གསུམ། བདག་རང་བཞིན་མེད་པ་གཏན་ལ་དབབ་པ་
དངོས། དེས་བདག་གི་བ་ཡང་རང་བཞིན་མེད་པར་བསྟན་པ། རིགས་པ་དེ་
རྣམས་གཞན་ལའང་སྦྱར་བའི་ཚུལ་ལོ། །དང་པོ་ལ་གཉིས་དཔེ་འགོད་པ་
དང་དོན་ལ་སྦྱར་བའོ། །དང་པོ་ལ་གཉིས་ལས་མཚམས་སྦྱར་བ་ནི་འཇུག་
འགྲེལ་དུ་སོགས་ཏེ། མདོ་དྲངས་པ་ལས་ཞེས་པ་ཉན་ཐོས་སྡེ་བའི་མདོ་
དྲངས་པ་ཡིན་ཞིང་། དོན་ནི་རང་བཞིན་གྱིས་གྲུབ་པའི་བདག་ཅེས་བྱ་བར།
འཛིན་ཅིང་ལྟ་བའི་སེམས་འདི་ནི་བདུད་ཀྱི་སེམས་ཡིན་ཏེ། སེམས་དེ་ནི་
བདུད་ཐམས་ཅད་འབྱུང་བའི་རྩ་བ་དང་བདུད་འཇུག་པའི་སྒོ་དང་བདུད་
ཀྱི་ཕྱོགས་སུ་གྱུར་པ་ཡིན་ནོ། །དེ་ལྟ་བུ་ཡིན་པ་ལ་ཁྱོད་ནི་སྔར་ཕན་ཆད་
བདག་རང་བཞིན་གྱིས་གྲུབ་པར་ལྟ་ཞིང་ཞེན་པར་གྱུར་པ་དེའི་སྒོ་ནས་་་་་་་
བདུད་ཀྱི་དབང་དུ་གྱུར་པ་ཡིན་ནོ། །དེ་ཡང་གང་ཟག་གི་བདག་མེད་དང་
ཆོས་ཀྱི་བདག་མེད་ཅེས་པའི་མེད་རྒྱུའི་བདག་ལ་ལེགས་བཤད་སྙིང་བོ་ལས་
477



བདག་གི་དོན་ནི་ངོ་བོའི་དོན་ནོ་ཞེས་པ་ལྟར་གང་ལ་ཡང་མ་ལྟོས་པའི་་་་་་
དང་བདག་གོ་སྙམ་པ་དེའི་དབང་གིས་ཆགས་སྡང་སྐྱེས། དེས་ལས་བསགས།
དེ་ལ་བརྟེན་ནས་སྡུག་བསྔལ་དང་ཀུན་འབྱུང་མཐའ་མེད་དུ་འཁོར་བ་ཡིན།
དེ་བས་འཁོར་བ་ཞེས་པ་དེ་ཡང་དེ་ལྟར་ལས་ཉོན་གྱིས་དབང་གིས་སྐྱེ་བ་སྣ་
ཚོགས་སུ་འཁོར་བ་ལ་འཁོར་བ་ཟེར་ཞིང་དེའི་དཔེར་ཟོ་ཆུན་འཁོར་ལོ་སྟེང་
འོག་ཏུ་རང་དབང་མེད་པར་འཁོར་ལུགས་འདི་བཞག་པ་ཡིན། དེ་ལ་ཡང་
ངར་འཛིན་ལྷན་སྐྱེས་ཞེས་པའི་དམིགས་ཡུལ་གྱི་ང་དང་འཛིན་སྟངས་ཀྱི་ང་
གཉིས་ལ་ཁྱད་པར་འབྱེད་དགོས་ཤིང་དང་པོ་དེ་འཆིང་གྲོལ་གྱི་གཞིར་ཡོད་
པ་ཞིག་དང་ཕྱི་མ་དེ་མེད་པའི་ཞིབ་ཆ་རྗེ་བླ་མས་ཕྱེས་པ་དེའི་དོན་མ་གོ་་་་་
བར་ཀོ་རམས་པས་རྗེ་བླ་མའི་ཐུན་མོང་མ་ཡིན་པའི་ཁྱད་ཆོས་དེ་ལ་གོ་བ་་་་
ལོག་སྟེ་དམིགས་ཡུལ་གྱི་ང་བཀག་འདུག་པར་བསམས་ནས་རྗེ་ལ་དགག་པ་
འདི་ལྟར་བྱས་ཏེ། མུ་སྟེགས་གཞུང་དང་ཁྱད་པར་མ་མཆིས་པའི། །གཞུང་
ལུགས་འདི་དག་དོགས་པའི་གནས་སུ་མཐོང༌། །ཞེས་པ་ལ་སོགས་པ་བྲིས་ཏེ་
ལྷག་མཐོང་ཆེ་ཆུང་དང་རྩ་འཇུག་གི་རྣམ་བཤད་གཉིས། ལེགས་བཤད་སྙིང་
བོ་རྣམས་སུ་ལས་འབྲས་ཀྱི་རྟེན་གྱི་གང་ཟག་དང་ང་སེམས་ཅན་དང་བདག་
རྣམས་བཀག་འདུག་ཚུལ་བཤད་པའི་དགག་ལན་དུ་འཇམ་དབྱངས་དགའ་
བའི་བློ་གྲོས་ཀྱི་རྩོད་ལན་གནམ་ལྕགས་འཁོར་ལོ། རྗེ་བཙུན་པའི་ཀོ་ལན་ཀླུ་
སྒྲུབ་དགོངས་རྒྱན། པཎ་ཆེན་བློ་བཟང་ཆོས་རྒྱན་གྱི་རྩོད་ལན་སེང་གེའི་ང་
རོ་སོགས་མཛད་ཡོད་གསུངས། དེ་ཡང་དཔེར་ན་ཆོས་རྣམས་རང་བཞིན་
478



གྱིས་མ་གྲུབ་པའི་རྒྱུ་མཚན་གྱིས་དངོས་པོ་གཅིག་ལ་གང་ཟག་དུ་མས་བལྟས་
ཚེ་མཛེས་མི་མཛེས་དང་ཟས་ལ་ཡང་ཞིམ་མི་ཞིམ་སོགས་རྟོག་པ་སྣ་ཚོགས་་་་
འོངས་ཤིང་ཐ་སྙད་ཀྱང་སྣ་ཚོགས་སུ་ཡོང་བ་ཡིན། དེ་ཡང་དཔེར་ན་བོད་
ཅིག་དང་ཧོས་ཧོས་ཤིག་གཉིས་ཀའི་ཐུན་མོང་གི་མདུན་དུ་ཕག་ཤ་སྡེར་མ་་་
གང་བཞག་ཚེ་བོད་ལ་ཞིམ་པ་དང་ཧོས་ཧོས་དེར་མི་ཞིམ་པར་སྣང་བ་དེ་་་་
ཡང་ཕག་ཤ་སྡེར་མ་གང་བོ་གཞི་ངོ་བོའི་སྟེང་ནས་ཞིམ་པར་ཡང་མ་གྲུབ་ལ་
ངོ་བོ་ཉིད་ཀྱིས་མི་ཞིམ་པར་ཡང་མ་གྲུབ་པའི་རྒྱུ་མཚན་ལ་ཐུག་པ་རེད།
གལ་ཏེ་ངོ་བོ་ཉིད་ཀྱིས་ཞིམ་པར་གྲུབ་ན་ཧོས་ཧོས་དེ་ལ་ཡང་ཞིམ་དགོས་་་་་
ཤིང་རང་བཞིན་གྱིས་མི་ཞིམ་པ་སྡེར་མ་གང་བོ་དེའི་སྟེང་དུ་གྲུབ་ན་བོད་པ་
དེ་ལ་ཡང་མི་ཞིམ་པ་ཡིན་དགོས་པ་རེད་གསུངས། དེ་བཞིན་དུ་ཤིང་རྟ་ཞེས་
པ་ཞིག་རང་བཞིན་གྱིས་མ་གྲུབ་པའི་རྒྱུ་མཚན་གྱིས་འཕང་ལོ་སོགས་ཚོགས་
ཙམ་ལ་ཤིང་རྟ་ཞེས་ཐ་སྙད་བཏགས་ཆོག་པ་དང་ཐ་སྙད་དེར་བརྟེན་ནས་་་
དེའི་ཚོགས་ཙམ་ལ་ཤིང་རྟའོ་སྙམ་པའི་བློ་འབྱུང་ཆོག་པ་རེད། དེ་བཞིན་
དུ་ང་དང་གང་ཟག་སེམས་ཅན་དང་བདག་སོགས་རང་བཞིན་གྱིས་མ་གྲུབ་
པའི་རྒྱུ་མཚན་གྱིས་ལས་འབྲས་ཀྱི་རྟེན་དང་འཁོར་འདས་ཀྱི་གཞིར་འོང་བ་
ཡིན། དེ་དག་རང་བཞིན་གྱིས་གྲུབ་ན་དེ་གང་ལའང་བལྟོས་མེད་དང་རྒྱུ་
རྐྱེན་ལའང་མ་བརྟེན་པར་རང་བཞིན་གྱིས་གྲུབ་དགོས། དེ་ལྟར་གྲུབ་ན་རྒྱུ་
ལས་འབྲས་བུ་འབྱུང་བ་དང་འཁོར་བ་ལ་བལྟོས་ནས་མྱང་འདས་འཇོག་པ་
སོགས་བྱར་མེད་པ་ཞིག་ཡིན་གསུངས། འདུ་བྱེད་ཕུང་བོ་འདི་སྟོང་སྟེ་ཞེས་
479



སོགས་ཀྱི་དོན་ནི་ཉན་ཐོས་སྡེ་བའི་ལུགས་ལ་འདུ་བྱེད་ཕུང་བོ་འདི་རྫས་་་་་་
ཡོད་ཀྱི་བདག་གིས་སྟོང་བ་སྟེ། འདི་ལ་དེ་འདྲའི་སེམས་ཅན་ཡོད་པ་མ་ཡིན་
ཞེས་འགྲེལ་དགོས་ཤིང་། ཐལ་འགྱུར་བའི་ལུགས་ལ། འདུ་བྱེད་ཕུང་བོ་འདི་
དག་རང་བཞིན་གྱིས་གྲུབ་པས་སྟོང་སྟེ་ཞེས་སྦྱར་ནས་འགྲེལ་དགོས། དེ་
ཡང་ཚིག་རྐང་འདིས་བདག་མེད་གཉིས་ཀ་སྟོན་ནམ་ཞེ་ན། རྐང་བ་འདིའི་
གདགས་གཞི་ཕུང་བོ་ལ་བརྟེན་ནས་བཏགས་པའི་བདག་རང་བཞིན་གྱིས་་་་
སྟོང་བར་སྟོན་པས་གང་ཟག་གི་བདག་མེད་སྟོན་པ་ཡིན་གྱི་ཕུང་བོ་རང་་་་་་
བཞིན་མེད་པར་སྟོན་པ་མིན་ཏེ། ལྷག་མཐོང་ཆུང་བ་ལས། གསུམ་པ་
དང་བཞི་བས་ཕུང་བོ་གང་ཟག་གི་བདག་གིས་སྟོང་བར་གསུངས་ལ་ཞེས་་་་་
གསུངས་པའི་ཕྱིར་རོ། །ཇི་ལྟར་སོགས་ཀྱི་དོན་ནི་དཔེ་བསྟན་པ་སྟེ། ཇི་ལྟར་
དཔེར་ན་འཕང་ལོ་དང་སྲོག་ཤིང་ལ་སོགས་པའི་ཡན་ལག་གི་ཚོགས་རྣམས་
འདུས་པ་ལ་བརྟེན་ནས་ཤིང་རྟ་ཞེས་བྱ་བར་ཐ་སྙད་བརྗོད་པ་ལྟར་རམ་དེ་
བཞིན་དུ་ཕུང་བོ་རྣམས་འདུས་པ་ལ་བརྟེན་ནས་ཀུན་རྫོབ་ཏུའམ་ཐ་སྙད་དུ་
བདག་གམ་སེམས་ཅན་ཞེས་བྱའོ་ཞེས་པའོ། །མདོར་ན་ཤིང་རྟ་དེ་རང་གི་
ཡན་ལག་འཁོར་ལོ་ལ་སོགས་པ་འདུས་པ་ལ་བརྟེན་ནས་ཤིང་རྟར་འདོགས་
པ་དེ་ཉིད་དཔེར་མཛད་ནས་ཕུང་བོ་རྣམས་འདུས་པ་ལ་བརྟེན་ནས་ཀྱང་་་་་
བདག་གམ་སེམས་ཅན་དུ་གདགས་པར་གསུངས་སོ། །ཞེས་ཤིང་རྟ་རྣམ་
བདུན་གྱི་སྐབས་སུ་ཤིང་རྟ་དཔེར་བྱས་པའང་ཤིང་རྟ་དང་གང་ཟག་གཉིས་
ལས། ཤིང་རྟ་རང་བཞིན་མེད་པ་འཆར་སླ་བའི་གནད་ཀྱིས་ཡིན་ལ། དེ་
480



ཡང་གང་ཟག་གི་བདག་མེད་སྒྲུབ་བྱེད་ཤིང་རྟ་རྣམ་བདུན་དང་ཆོས་ཀྱི་་་་་
བདག་མེད་སྒྲུབ་བྱེད་མཐའ་བཞིའི་སྐྱེ་འགོག་གཙོ་བོར་མཛད་ཀྱང་རིགས་
པ་དེ་དག་གི་རྩ་བའི་གནད་གང་ལ་འདུ་བའི་གཞི་ནི་རྟེན་འབྲེལ་གྱི་གཏན་
ཚིགས་ཡིན་པས་དེ་ལ་རིགས་པའི་རྒྱལ་པོ་ཟེར་གསུངས། འོ་ན་འདིར་ཀ་བ་
དང་བུམ་པ་ལྟ་བུའི་སྟེང་དུ་བདག་མེད་སྒྲུབ་པས་ཆོག་མོད་གང་ཟག་གི་་་་
སྟེང་དུ་བཤད་པ་དེ་ཇི་ཡིན་ཞེ་ན། དེ་ཡང་རང་ཉིད་འཁོར་བར་འཆིང་བྱེད་
ཀྱི་རྩ་བ་དེ་མཐར་གཏུགས་ན་རང་རྒྱུད་ཀྱི་ང་དང་ང་ཡི་བ་ལ་དམིགས་ནས་
དེ་རང་བཞིན་གྱིས་གྲུབ་པར་འཛིན་པའི་འཇིག་ལྟ་ལ་ཐུག་པས་ན་དེའི་སྟེང་
ནས་གཙོ་བོར་གསུངས་པ་ཡིན། དེ་ཡང་བདག་མེད་གཉིས་ཀྱི་རྟོགས་རིམ་
དེ་ཇི་ལྟ་བུ་ཞེ་ན། གང་ཟག་གི་བདག་མེད་རྟོགས་པའི་རྗེས་སུ་གདགས་
གཞིའི་ཕུང་བོ་རང་བཞིན་མེད་པར་རྟོགས་པ་ཡིན་ཏེ། ཇི་ལྟར་ཁྱོད་ཀྱི་
བདག་གི་འདུ་ཤེས་ནི། །ཤེས་པ་དེ་བཞིན་ཀུན་ལ་བློས་སྦྱར་བྱ། །གསུངས་
པ་ལྟར་ཡིན། འོན་ཀྱང་ཞིབ་ཆ་ལ། གང་ཟག་གི་བདག་མེད་རྟོགས་པའི་
སྔོན་དུ་ཆོས་དང་གང་ཟག་གཉིས་སུ་ཕྱེ་བའི་ཆོས་གང་ཡང་རུང་བ་ཞིག་་་་་་
རང་བཞིན་མེད་པར་རྟོགས་མི་སྲིད་ཅེས་པའི་དོན་དུ་འཁྲུལ་མི་རུང་སྟེ་ང་
ཚོ་རྗེ་བཙུན་པའི་ཡིག་ཆར། ཆོས་དང་གང་ཟག་གཉིས་སུ་ཕྱེ་བའི་ཆོས་
གཅིག་བདེན་མེད་དུ་རྟོགས་པས་ཆོས་ཀྱི་བདག་མེད་རྟོགས་པར་མི་འཇོག་
པའི་ཕྱིར་ཞེས་གསུངས་པའི་ཕྱིར་རོ། །དེས་ན་གང་ཟག་རང་བཞིན་མེད་པ་
དང་གདགས་གཞི་ཕུང་སོགས་རང་བཞིན་མེད་པར་རྟོགས་པ་རིམ་ཅན་ཁོ་
481



ནར་འབྱུང་ཡང་། གང་ཟག་དང་ཆོས་གཞན་གང་ཡང་རུང་བ་རང་བཞིན་
མེད་པར་རྟོགས་པ་ལ་གོ་རིམ་གྱི་ངེས་པ་མེད་དོ། །ཁ་ཐུག་འདིར་ཡིག་ཆ་སོ་
སོའི་བཞེད་མཚམས་མི་འདྲ་བ་མང་ངོ༌། །སྤྱོད་འཇུག་དར་ཊཱིཀ་ཏུ། བདག་
མེད་གཉིས་ལ་རྟོགས་དཀའ་སླ་ཡང་མེད་དེ། གཞི་གང་ཟག་དང་ཕུང་བོ་ལ་
རྫས་ཡོད་དང་བཏགས་ཡོད་ཀྱི་ཕྲ་རགས་ཀྱང་མི་འབྱེད་ལ་དགག་བྱའི་ཆོས་
བདག་ལ་ཕྲ་རགས་ཀྱི་ཁྱད་པར་ཡང་མི་འབྱེད་པས་སོ་ཞེས་དང༌། ལམ་རིམ་
ཆུང་བར། གཞི་གང་ཟག་དང་ཆོས་ཀྱི་སྟེང་དུ་ངེས་རྒྱུའི་བདག་མེད་ལ་ཕྲ་
རགས་མེད་ཀྱང་། ཁྱད་གཞིའི་གནད་ཀྱིས་གང་ཟག་གི་སྟེང་དུ་ངེས་སླ་ལ།
ཆོས་ཀྱི་སྟེང་དུ་ངེས་དཀའ་བའི་ཕྱིར་ཏེ་ཞེས་པ་གསུངས་གཉིས་ཚིག་ཟིན་་་་་
ཅུང་ཟད་མི་མཐུན་པར་མངོན་ནོ། །གཉིས་པ་དངོས་ལ་བཞི། ཤིང་རྟ་རང་
བཞིན་མེད་པའི་བཏགས་ཡོད་དུ་བསྟན་པ། དེ་ལ་རྩོད་པ་སྤོང་བ། མིང་གི་
ཁྱད་པར་གྱི་སྒོ་ནས་གྲུབ་པའི་ཚུལ། དེ་ལ་བརྟེན་ནས་མྱུར་དུ་ལྟ་བ་རྙེད་
པའི་ཕན་ཡོན་ནོ། །དང་པོ་ལ་གཉིས་ལས་བདག་ཕུང་མཐའ་བདུན་དུ་
མེད་པས་བཏགས་ཙམ་ཡིན་པ་ཤིང་རྟ་དང་འདྲ་བར་མདོར་བསྟན་པ་ནི།
འཇུག་པ་ལས་སོགས་ཏེ། རིགས་པ་ནི། བདག་ཆོས་ཅན། ཕུང་བོ་རྣམས་
དང་གཅིག་དང་ཐ་དད་སོགས་རྣམ་པ་བདུན་དུ་བཙལ་ན་མི་རྙེད་པར་ཕུང་
བོ་ལ་བརྟེན་ནས་བཏགས་ཙམ་ཡིན་པར་ཐལ། ཤིང་རྟ་དེ་རང་གི་ཡན་ལག་
ལས་རང་བཞིན་གྱིས་གཅིག་དང་ཐ་དད་སོགས་རྣམ་པ་བདུན་དུ་དཔྱད་ན་
རྙེད་པ་མེད་པས་ཤིང་རྟ་དེ་རང་གི་ཡན་ལག་ལ་བརྟེན་ནས་བཏགས་པ་་་་་
482



ཙམ་ཡིན་པ་བཞིན་ཡིན་པའི་ཕྱིར་ཞེས་པའོ། ། །ཤིང་རྟ་རྣམ་བདུན་དུ་
གྲུབ་ཚུལ་སོ་སོར་བཤད་པ་ལ་བཞི་ལས་ཤིང་རྟ་རང་གི་ཡན་ལག་ལས་རང་
བཞིན་གྱིས་གཅིག་ཐ་དད་གང་དུ་ཡང་མ་གྲུབ་ཚུལ་ནི། །
༢༠ དེ་ལ་ཤིང་རྟའི་སོགས་ཏེ། དེ་ལ་ཤིང་རྟའི་ཡན་ལག་ནི་ཤིང་རྟའི་
གཞི་འཛིན་པའི་སྲོག་ཤིང་དང་ཤིང་རྟ་གང་ལ་བརྟེན་ནས་འགྲོ་བར་བྱེད་་་་་
པའི་འཁོར་ལོ་དང་། ཕན་ཚུན་གྱི་འཁོར་ལོ་འཛིན་པར་བྱེད་པའི་གཟེར་བུ་
དང་འཕྲེད་ཤིང་ལ་སོགས་པའོ། །ཤིང་རྟ་ཆོས་ཅན། ཁྱོད་རང་གི་ཡན་ལག་
དེ་དག་དང་རང་བཞིན་གྱིས་གཅིག་མ་ཡིན་པར་ཐལ། དེ་དག་དང་རང་
བཞིན་གྱིས་གཅིག་ཡིན་ན་ཡན་ལག་དེ་རྣམས་དུ་མ་ཡིན་པ་བཞིན་དུ་ཤིང་
རྟ་དེ་ཡང་ཡན་ལག་གི་གྲངས་དེ་སྙེད་ཀྱིས་དུ་མར་འགྱུར་དགོས་པའི་ཕྱིར་་་
དང་། དེར་མ་ཟད་ཤིང་རྟ་དེ་ཉིད་གཅིག་ཡིན་པ་བཞིན་དུ་ཡན་ལག་དུ་མ་
དེ་རྣམས་ཀྱང་གཅིག་ཏུ་འགྱུར་དགོས་པའི་ཕྱིར་དང་། ཡང་ཡན་ལག་ཅན་
དང་ཡན་ལག་རང་བཞིན་གྱིས་གཅིག་ཡིན་ན་བྱེད་པ་པོ་དང་བྱ་བའི་ལས་་་་
ཀྱང་གཅིག་ཏུ་འགྱུར་བའི་སྐྱོན་ཡོད་པའི་ཕྱིར་རོ། །གཞན་ཡང་། ཤིང་རྟ་
ཆོས་ཅན། རང་གི་ཡན་ལག་དེ་རྣམས་དང་ངོ་བོས་གྲུབ་པའི་ཐ་དད་དམ་སོ་
སོ་བ་ཡང་མ་ཡིན་པར་ཐལ། དེ་ལྟར་ན། ངོ་བོ་ཐ་དད་དུས་མཉམ་པ་ཡིན་
དགོས་པ་གང་ཞིག དེ་ཡིན་ན་བུམ་པ་དང་སྣམ་བུ་ཕན་ཚུན་འབྲེལ་མེད་
པར་གནས་པ་བཞིན་དུ་ཤིང་རྟ་དང་ཡན་ལག་གཉིས་ཡན་གར་བར་ཏེ་རེ་་་་
རྐྱང་རེ་རྐྱང་འབྲེལ་མེད་དུ་སོ་སོར་དམིགས་ཤིང་གྲུབ་པར་འགྱུར་དགོས་པ་
483



ལས། དེ་ལྟར་སོ་སོར་མ་དམིགས་ཤིང་མ་གྲུབ་པའི་ཕྱིར་དང་། དེ་ལྟར་ངོ་བོ་
ཐ་དད་ན་ཤིང་རྟ་དེ་གང་ལ་འདོགས་པའི་གཞིའི་ཡན་ལག་མེད་པས་ཤིང་
རྟ་གདགས་པའི་གཞིའི་རྒྱུ་མེད་པར་འགྱུར་བའི་ཕྱིར་རོ། །ཤིང་རྟ་རང་
གི་ཡན་ལག་དང་རང་བཞིན་གྱིས་རྟེན་བརྟེན་པར་མ་གྲུབ་པ་ནི་རྟེན་དང་་་་
བརྟེན་པའི་སོགས་ཏེ། རེ་ལྡེ་ནི་རྩིད་པ་ལས་བྱས་པའི་སྦྲ་གུར་ལྟ་བུ་ལ་
བྱའོ། །དེ་ཡང་རྟེན་བརྟེན་པ་བརྟག་པའི་སྐབས་འདིར། དེ་གཉིས་ཕན་ཚུན་
རྟེན་དང་བརྟེན་པར་ཡོད་པ་ཙམ་མི་འགོག་གི རྟེན་དང་བརྟེན་པ་རང་གི་
མཚན་ཉིད་ཀྱིས་གྲུབ་པ་དེ་ཉིད་འགོག་པའོ། །འདིར་འཁར་གཞོང་དང་
ཞོ་གཉིས་དང་ལྷ་སྦྱིན་དང་རེ་ལྡེ་གཉིས་ཏེ་རྟེན་བརྟེན་པའི་དཔེར་བརྗོད་་་
གཉིས་གསུངས་པ་དེ་ཡང་ཕ་རོལ་པོ་རང་བཞིན་ཡོད་པར་སྨྲ་བ་ལ་ཤིང་རྟ་
དང་ཡན་ལག་དེ་དག་བརྟག་པ་མཐའ་བཟུང་གིས་རང་གི་མཚན་ཉིད་ཀྱིས་
རྟེན་བརྟེན་པར་གྲུབ་པ་ན་དེ་ལྟར་མ་གྲུབ་པའི་གཞན་གྲགས་ཀྱི་དཔེ་འགོད་
པ་སྟེ། དཔེ་སྦྱར་བ་འདི་འདྲ་ཐམས་ཅད་ལ་དེ་བཞིན་དུ་ཤེས་པར་བྱའོ། །
( རྟེན་དང་བརྟེན་པ་རང་གི་ཞེས་པར་འབྲས་ཧོར་པར་མར་རྟེན་དང་བརྟེན་པར་ཞེས་འབྱུང)
ཤིང་རྟ་རང་གི་ཡན་ལག་དང་རང་བཞིན་གྱིས་ལྡན་པ་མ་གྲུབ་པ་ནི། ལྡན་
པའི་སོགས་ཏེ། ( ལྷ་སྦྱིན་ཅེས་པར་ཞོལ་པར་གསར་དང་བཀྲ་ཤིས་འཁྱིལ་པར་གཉིས་རྣམས་སུ་
ལྷས་བྱིན་ཅེས་འབྱུང》འགོག་ཚུལ་འདི་ཡང་ལྷ་སྦྱིན་རྣ་བ་དང་ལྡན་པ་ཙམ་ཐ་་་་་
སྙད་དུ་ཡོད་པ་རྒྱུ་མཚན་དུ་བྱས་ན་ལྷ་སྦྱིན་རྣ་བ་དང་ལྡན་པ་དེ་མི་འགོག་
པ་གྲགས་ཤིང་གྲུབ་པ་ལྟར། ཤིང་རྟ་ལ་ཡང་རང་གི་ཡན་ལག་དང་ལྡན་པ་
484



ཙམ་འགོག་པ་མ་ཡིན་པས། འདིར་འགོག་རྒྱུ་ནི་ཤིང་རྟ་དེ་རང་གི་ཡན་ལག་
དང་རང་གི་མཚན་ཉིད་ཀྱིས་གྲུབ་པའི་ལྡན་པ་དེ་ཉིད་འགོག་གོ ་།ཤིང་
རྟ་རང་གི་ཡན་ལག་ཚོགས་ཙམ་དང་དབྱིབས་གང་དུ་ཡང་མ་གྲུབ་ཚུལ་ལ་་་་
གཉིས། དངོས་ཀྱི་དོན་དང་རིགས་པ་དེ་གཞན་ལ་ཁ་སྤོ་བའོ། །དང་པོ་ལ་
གཉིས་ལས་ཕྱོགས་ལྷག་མ་གཉིས་ངོས་གཟུང་བ་ནི། ཕྱོགས་ལྷག་མ་སོགས་
ཏེ། ཡན་ལག་ཚོགས་ཙམ་ཤིང་རྟར་འཇོག་པ་དང་ཡན་ལག་གི་དབྱིབས་
ཁྱད་པར་བ་ཤིང་རྟར་འཇོག་པའི་ཕྱོགས་གཉིས་བརྟག་པའོ། །ཚོགས་པ་
ཤིང་རྟར་འདོད་པ་དགག་པ་ནི། དེ་ལ་ཤིང་རྟ་སོགས་ཏེ། འདིར་རང་སྡེ་
དངོས་པོར་སྨྲ་བ་དག་སོགས་ཀྱི་དོན་ནི། དེ་དག་གིས་ཡན་ལག་ཚོགས་པ་
ཙམ་ཡན་ལག་ཡིན་ཟེར་ཞིང་། ཡན་ལག་ཚོགས་པ་ཙམ་མིན་པའི་ཡན་ལག་
མི་འདོད་པ་ལ། འོ་ན་ཡན་ལག་ཚོགས་པ་ཙམ་ནི་ཡན་ལག་ཡིན་གྱི་ཡན་
ལག་ཅན་མིན་པས་ཁྱོད་ཀྱིས་ཡན་ལག་ཅན་གཏན་མེད་དུ་ཁས་བླངས་པར་
སོང་ཞེས་རིགས་པས་འཕུལ་བ་དང་། ཕྱོགས་སྔ་མས་དངོས་སུ་ཁས་བླངས་
པ་ནི་ཡན་ལག་རྣམས་རྫས་སུ་གྲུབ་ཀྱང་ཡན་ལག་ཅན་རྫས་སུ་མེད་པར་་་་་
འདོད་པ་ལ་གོ་དགོས་པ་འདྲའོ། །རིགས་པས་གྲུབ་ཚུལ། ཡན་ལག་མེད་
པར་ཐལ། ཡན་ལག་ཅན་མེད་པའི་ཕྱིར། འདོད་ན། ཡན་ལག་འདུས་
པའང་མེད་པར་ཐལ་བས་ཡན་ལག་གི་ཚོགས་པ་ཤིང་རྟ་མ་ཡིན་པར་ཐལ་
ལོ་ཞེས་སོ། །ཁྱད་པར་སྦྱར་མི་དགོས་སོགས་ཀྱི་དོན་ནི། ཤིང་རྟ་དེ་རང་
གི་ཡན་ལག་ཚོགས་པ་ཙམ་ཞིག་ཡིན་པ་འགོག་པ་ལ་སློབ་དཔོན་ཟླ་གྲགས་་་་
485



འདིའི་བཞེད་པས། ཁྱད་པར་རང་བཞིན་གྱིས་དང་རང་ངོས་ནས་དང་ངོ་
བོ་ཉིད་ཀྱིས་ཞེས་སོགས་ལྟ་བུ་སྦྱར་མི་དགོས་ཏེ། ཤིང་རྟའི་ཡན་ལག་གི་
ཚོགས་པ་དེ་ཤིང་རྟའི་གདགས་གཞི་ཡིན་པའི་ཕྱིར་ཏེ། བདག་གི་ཕུང་བོ་
ཚོགས་པ་དེ་དག་གི་གདགས་གཞི་ཡིན་པས་ཚོགས་པ་དེ་བདག་ཏུ་གཞན་དུ་
མི་རུང་བར་གསུངས་པ་དེས་མཚོན་ནུས་པས་སོ། །དབྱིབས་ཤིང་རྟར་
འདོད་པ་དགག་པ་ལ་ཤིང་རྟའི་དབྱིབས་ཁྱད་པར་བ་ཤིང་རྟར་འཇོག་པ་མི་
འཐད་ཚུལ་ནི། གལ་ཏེ་ཡན་ལག་སོགས་ཏེ། ཁོ་ན་རེ། ཤིང་རྟའི་ཡན་ལག་
ཚོགས་པ་ཙམ་ཤིང་རྟར་མི་འདོད་ཀྱི། ཤིང་རྟའི་ཡན་ལག་དེ་རྣམས་ཤིང་
རྟར་བསྒྲིགས་པའི་དུས་ཀྱི་ཤིང་རྟའོ་སྙམ་པའི་བློ་སྐྱེད་ནུས་ཀྱི་དབྱིབས་ཁྱད་
པར་བ་དེ་ཤིང་རྟར་འཇོག་གོ་ཟེར། དེ་མི་འཐད་པར་ཐལ། དབྱིབས་དེ་
འདྲ་ཤིང་རྟར་འཇོག་པའི་སྐབས་འདི་ལ་སྔར་གོང་དུ་བཤད་པ་ལྟར་རང་སྡེ་
དངོས་སྨྲ་བས་ཤིང་རྟའི་ཡན་ལག་ཅན་རྫས་སུ་མེད་པར་འདོད་པས་ན་ཤིང་
ལྟའི་ཡན་ལག་ཀྱང་རྗེས་སུ་མེད་པར་འགྱུར་བའི་ཕྱིར་དང་། རྫས་སུ་མེད་
པའི་ཤིང་རྟའི་ཡན་ལག་གི་དབྱིབས་ཁྱད་པར་བ་དེ་ཙམ་ཞིག་ཤིང་རྟར་་་་་་་
འཇོག་པ་མི་རིགས་སོ་ཞེས་སྐྱོན་བརྗོད་པ་ནི་ཁོ་རང་གི་ཁས་བླངས་དང་་་་་་
འགལ་བར་བརྗོད་པ་ཡིན་པའི་ ཕྱིར། རིགས་པའང་མིན་ཞེས་པའི་འང་གི་
སྒྲ་ནི་ཤིང་རྟའི་ཡན་ལག་གི་ཚོགས་པ་ཙམ་ཤིང་རྟར་མི་རུང་བ་མ་ཟད་ཅེས་
པའོ། །ཤིང་རྟའི་ཡན་ལག་སོ་སོའི་དབྱིབས་ཤིང་རྟར་འདོད་པ་མི་འཐད་
ཚུལ་ནི། གཞན་ཡང་དེ་འདྲ་སོགས་ཏེ། འཇུག་པའི་ཁྱོད་དབྱིབས་སོགས་ཀྱི་
486



དོན་ནི་དངོས་སྨྲ་བ་ཁྱོད་ཀྱི་འདོད་པ་ལྟར་ན་ཤིང་རྟར་འཇོག་རྒྱུའི་དབྱིབས་
དེ་ཤིང་རྟའི་ཡན་ལག་རེ་རེ་ལ་མ་བསྒྲིགས་པའི་དུས་སུ་གང་ཡོད་པར་གྱུར་
པ་དེ་ག་ཇི་ལྟ་བར་ཕྱིས་བསྒྲིགས་ནས་ཤིང་རྟར་གྲུབ་ཅིང་། ཤིང་རྟར་
གཏོགས་པའི་གནས་སྐབས་ལའང་ཤིང་རྟའི་ཡན་ལག་སོ་སོའི་དབྱིབས་དེ་་་
སྔར་གྱི་དེ་བཞིན་དུ་ཁྱད་པར་མེད་པར་ཡོད་པ་ཡིན་ནོ། །དེ་ལྟར་སྔ་ཕྱིའི་དེ་
འདྲའི་དབྱིབས་ཁྱད་མེད་དུ་ཡོད་ན། སྔར་ཡན་ལག་དེ་རྣམས་མ་བསྒྲིགས་
པའི་སོ་སོར་ཕྱེ་བར་གྱུར་པའི་སྐབས་སུ་ཤིང་རྟའི་ཡན་ལག་ཕྱེ་བ་དེ་དག་ལ་
ཤིང་རྟ་ཡོད་པ་མ་ཡིན་པ་ཇི་ལྟར་ཡིན་པ་དེ་བཞིན་དུ། དེ་ལྟར་ཡན་ལག་
བྱེ་བ་དེ་དག་བསྒྲིགས་པའི་སྐབས་སུ་ཡང་ནི་ཤིང་རྟ་ཡོད་པ་མ་ཡིན་པར་་་་་
འགྱུར་ཏེ། ཡན་ལག་སོ་སོ་བའི་དབྱིབས་ཙམ་ཞིག་ཤིང་རྟར་འཇོག་པའི་
ཕྱིར་རོ་ཞེས་གསུངས་པའི་སྐྱོན་འདི་སྟོན་ཏོ། །ད་ལྟ་གལ་ཏེ་སོགས་གྱི་དོན་
ནི། ད་ལྟ་ཡན་ལག་དེ་དག་བསྒྲིགས་པའི་དུས་སུ་ཤིང་རྟ་གྲུབ་པའི་དུས་ཡིན་
ལ་གལ་ཏེ་ཤིང་རྟ་གྲུབ་པ་ཉིད་ཀྱི་དུས་འདིར་ཤིང་རྟའི་འཕང་ལོ་ལ་སོགས་
པའི་ཡན་ལག་རྣམས་ཀྱི་དབྱིབས་སོ་སོ་ལ་སྔར་མ་བསྒྲིགས་པའི་དུས་ཀྱི་་་་་
དབྱིབས་མི་འདྲ་བའི་ཁྱད་པར་ཐ་དད་པ་ཞིག་བསྟན་དུ་ཡོད་ན། སྔ་མ་དང་
མི་འདྲ་བའི་ཡན་ལག་སོ་སོའི་དབྱིབས་གསར་དུ་བྱུང་བ་འདི་དང་འདིའོ་་་་
ཞེས་མིག་ཤེས་ལ་སྣང་བའི་སྒོ་ནས་ངོས་གཟུང་དུ་ཡོད་པར་གྱུར་ན་དེ་ལྟར་
ཡང་གཟུང་དུ་ཡོད་པ་མིན་ཏེ། དེ་ལྟར་གཟུང་དུ་མེད་པ་དེའི་ཕྱིར་ཤིང་རྟའི་
ཡན་ལག་སོ་སོའི་དབྱིབས་ཙམ་ཞིག་ཤིང་རྟར་ཡོད་པ་མ་ཡིན་ནོ་ཞེས་པའོ། །
487



ཚོགས་པའི་དབྱིབས་ཀྱི་སྤྱི་ལ་ཤིང་རྟར་འདོད་པ་མི་འཐད་པའི་ཚུལ་ནི་གལ་
ཏེ་ཡན་ལག་སོགས་ཏེ། འཇུག་པའི་གང་ཕྱིར་སོགས་ཀྱི་དོན་ནི། རྒྱུ་མཚན་
གང་གི་ཕྱིར་དངོས་སྨྲ་བ་ཁྱོད་ཀྱི་འདོད་པ་ལྟར་ན་ཚོགས་ཅིང་སྟེ་ཅི་ཡང་་་་་་
རྫས་ཡོད་དུ་མེད་པར་འདོད་པས། ཁྱོད་ཀྱིས་ཤིང་རྟར་འཇོག་རྒྱུའི་དབྱིབས་
གོང་གི་དེ་འདྲ་བ་ཤིང་རྟའི་ཡན་ལག་ཚོགས་པ་དེ་ཉིད་ཀྱི་གདགས་གཞི་དེ་
ལ་འདོགས་པ་མ་ཡིན་པར་འགྱུར་ཏེ་ཁྱོད་ཀྱིས་རྫས་ཡོད་ཁོ་ན་གདགས་་་་་
གཞིར་བྱས་པ་ལ་བཏགས་ཡོད་རྣམས་འདོགས་པར་ཁས་བླངས་པའི་ཕྱིར་
རོ། །དེ་ལྟར་འདོགས་པ་མ་ཡིན་ན། གདགས་གཞི་གང་ཞིག་ཅི་ཡང་རྫས་སུ་
ཡོད་པ་མ་ཡིན་པའི་བཏགས་ཡོད་དེ་ལ་བརྟེན་ནས་སྐབས་འདིར་ནི་ཤིང་་་་
རྟར་འཇོག་རྒྱུའི་དབྱིབས་སུ་འདོགས་པ་ལྟ་ཞིག་ཚུལ་ཇི་ལྟར་འཐད་པར་་་་་
འགྱུར་ཏེ་ཤིན་ཏུ་མི་འཐད་པར་འགྱུར་རོ་ཞེས་གསུངས་པའི་སྐྱོན་འདི་ཡོད་
དོ་ཞེས་པའོ། །དེ་ཡང་བཏགས་ཡོད་ཀྱི་གདགས་གཞི་ལ་རྫས་ཡོད་མི་འདོད་
པའང་དབུ་མ་ཐལ་འགྱུར་བའི་རང་ལུགས་ལ་ཡང་ཤིང་རྟའི་ཡན་ལག་་་་་་་་
ཚོགས་པའི་དབྱིབས་དེ་ནི་ཤིང་རྟའི་གདགས་གཞི་ཁོ་ན་ཡིན་ལ། ཤིང་ ་
རྟ་དེ་ནི་ཚོགས་པའི་དབྱིངས་དེ་ལ་བཏགས་པའི་བཏགས་ཆོས་ཡིན་པས་དེ་
འདྲའི་དབྱིབས་དེ་ཙམ་ཞིག་ནི་ཤིང་རྟར་མི་འདོད་དོ། །རྒྱུ་མཚན་དེའི་ཕྱིར་
ཡན་ལག་ཚོགས་པའི་དབྱིབས་དེ་འདྲ་ཤིང་རྟ་ཡིན་པ་འགོག་པའི་དགག་བྱ་
དབྱིབས་དེ་ཉིད་ལ་ཡང་རང་བཞིན་གྱིས་སོགས་ཀྱི་ཁྱད་པར་སྦྱར་མི་དགོས་
སོ། །རིགས་པ་དེ་གཞན་ལ་ཁ་སྤོ་བ་ལ་གཉིས། མི་བདེན་པའི་ཚོགས་པ་ལ་
488



བརྟེན་ནས་བདེན་མེད་ཀྱི་དབྱིབས་སུ་འདོགས་པ་འཐད་ན་མི་བདེན་པའི་
རྒྱུ་ལས་བདེན་མེད་ཀྱི་འབྲས་བུ་སྐྱེ་བ་འཐད་པར་བསྟན་པ་ནི། གལ་ཏེ་
བདེན་པ་སོགས་ཏེ། (བདེན་པར་མེད་པ་ཞེས་པར་དགའ་འབྲས་པར་གཉིས་ན་བདེན་པ་
མེད་པ་ཞེས་དང)ཡང( ཁྱོད་ཀྱི་འདི་ནི་ཞེས་པར་ཞོལ་པར་གསར་དང་བཀྲ་ཤིས་འཁྱིལ་པར་་་་་
གཉིས་ན་ ཁྱོད་ཀྱིས་ཞེས་འབྱུང་ངོ）འཇུག་པའི་ཁྱོད་ཀྱི་སོགས་ཀྱི་དོན་ནི་དངོས་སྨྲ་
བ་ཁྱོད་ཀྱི་ཡན་ལག་གི་ཚོགས་པ་བཏགས་ཡོད་ལ་བརྟེན་ནས་དབྱིབས་་་་་་
བཏགས་ཡོད་འདོགས་པ་འདི་ནི་ཇི་ལྟར་འདོད་པ་དེ་ལྟར་དུ་མི་བདེན་པ་་་
བཏགས་པར་ཡོད་པ་ཡི་མ་རིག་པ་ས་བོན་ལྟ་བུའི་རྒྱུ་ལ་བརྟེན་པར་བྱས་་་་་
ནས་རིམ་པ་བཞིན་དུ་འབྲས་བུའི་རྣམ་པ་འདུ་བྱེད་དང་མྱུ་གུ་ལྟ་བུ་མི་་་་་་
བདེན་པ་བཏགས་ཡོད་ཀྱི་རང་བཞིན་ཅན་དེ་དག་སྐྱེ་བས་མཚོན་ཏེ། དེ་
འདྲ་བའི་རྒྱུ་མི་བདེན་པ་ཐམས་ཅད་ལས་རང་རང་གི་འབྲས་བུ་མི་བདེན་
པ་ཐམས་ཅད་ཀྱང་ནི་སྐྱེ་བར་ཁྱོད་ཀྱིས་ཤེས་པར་གྱིས་ཤིག་ཅེས་པའོ། །
རིགས་པ་དེ་གཞན་ལ་ཁ་སྤོ་བ་དངོས་ནི། ཤིང་རྟའི་དཔེ་སོགས་ཏེ།
གཟུགས་ལ་སོགས་པའི་རྡུལ་བརྒྱད་ནི་གཟུགས་དྲི་རོ་རེག་བྱ་བཞི་དང་ས་ཆུ་
མེ་རླུང་གི་རྡུལ་བཞི་སྟེ་བརྒྱད་དོ། །གང་གི་ལྟོ་ལྡིར་བ་དང་སོགས་ཀྱི་དོན་ནི་
གང་གི་ལྟོ་ལྡིར་བ་དང་མགྲིན་པ་རིང་བ་སོགས་ཀྱི་མཚན་ཉིད་ཅན་དེ་་་་་
བུམ་པ་ཡིན་པར་འདོད་ཀྱི། ལྟོ་ལྡིར་བ་སོགས་བུམ་པར་མི་འདོད་དེ།
གཞན་དུ་ན་དེ་རྣམས་བུམ་པ་ཡིན་པར་མ་ཟད་ལྟོ་བ་དང་མགྲིན་པར་ཡང་
ཐལ་ལོ་ཞེས་པའོ། །གཉིས་པ་དེ་ལ་རྩོད་པ་སྤོང་བ་ལ་གཉིས་ལས་ཡན་ལག་
489



ཅན་ཤིང་རྟ་མེད་པའི་རྩོད་པ་སྤང་བ་ལ་རྩོད་པ་དངོས་ནི་འདིར་དངོས་སྨྲ་
སོགས་ཏེ། (རང་བཞིན་ཡོད་མེད་ཅེས་པ་ལ་བཀྲ་ཤིས་འཁྱིལ་མཆན་རྐྱང་པར་མར་རང་བཞིན་
ཞེས་པ་ཆད་དོ)འོན་ཅིག་ནི་ཚུར་ཐོང་ཞིག་དང་ཚུར་སྤྲོད་ཅིག་དང་། ཁྱེར་ཤོག་
ཅེས་པའི་དོན་དང་ཆོས་ཤིག་ནི་ཁྱེར་ཞིག་དང་། བཅོས་པའི་སྐུལ་ཚིག་
ལའང་འཇུག་གོ། （རྣམ་པར་དཔྱད་ནས་ཞེས་པར་དགའ་འབྲས་པར་གཉིས་ན་བཅད་ནས་
ཞེས་འབྱུང་ངོ)དངོས་སྨྲ་བ་ན་རེ། རང་བཞིན་གྱིས་ཡོད་མེད་དཔྱོད་པའི་
རིགས་པས་གོང་དུ་ཇི་སྐད་བ ཤད་པའི་ཚུལ་དུ་རང་བཞིན་གྱིས་གཅིག་དང་
ཐ་དད་ལ་སོགས་པ་རྣམ་པ་བདུན་གྱི་སྒོ་ནས་ཤིང་རྟ་བཙལ་བ་ན་དེས་ཤིང་
རྟ་མ་རྙེད་ན་ཤིང་རྟ་དེ་མེད་པར་འགྱུར་དགོས་ལ། །ཤིང་རྟ་མེད་པར་སོང་
བ་དེ་ལྟ་ཡིན་ན་འཇིག་རྟེན་ན་ཤིང་རྟའི་ཐ་སྙད་འདོགས་པ་རྣམས་བྱར་་་་་
མེད་པར་འགྱུར་དགོས་སོ། དེ་ལྟར་འགྱུར་ན་དེ་ཡང་མི་འཐད་དེ། འཇིག་
རྟེན་ན་ཤིང་རྟ་འོན་ཅིག་དང་ཉོས་ཤིག་དང་ཆོས་ཤིག་ཅེས་བྱ་བ་ལ་སོགས་
པའི་ཐ་སྙད་བསྙོན་དུ་མེད་པའི་སྒོ་ནས་འཇུག་ལྡོག་བྱེད་པ་མཐོང་བ་ཡང་་་་
ཡིན་ནོ། །ལན་ལ་གཉིས་ལས་སྐྱོན་དེ་དངོས་སྨྲ་བ་ཁོ་ན་ལ་ཡོད་པར་བསྟན་
པ་ནི་འདིའི་ལན་དུ་སོགས་ཏེ། ད་ལྟའི་དབུ་མའི་དོན་སྨྲ་བར་འདོད་པ་ཁ་
ཅིག་ན་རེ། ཤིང་རྟ་ཆོས་ཅན། ཡོད་པ་མ་ཡིན་པར་ཐལ། རང་བཞིན་ཡོད་
མེད་འཚོལ་བའི་རིགས་པས་མི་རྙེད་པའི་ཕྱིར་ཟེར་། དེ་ལ་ཁྱབ་པ་མེད་དེ།
རང་བཞིན་ཡོད་མེད་འཚོལ་བའི་རིགས་པས་མི་རྙེད་ན་མེད་པས་ཁྱབ་ན།
གདོན་མི་ཟ་བར་ཁྱེད་ཅག་ལ་ཐ་སྙད་པའི་རྣམ་གཞག་ཐམས་ཅད་བྱང་་་་་་
490



མེད་པའི་སྐྱོན་དུ་འགྱུར་བའི་ཕྱིར་རོ། ་ །རང་ལ་ཉེས་པ་མེད་པའི་ཚུལ་ནི།
རང་ལ་སོགས་ཏེ། དབུ་མ་པས་རྣམ་པ་བདུན་དུ་མི་རྙེད་པར་འདོད་པའི་
སྐྱོན་མེད་དེ། རང་ལུགས་ལ་རྣམ་པ་བདུན་གྱིས་བདེན་པ་གཉིས་སུ་འཚོལ་
བ་སོ་སོར་མི་དགོས་ཀྱང༌། རང་རྒྱུད་པས་རྣམ་པ་བདུན་གྱིས་དོན་དམ་པར་
བཙལ་ན་མི་རྙེད་ཀྱང་ཐ་སྙད་པར་འདོད་པའི་ལོག་རྟོག་འགོག་པའི་ཕྱིར། །
དེ་ནི་དེ་ཉིད་དུའམ་འཇིག་རྟེན་དུ་ཞེས་སོགས་གསུངས་པ་ཡིན་ལ་དེའི་དོན་
ནི། ་ དབུ་མ་ཐལ་འགྱུར་བའི་རང་ལུགས་ལ་དེ་ལྟར་དཔྱད་པས་མ་རྙེད་
པ་ན་མེད་པར་འགྱུར་བའི་སྐྱོན་མེད་དེ། ཤིང་རྟ་དེ་ནི་དེ་ཁོ་ན་ཉིད་དུའམ་
འཇིག་རྟེན་གྱི་ཐ་སྙད་གང་དུ་ཡང་རང་གི་བཏགས་དོན་གོང་དུ་བཤད་པ་་་་
ལྟར། རིགས་པས་འཚོལ་ལུགས་རྣམ་པ་བདུན་གྱི་སྒོ་ནས་རྙེད་ཅིང་འགྲུབ་
པར་འགྱུར་བ་མིན་མོད་ཀྱི། འོན་ཀྱང་དེ་ལྟ་བུའི་རྣམ་པར་དཔྱོད་པ་བྱས་པ་
མེད་པར་ཏེ་དེ་འདྲའི་དཔྱད་པ་མ་བྱས་པར་འཇིག་རྟེན་ཐ་སྙད་ཙམ་ཉིད་
ལ་བརྟེན་ནས་ཤིང་རྟ་འདི་ནི། ཤིང་རྟ་རང་གི་ཡན་ལག་འཁོར་ལོ་ལ་སོགས་
པ་རྣམས་ལ་བརྟེན་ནས་འདོགས་ཤིང་འཇོག་པ་ཡིན་པས་ཤིང་རྟ་མི་འགྲུབ་
པའི་སྐྱོན་མེད་དོ་ཞེས་པའོ། །(རྣམ་དཔྱོད་མེད་པར་ཞེས་པ་ལ་དགའ་འབྲས་པར་གཉིས་
དང་བཀྲ་ཤིས་འཁྱིལ་པར་གཉིས་ན་རྣམ་དཔྱད་ཅེས་དང་ཁེགས་པ་ག་ལ་ཡིན་ཞེས་པར་འབྲས་་་་་་
ཧོར་པར་མར་ག་ལ་སྲིད་ཅེས་འབྱུང》ཡན་ལག་རང་བཞིན་གྱིས་ཡོད་པའི་རྩོད་པ་་་་
སྤང་བ་ནི་གལ་ཏེ་རྣལ་འབྱོར་སོགས་ཏེ། ཁ་ཅིག་འདི་སྙམ་དུ་བདག་མེད་
སྒོམ་པའི་རྣལ་འབྱོར་པས་དེ་ལྟར་རྣམ་པ་བདུན་གྱིས་ཤིང་རྟ་ལ་རྣམ་པར་་་་
491



དཔྱད་པ་ན་དཔྱོད་པའི་རིགས་པ་དེས། ཤིང་རྟ་མ་རྙེད་པས་ན་ཤིང་རྟ་དེ་
ལ་རང་གི་ངོ་བོས་གྲུབ་པའི་རང་བཞིན་མེད་པར་འགྱུར་མོད་ཀྱང་ཤིང་རྟ་་་
དེའི་ཡན་ལག་འཁོར་ལོ་ལ་སོགས་པ་རྣམས་ལ་ནི་དེ་འདྲའི་རང་བཞིན་ཡོད་
དོ་སྙམ་ན། དེའི་ལན་ནི་ཤིང་རྟ་ལ་རང་བཞིན་གྱིས་གྲུབ་པ་མེད་པར་དེའི་
ཡན་ལག་ལ་རང་བཞིན་གྱིས་གྲུབ་པ་འཚོལ་བ་ནི་སྣམ་བུ་མེས་ཚིག་པ་་་་་
ཐལ་བའི་ཁྲོད་ལ་སྣལ་མ་འཚོལ་བར་ཞུགས་པ་ཁོ་ན་ཡིན་པས་དེ་ལྟར་་་་་་་
འཚོལ་མཁན་ཁྱོད་ནི་འཇིག་རྟེན་འདིར་ཁྲེལ་བའི་བཞད་གད་དུ་བྱ་བའི་་་་་་
གནས་སུ་འོས་པ་ཞིག་ཡིན་ཏེ། ཡན་ལག་ཅན་གྱི་ཤིང་རྟ་རང་བཞིན་གྱིས་
མེད་ན་ཤིང་རྟའི་ཡན་ལག་ཀྱང་རང་བཞིན་གྱིས་མེད་པ་ཁོ་ནར་འགྱུར་ཏེ།
དཔེར་ན། སྣམ་བུ་ཆ་ཐམས་ཅད་ནས་མེས་ཚིག་པ་ན་སྣམ་བུའི་སྣལ་མ་མི་
ལུས་པ་བཞིན་ནོ། །(ཤིང་རྟ་དང་འབྲེལ་བ་མེད་པས་ཞེས་པར་བཀྲ་ཤིས་འཁྱིལ་མཆན་རྐྱང་
པར་མར་མེད་པའི་ཞེས་འབྱུང་ངོ)བློ་མེས་ཡན་ལག་ཅན་བསྲེགས་ཡན་ལག་གོ །
ཞེས་ཡན་ལག་ཅན་རང་བཞིན་མེད་པར་རྟོགས་པས་ཡན་ལག་རང་བཞིན་
མེད་པར་རྟོགས་པར་གསུངས་པའང་གོང་དུ་ཞུས་པ་ལྟར་གང་ཟག་རང་་་་་
བཞིན་མེད་པར་རྟོགས་པའི་བློ་དེས་ཕུང་བོ་རང་བཞིན་མེད་པ་རིགས་པའི་
སྟོབས་ཤུགས་ཀྱིས་རྟོགས་པར་བཤད་པ་དང་འདྲའོ། །སྔར་ཤིང་རྟའི་ཡན་
ལག་འཁོར་ལོ་ལ་སོགས་པ་ཕྲལ་ནས་སིལ་བུར་གནས་པའི་ཚེ། དེ་རྣམས་
ཤིང་རྟའི་ཡན་ལག་ཡིན་འདྲ་བ་ཞིག་གསུངས་པ་ཐ་སྙད་རགས་པའི་དབང་
དུ་བྱས། འོག་ཏུ་ཡན་ལག་རྣམས་སོ་སོར་ཕྲལ་བའི་ཚེ་འཁོར་ལོ་སོགས་ཤིང་
492



རྟའི་ཡན་ལག་མིན་པར་བཤད་པ་ཐ་སྙད་ཕྲ་མོའི་དབང་དུ་བྱས་པ་སྟེ་རང་
ལུགས་ཕྱི་མ་ལྟར་རོ། །གསུམ་པ་མིང་གི་ཁྱད་པར་གྱི་སྒོ་ནས་གྲུབ་པའི་ཚུལ་
ལ་གཉིས་ལས་དང་པོ་དངོས་ནི་འཇུག་འགྲེལ་སོགས་ཏེ་ཤིང་རྟ་ནི་འཕང་ལོ་
ལ་སོགས་པ་དེ་ཉིད་རང་གི་ཡན་ལག་ཏུ་བཞག་པ་དང་རང་གི་ཆ་ཤས་སུ་་་་
བཞག་པ་ལ་བལྟོས་ནས་རིམ་པ་བཞིན་དུ་ཤིང་རྟ་ལ་ཡན་ལག་ཅན་དང་ཆ་
ཤས་ཅན་ཞེས་པའི་མིང་གི་ཐ་སྙད་ཀྱི་དོན་གྲུབ་བོ། །ཐ་སྙད་དེ་ལྟར་གྲུབ་
པ་དེ་བཞིན་དུ་ཐ་སྙད་གཞན་ཡང་ཤིང་རྟ་དེ་རང་གི་འཕང་ལོ་ལ་སོགས་པ་
ཤིང་རྟ་རང་གི་ཉེ་བར་བླང་བྱར་བྱས་ནས་དེ་ཤིང་རྟས་ཉེ་བར་ལེན་པར་་་་་
བྱེད་པའི་བྱ་བར་བཞག་པ་ལ་བལྟོས་ནས་ཤིང་རྟ་དེ་ལ་བྱེད་པ་པོ་དང་ཤིང་
རྟའི་གདགས་གཞི་གཟུགས་སོགས་ཤིང་རྟའི་ཉེ་བར་ལེན་པ་ཉིད་དུ་བཞག་
པ་ལ་བལྟོས་ནས་ཤིང་རྟ་དེ་ལ་ཉེ་བར་ལེན་པ་པོའི་མིང་ཐ་སྙད་ཀྱང་་་་་་་་་
གདགས་པར་བྱའོ། །ཐ་སྙད་དེ་དག་ལ་སོགས་པ་གཞན་ཡང་འདོགས་པ་
ཡང་ཤིང་རྟའི་སྒོ་ནས་འགྲོ་བ་དང་འོང་བ་དང་ལེན་པ་དང་འདོར་བ་ལ་་་་་
སོགས་པའི་འཇུག་ལྡོག་གི་དགོས་པ་དེ་ཉིད་ཀྱི་ཕྱིར་སོ་སོ་ལ་གྲགས་པ་དང་
ཐུན་མོང་དུ་གྲགས་པ་སྣ་ཚོགས་འདོགས་པ་མ་ཡིན་ནོ། །རང་སྡེ་འགའ་ཞིག་
གིས་ཆ་སོགས་ཡོད་ཀྱང་ཆ་ཅན་སོགས་མེད་པར་སྨྲ་བ་མི་འཐད་ཚུལ་ནི་་་་་
རང་སྡེ་སོགས་ཏེ། འཇུག་པའི་དོན་ནི། འཇིག་རྟེན་ལ་བསྙོན་མེད་དུ་གྲགས་
པའི་ཐ་སྙད་ཀྱིས་བཞག་པའི་ཀུན་རྫོབ་པ་བྱ་བ་དང་བྱ་བ་མ་ཡིན་པའི་་་་་་
འདོར་ལེན་གྱི་ཐ་སྙད་ཀྱི་གཞིར་གྱུར་པ་འདི་རྣམས་བཤིག་པའི་སྒོ་ནས་མ་་་
，
493



བརླག་ཅིག་ཅེས་པའི་དོན་འདི་དངོས་སྨྲ་བ་དེ་དག་ལ་ཆེད་གཉེར་ལྟ་བུས་
གསུངས་སོ། ། །དེས་ན་དོན་དམ་པར་ཡན་ལག་དང་ཡན་ལག་ཅན་སོགས་
མེད་མཉམ་དང་ཐ་སྙད་དུ་ཡོད་མཉམ་འདོད་པ་བདེན་གཉིས་ལས་མ་་་་་་་
ཉམས་པའོ། །
བཞི་བ་དེ་ལ་བརྟེན་ནས་ལྟ་བ་མྱུར་དུ་རྙེད་པའི་ཕན་ཡོན་ལ་་་་
གཉིས་ལས་དེ་ཁོ་ན་ཉིད་ལ་བདེ་བླག་ཏུ་འཇུག་པའི་ཕན་ཡོན་ནི་འཇུག་་་་་
འགྲེལ་སོགས་ཏེ། (མི་འགྱུར་ཞིང་མ་བརྟགས་པར་ཞེས་པར་བཀྲ་ཤིས་འཁྱིལ་པར་གཉིས་ན་
མ་བཏགས་པར་ཞེས་འབྱུང་ངོ)དེ་ཡང་འཇིག་རྟེན་གྱི་ཐ་སྙད་ཀྱིས་བཞག་པའི་་་་་་
ཀུན་རྫོབ་འདི་ནི་ཚུལ་དེ་ལྟར་རིགས་པས་རྣམ་པར་དཔྱད་པའི་སྒོ་ནས་་་་་་
བཙལ་བ་ན་རིགས་པ་དེས་རྙེད་པའི་སྒོ་ནས་ཡོད་པར་མི་འགྱུར་ཞིང་། དེ་
ལྟར་རིགས་པས་མ་བརྟགས་པར་འཇིག་རྟེན་གྱི་ཐ་སྙད་དམ་གྲགས་པ་ཙམ་
གྱིས་ཡོད་པར་བཞག་པ་དེ་ཉིད་ཀྱི་ཕྱིར་ན། དེ་ཁོ་ན་ཉིད་ཀྱི་དོན་འཚོལ་
བའི་རྣལ་འབྱོར་པས་ནི་དེ་འདྲའི་རིགས་པས་དཔྱད་པ་དང་མ་དཔྱད་པའི་
འཇོག་མཚམས་ཀྱི་རིམ་པ་འདི་ཉིད་ཀྱིས་ཀུན་རྫོབ་འདི་ལ་གནས་ལུགས་ཇི་
ལྟར་ཡིན་རིགས་པས་རྣམ་པར་དཔྱོད་པའི་ཚེ་ན་རྫུན་པའི་སྡོད་ལུགས་ཀྱིས་
ཚུགས་མི་ཐུབ་པར་འགྲོ་ཚུལ་ཤེས་ནས་ཤིན་ཏུ་ཆེས་མྱུར་བ་ཁོ་ནར་ཀུན་་་་་་་
རྫོབ་དེའི་སྡོད་ལུགས་ཇི་ལྟར་ཡིན་པའི་དེ་ཁོ་ན་ཉིད་ཀྱི་གཏིང་དཔོག་པར་་་་
ནུས་པའི་སྒོ་ནས་ཁོང་དུ་ཆུད་པར་འགྱུར་རོ། །ཚུལ་ཇི་ལྟར་གཏིང་དཔག་
པར་ནུས་ཞེ་ན། ཤིང་རྟ་རྣམ་པ་བདུན་གྱི་སྒོ་ནས་བཙལ་བ་ན་རྙེད་དུ་
494



གཏན་ནས་མེད་ན་དེ་ལྟར་རྙེད་དུ་མེད་པའི་ཤིང་རྟ་གང་ཡིན་པ་དེ་ལ་ནི་་་་
ཚུལ་ཇི་ལྟར་ན་རང་ངོས་ནས་གྲུབ་པའི་རང་བཞིན་ཡོད་ཅེས་རྣལ་འབྱོར་་་
པས་དེ་འདྲའི་རང་བཞིན་མེད་པར་ངེས་པ་རྙེད་པར་འགྱུར་རོ། །དུས་གང་
གི་ཚེ་ངེས་པ་རྙེད་ན། དེ་ཡང་རྣལ་འབྱོར་པ་དེས་རྣམ་པ་བདུན་གྱི་སྒོ་ནས་
ཤིང་རྟ་དེའི་ཡོད་པ་ཞེས་བྱ་བ་ཆ་ཙམ་ཡང་མི་རྙེད་པ་དེའི་ཚེ་དེ་ལྟར་ངེས་
པ་རྙེད་དོ། །དེ་ལྟར་དང་པོར་རྣལ་འབྱོར་པས་ཤིང་རྟ་རྣམ་པ་བདུན་གྱིས་
བཙལ་བ་ན་མི་རྙེད་ལ། དེ་ནས་དེ་ལྟར་བཙལ་བ་ན་རྙེད་དུ་མེད་པའི་ཤིང་
རྟ་ལ་རང་བཞིན་གྱིས་གྲུབ་པ་མེད་དོ། །སྙམ་དུ་ངེས་པ་རྙེད་པའི་རིམ་པའི་
ཐབས་ཀྱི་ཚུལ་དེས་ནི་ཀུན་རྫོབ་མི་འཇིག་པར་མ་ཟད་དེ་ཁོ་ན་ཉིད་ཚུལ་་་་་་
བཞིན་དུ་སྒོམ་པ་ལའང་བདེ་བླག་ཏུ་དཀའ་ཚེགས་མེད་པར་འཇུག་པར་་་་་
འགྱུར་བ་ཡིན་པས་ན། ཐལ་འགྱུར་བའི་སྐབས་འདིར་ཤིང་རྟ་དེའི་གྲུབ་
པའམ་ཡོད་པའི་ཚུལ་ནི་མ་དཔྱད་མ་བརྟགས་པར་གྲུབ་པ་དེ་བཞིན་དུ་་་་་
འདོད་པར་བྱ་བ་ཁོ་ནའོ་ཞེས་ཤིང་རྟའི་དཔྱད་པ་རྣམ་པ་བདུན་གྱི་སྒོ་ནས་
བྱེད་ལུགས་དེ་འདྲ་བ་དེའི་ནི། དེ་ཁོ་ན་ཉིད་དམ་རང་བཞིན་གྱིས་མེད་པའི་
དོན་གྱི་གཏིང་མྱུར་དུ་དཔོག་པར་སློབ་དཔོན་ཟླ་བ་གྲགས་པས་གསུངས་པ་
ཡིན་པས་ན་དཔྱད་པ་བྱེད་ལུགས་འདི་ནི་གཞན་ལས་ཁྱད་པར་དུ་འཕགས་
ཤིང་ཤིན་ཏུ་གནད་ཆེ་བ་ཡིན་ནོ། །དེ་ཡང་ཤིང་རྟ་རང་བཞིན་མེད་པར་
རྟོགས་ན་དེའི་ཚེ་ཁྱད་གཞི་གཞན་གྱི་སྟེང་གི་སྟོང་བ་ཉིད་ལ་བློ་ཁ་ཕྱོགས་པ་
ཙམ་གྱིས་ངེས་པ་དྲང་འོང་བ་ཡིན་ལ། བསྟན་དར་ལྷ་རམས་པ་དབུས་ནས་
495



ཡུལ་དུ་ཕེབས་སྐབས་ལམ་བར་དུ་བ་རྡོའི་སྟེང་ནས་ལྟ་བ་རྙེད་ཟེར་རྒྱུ་་་་་་
ཡོད་གསུངས། ཤེས་བྱ་རང་བཞིན་མེད་པ་རྟོགས་སླ་བ་ཡིན་ནོ་ཞེས་པ་ལས་
འཕྲོས་ནས་སྤྱིར་ལམ་རིམ་འདིར་ཤིང་རྟ་རྣམ་པ་བདུན་གྱི་རིགས་པས་་་་་་་
དགག་བྱ་འགོག་ལུགས་གཙོ་བོར་གསུངས་ཤིང་རྒྱལ་དབང་ལྔ་བའི་འཇམ་་་་
དཔལ་ཞལ་ལུང་དང་པཎ་ཆེན་བློ་བཟང་ཡེ་ཤེས་ཀྱི་དམར་ཁྲིད་མྱུར་ལམ་་་
ལས་གནད་བཞིའི་དཔྱད་པ་གཙོ་བོར་བྱས་ཡོད་ལ་དེ་ཡང་གནད་བཞིའི་་་་་
དཔྱད་པ་མདོར་བསྡུས་ཤིག་ཞུ་ན་དང་པོ་དགག་བྱ་ངེས་པའི་གནད་ནི་གོང་
དུ་མང་དུ་ཞུས་པ་ལྟར་ཡིན་ལ་གཉིས་པ་ཁྱབ་པ་ངེས་པ་ནི། དེ་ལྟར་སྔར་
བཤད་པ་ལྟར་གྱི་དགག་བྱའི་དོན་སྤྱི་འཕྱུག་མེད་དུ་བློ་ལ་ལམ་གྱིས་ཤར་བ་
ན་དེ་འདྲའི་ངར་འཛིན་ལྷན་སྐྱེས་ཀྱིས་བཟུང་བའི་ང་དེ་རང་བཞིན་གྱིས་་་་
གྲུབ་ན་གདགས་གཞིའི་ཕུང་བོ་དང་ངོ་བོ་གཅིག་དང་ཐ་དད་གང་རུང་དུ་་་་
གྲུབ་དགོས་ཀྱི། དེ་གཉིས་གང་རུང་ལས་གཞན་པའི་ཕུང་གསུམ་པ་མི་སྲིད་
དེ། སྤྱིར་ཆོས་དེ་ཡོད་ན་གཅིག་དང་དུ་མ་གང་རུང་དུ་ཡོད་དགོས་ཤིང་།
སྤྱི་ལ་དེ་ལྟར་ཁྱབ་པ་གྲུབ་པ་ན་བྱེ་བྲག་བདེན་པར་ཡོད་ནའང་བདེན་པའི་
གཅིག་དང་བདེན་པའི་དུ་མ་གང་རུང་དུ་ཡོད་དགོས་པའི་ཁྱབ་པར་ཐག་་་་
ཆོད་པས་དེ་འདྲའི་ང་དེ་ཡོད་ཕྱིན་ཆད་ཕུང་བོ་དང་རང་བཞིན་གྱིས་གྲུབ་་་
པའི་གཅིག་དང་ཐ་དད་གང་རུང་ལས་འོས་མི་འདུག་ཅིང་། དེ་གཉིས་གང་
རུང་ལ་མེད་ཕྱིན་ཁོ་མེད་པར་ཐག་ཆོད་སྙམ་དུ་ངེས་པ་འདྲེན་པ་ནི་ཁྱབ་པ་
ངེས་པའི་གནད་ཡིན། གསུམ་པ་བདེན་པའི་གཅིག་བྲལ་དུ་ངེས་པའི་གནད་
496



ནི། དགག་བྱའི་གནས་ཚུལ་གསལ་བཏབ་སྟེ་བདག་དང་ཕུང་བོ་གཉིས་སྣང་
ཚུལ་དེ་ལྟར་དོན་སྟེང་ནས་གྲུབ་པའི་གཅིག་ཡིན་ན་བློ་ལ་ཐ་དད་དུ་སྣང་རྒྱུ་
མེད་པ་དང་དབྱེ་བ་ཐ་དད་གཏན་མེད་ཀྱི་གཅིག་ཡིན་དགོས། དེའི་རྒྱུ་
མཚན་ངོ་བོ་གཅིག་ལ་ལྡོག་པ་ཐ་དད་པར་སྣང་བའི་སྣང་ཚུལ་དང་གནས་་་
ཚུལ་མི་མཐུན་པ་ལྟ་བུ་ཀུན་རྫོབ་ཀྱི་རྫུན་ཚུལ་ཡིན་ཞིང་། བདེན་པར་གྲུབ་
པ་ལ་དེ་འདྲ་མི་རུང་ཞིང་སྣང་ཚུལ་དང་གནས་ཚུལ་མཐུན་དགོས། དེ་ལྟ་ན་
བདག་ཁས་བླངས་པ་དོན་མེད་དུ་འགྱུར་ཏེ། བདག་གི་ཕུང་བོ་ཞེས་བརྗོད་
ཚེ་ཕུང་བོའི་ཕུང་བོ་དང་། བདག་གི་བདག་ཅེས་བརྗོད་པ་དང་ཁྱད་མེད་དུ་
འགྱུར་བས་བདག་དང་བདག་གི་ཕུང་བོ་ཞེས་སོ་སོར་འཇོག་པ་དོན་མེད་་་་་
ཅིང་། རྩ་ཤེ་ལས། ཉེ་བར་ལེན་པ་མ་གཏོགས་པའི། །བདག་ཡོད་མ་ཡིན་
བྱས་པའི་ཚེ། །ཉེ་བར་ལེན་ཉིད་བདག་ཡིན་ན། །ཁྱོད་ཀྱི་བདག་ནི་མེད་པ་
ཡིན། །ཞེས་གསུངས་པ་ལྟར། ཉེ་བར་བླང་བྱའི་ཕུང་བོ་ལྔ་ལས་གཞན་པའི་
ཉེ་བར་ལེན་པ་པོའི་བདག་མེད་པར་འགྱུར་བའི་སྐྱོན་དང་། དེར་མ་ཟད་
འཇུག་པ་ལས། ལེན་པོ་རང་ཉེར་ལེན་གཅིག་རིགས་དངོས་མིན། དེ་ལྟ་ན་
ལས་བྱེད་པོ་གཅིག་ཉིད་འགྱུར་ཞེས་གསུངས་པ་ལྟར། ཉེ་བར་བླང་བྱ་དང་
ཉེ་བར་ལེན་པ་པོ། ལུས་དང་ལུས་ཅན་ཡན་ལག་དང་ཡན་ལག་ཅན་རྣམས་
གཅིག་ཏུ་འགྱུར་བའི་སྐྱོན་འབྱུང་། དེར་མ་ཟད་ཕུང་བོ་དང་གཅིག་ཡིན་ན།
འཇུག་པ་ལས། གལ་ཏེ་ཕུང་བོ་བདག་ན་དེ་ཕྱིར་དེ། །མང་བས་བདག་དེ་
དག་ཀྱང་མང་བོར་འགྱུར། །ཞེས་གསུངས་པ་ལྟར་ཕུང་བོ་ལྔ་ཡོད་པ་བཞིན་
497



བདག་ཀྱང་ལྔར་འགྱུར་བ་དང་ཡང་ན་བདག་གཅིག་ལས་མེད་པ་ལྟར་ཕུང་
བོ་ཡང་ལྔར་མི་འཐད་པར་གཅིག་ཏུ་ཐལ་བའི་སྐྱོན། བདག་ཕུང་བོ་ལྔ་ཡིན་
བཞིན་དུ་མ་ཡི་མངལ་དུ་ཉིང་མཚམས་སྦྱོར་བ་དོན་མེད་པའི་སྐྱོན། ཡང་
ང་ལུས་དང་ངོ་བོ་རང་བཞིན་གྱིས་གཅིག་ཡིན་ན་ཤི་བའི་འོག་ཏུ་ལུས་མེར་
བསྲེགས་ནས་ཐལ་བར་འགྱུར་བའི་ཚེ་ང་ཡང་མེར་བསྲེགས་ནས་ཐལ་བར་
འགྱུར་བའི་སྐྱོན། ང་དེར་མ་ཟད་ང་སྐྱེ་བ་ཕྱི་མར་ཉིང་མཚམས་སྦྱོར་བ་
བཞིན་དུ་ལུས་ཀྱང་ཉིང་མཚམས་སྦྱོར་བར་འགྱུར་བའམ།། ཡང་ལུས་དེ་
ཉིང་མཚམས་སྦྱོར་དུ་མེད་པ་ལྟར་ཡང་ཉིང་མཚམས་སྦྱོར་རྒྱུ་མེད་པའི་སྐྱོན།
བདག་གཟུགས་མེད་ཁམས་སུ་སྐྱེ་བ་མི་སྲིད་པའི་སྐྱོན། བདག་བེམ་པོ་ཡིན་
པའི་སྐྱོན་བཅས་འབྱུང་། ང་དང་ལུས་སེམས་གཉིས་གཅིག་ཡིན་ན། ངའི་
ལུས་དང་ངའི་སེམས་ཞེས་ཁྱད་གཞི་ཁྱད་ཆོས་སོ་སོར་འཛིན་པ་དོན་མེད་་་་་
པའི་སྐྱོན། གཞན་ཡང་བདག་ཕུང་རང་ངོས་ནས་གྲུབ་པའི་གཅིག་ཡིན་ན་
ཡུལ་དུས་དང་ཆ་ཐམས་ཅད་ནས་གཅིག་ཡིན། དགོས་ཤིང་། དེ་ལྟ་ན་རྩ་ཤེ་
ལས། གལ་ཏེ་ཕུང་བོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །
ཞེས་གསུངས་པ་ལྟར་ཕུང་བོ་སྐྱེ་འཇིག་བྱེད་པ་ཇི་ལྟར་བདག་ཀྱང་སྐྱེ་འཇིག་
བྱེད་པར་འགྱུར་ཞིང་། དེ་ལྟ་ན་གཟུགས་ཀྱི་ཕུང་བོ་སྔ་ཕྱི་རྒྱུན་ཆད་པའི་
ཚུལ་གྱིས་སྐྱེ་འཇིག་བྱེད་པ་བཞིན་དུ་བདག་ཀྱང་རྒྱུན་ཆད་པའི་ཚུལ་གྱིས་སྐྱེ་
འཇིག་བྱེད་པར་ཐལ་བའི་སྐྱོན། སྐྱེ་བ་སྔ་ཕྱིའི་སྐྱེ་བ་སྔ་ཕྱི་སོ་སོའི་ཕུང་བོ་
དང་ངོ་བོ་རང་བཞིན་གྱིས་གཅིག་ཡིན་ན་སྐྱེ་བ་སྔོན་མིའི་ང་དང་ཚེ་འདིའི་
498



ང་གཉིས་རང་བཞིན་གྱིས་གཅིག་ཡིན་ནམ་ཐ་དད་ཡིན། གཅིག་ཡིན་ན་སྐྱེ་
བ་སྔོན་མ་དུད་འགྲོར་གྱུར་པའི་གླེན་ལྐུགས་ཀྱི་སྡུག་བསྔལ་རྣམས་ཀྱང་ཚེ་་་་
འདིར་མྱོང་དགོས་པ་དང་། ད་ལྟའི་མིའི་བདེ་བ་སྔོན་མའི་དུད་འགྲོ་ལ་མྱོང་
དགོས་པར་ཐལ་བ་དང༌། སྐྱེ་བ་སྔ་ཕྱི་རང་བཞིན་གྱིས་ཐ་དད་ཡིན་ན།
འཇུག་པ་ལས། བྱམས་པ་ཉེར་སྦས་ལ་བརྟེན་ཆོས་རྣམས་ནི། །གཞན་ཉིད་
ཕྱིར་ན་རྒྱུད་གཅིག་གཏོགས་མིན་ཏེ། །གང་དག་རང་མཚན་ཉིད་ཀྱིས་སོ་སོ་
བ། །དེ་དག་རྒྱུད་གཅིག་གཏོགས་པ་རིགས་མ་ཡིན། །ཞེས་བྱམས་པ་དང་
ཉེར་སྦས་རྒྱུད་ཐ་དད་པ་བཞིན་དུ་རང་བཞིན་གྱིས་འབྲེལ་མེད་ཐ་དད་ཡིན་
དགོས་པས་སྐྱེ་བ་སྔ་མའི་ཚེ་རབས་དུ་མ་དྲན་པའི་མངོན་ཤེས་མི་འཐད་་་་་་
པའི་སྐྱོན་དང༌། རྩ་ཤེས་ལས། གལ་ཏེ་འདི་ནི་གཞན་འགྱུར་ན། །དེ་མེད་པ་
ཡང་འབྱུང་བར་འགྱུར། །དེ་བཞིན་དུ་ནི་གནས་འགྱུར་ཞིང་། །དེ་མ་ཤི་བར་
སྐྱེ་བར་འགྱུར། །ཆད་དང་ལས་རྣམས་ཆུད་ཟ་དང་། །གཞན་གྱིས་བྱས་པའི་
ལས་རྣམས་ནི། །གཞན་གྱིས་སོ་སོར་མྱོང་བ་དང་། །དེ་ལ་སོགས་པ་ཐལ་
བར་འགྱུར། །ཞེས་གསུངས་པ་ལྟར་ལས་བྱས་པ་ཆུད་ཟོས་པར་འགྱུར་བའི་
སྐྱོན་འབྱུང་ཞིང་། གལ་ཏེ་སྔ་མའི་བདག་དོར་ཡང་བདག་ཕྱི་མ་ཞིག་གིས་
འབྲས་བུ་མྱོང་བས་སོ་སྙམ་ན། དེ་ལྟ་ན་རང་བཞིན་གྱིས་གྲུབ་པའི་གང་ཟག་
གཞན་གྱིས་བསགས་པའི་ལས་ཀྱི་འབྲས་བུ། རང་བཞིན་གྱིས་གྲུབ་པའི་གང་
ཟག་གཞན་གྱིས་མྱོང་བའི་ལས་མ་བྱས་པ་དང་འཕྲད་པར་འགྱུར་བའི་སྐྱོན་
སོགས་གནོད་བྱེད་དུ་མ་འབབ་པས་བདག་ཕུང་བོ་ལྔ་དང་རང་བཞིན་གྱིས་
499



གྲུབ་པའི་གཅིག་ཏུ་གྲུབ་ལུགས་ཤིག་གཏན་ནས་མི་འདུག་སྙམ་དུ་ངེས་པ་
རྙེད་པ་ནི་བདེན་པའི་གཅིག་བྲལ་ངེས་པའི་གནད་ཡིན། གནད་བཞི་བ་
བདེན་པའི་དུ་བྲལ་ངེས་པ་ནི་དེ་ལྟར་གཅིག་བྲལ་ངེས་པ་ལ་བརྟེན་ནས་ད་
ནི་བདག་དང་ཕུང་བོ་གཉིས་རང་བཞིན་གྱིས་གྲུབ་པའི་ཐ་དད་ལས་འོས་མི་
འདུག་སྙམ་ན། འོ་ན་དེ་ལྟར་རང་བཞིན་གྱིས་ཐ་དད་དུ་གྲུབ་ན་རྩ་ཤེ་ལས།
བདག་ནི་ཉེ་བར་ལེན་པ་ལས། །གཞན་ཉིད་འཐད་པ་མ་ཡིན་ཏེ། །གཞན་
ཉིད་ཡིན་ན་ལེན་མེད་པར། །བཟུང་ཡོད་རིགས་ནའང་བཟུང་དུ་མེད། །
ཅེས་པ་ལྟར་ར་ལུག་གླང་གསུམ་ལས་ར་ལུག་གཉིས་ལོགས་སུ་བཀར་བའི་་་་
ཤུལ་དུ་གླང་འདི་ཞེས་སྟོན་རྒྱུ་ཡོད་པ་ལྟར་གཟུགས་ཚོར་འདུ་ཤེས་འདུ་བྱེད་
རྣམ་ཤེས་ཏེ་ཕུང་བོ་ལྔ་རེ་རེ་ནས་བསལ་བའི་ཤུལ་དུ་འདི་ནི་འདིའོ་ཞེས་་་་་
ཕུང་བོ་དང་འབྲེལ་མེད་ཅིག་ངོས་འཛིན་རྒྱུ་དགོས་པ་ལ་དེ་ལྟར་ངོས་གཟུང་
དུ་མེད་པ་དང་། རྩ་ཤེ་ལས། གལ་ཏེ་ཕུང་བོ་རྣམས་ལས་གཞན། །ཕུང་བོའི་
མཚན་ཉིད་མེད་པར་འགྱུར། །ཞེས་པ་ལྟར་བདག་ལ་ཕུང་བོ་འདུས་བྱས་སུ་
མཚོན་པའི་མཚན་ཉིད་སྐྱེ་འཇིག་སོགས་མི་ལྡན་པ་དང༌། ཕུང་བོ་ལ་སྐྱེ་རྒ་
ན་འཆི་བྱུང་ཡང་བདག་ལ་སྐྱེ་རྒ་ན་འཆི་སོགས་མི་འབྱུང་བ་དང་། ཕུང་བོ་
ལ་ཕན་གནོད་ཀྱིས་བདག་ལ་ཕན་གནོད་མེད་པར་འགྱུར་བ་སོགས་འཇིག་
རྟེན་གྱི་ཐ་སྙད་དུ་མ་དང་འགལ་བ་དང་། ཕུང་བོ་མེད་པའི་གཞི་ལའང་
ངའོ་སྙམ་པ་འབྱུང་བར་འགྱུར་བ་དང་། ལས་བྱས་པ་ཆུད་ཟ་བ་དང༌། མ་
བྱས་པ་དང་འཕྲད་པར་འགྱུར་བའི་སྐྱོན་སྔར་བཞིན་འབབ་པ་སོགས་ཀྱི་་་་་
500



གནོད་བྱེད་དུ་མ་འབྱུང་བས་བདག་ཕུང་བོ་དང་རང་བཞིན་གྱིས་གྲུབ་པའི་
ཐ་དད་དུ་མེད་ཐག་ཆོད་རེད་སྙམ་དུ་ངེས་པ་རྙེད་པ་ནི་བདེན་པའི་དུ་བྲལ་
ངེས་པའི་གནད་ཡིན། དེ་ལྟར་དགག་བྱ་ངེས་པའི་སྣང་ཚུལ་དེ་ཞི་ལ་བཞག་
པ་མ་ཤོར་བའི་ངང་ནས་གཅིག་དང་དུ་བྲལ་གྱི་རིགས་པས་དཔྱད་དེ་དེ་་་༌་་
གཉིས་གང་དུའང་མ་གྲུབ་པར་ངེས་པ་མ དཔེར་ན་འགྲོ་ས་ལུང་བ་གཉིས་
ལས་མེད་པ་ཞིག་ཏུ་བ་ལང་བོར་བ་ན་ལུང་བ་འདིར་མེད་དོ་ཞེས་པའི་ཚིག་
ཙམ་ལ་ཆ་མ་བཞག་པར་སོ་སོ་རང་གིས་ལུང་བ་གཉིས་ཀྱི་ཕུ་མདའ་བར་་་་་་
གསུམ་དུ་བཙལ་ནས་བ་ལང་མ་རྙེད་པ་ན་བཙལ་རྒྱུའི་བ་ཡིད་ལ་བཞག་པ་
དེ་མི་འདུག་སྙམ་པ་ལྷང་གིས་སྐྱེ་བ་ལྟར། ངར་འཛིན་ལྷན་སྐྱེས་ཀྱི་ཞེན་ཡུལ་
ང་ཞེས་ད་ལྟ་ཕན་ཆད་མིག་གིས་མཐོང་རྒྱུ་དང་ལག་པས་བཟུང་རྒྱུ་ཡོད་པ་
ལྟ་བུའི་ཧྲེང་ཧྲེང་པོ་དེ་ད་མི་འདུག་སྙམ་དུ་སྟོང་ཆམ་གྱིས་སོང་ནས་མེད་་་་་
པར་ལྷང་གིས་ངེས་པ་ན་དབུ་མའི་ལྟ་བ་རྙེད་པ་ཡིན། དེའི་ཚེ་དབང་རྣོན་
གོམས་པ་ཆེ་བ་ལ་གཅེས་ནོར་རྙེད་པ་ལྟ་བུའི་ཉམས་དང་དབང་རྟུལ་ལ་་་་་་
གཅེས་ནོར་ཞིག་གློ་བུར་དུ་སྟོར་བ་ལྟ་བུའི་འཇིགས་སྐྲག་འབྱུང་ཡང་སྐྱོན་་་་་
མིན། སྔར་རྗེ་བདག་ཉིད་ཆེན་པོས་སེ་ར་ཆོས་སྡིངས་སུ་ལྟ་ཁྲིད་གནང་
སྐབས་རྗེ་ཤེས་རབ་སེང་གེས་ལྟ་བ་རྟོགས་ནས་འཇིགས་སྐྲག་གིས་ཕྱག་གིས་
ན་བཟའི་གོང་བ་ལ་རེག་པ་རྗེས་མཁྱེན་ནས་དགྱེས་ཏེ། སྣར་ཐང་པས་ཀུན་
རྫོབ་གོང་བ་ལ་བཞག་པ་རེད་གསུངས་པ་དང་། རྗེ་དངུལ་ཆུ་བས། ལྟ་ཁྲིད་
གནང་སྐབས་སློབ་མ་འགའ་ཤས་ལ་འཇིགས་སྐྲག་སྐྱེས་པའི་རབ་ཡོད། སྟོང་
501



ཆམ་གྱིས་སོང་བ་ན། འདི་སྟོང་ཉིད་དོ། །དེ་རྟོགས་སོ་སྙམ་པ་སོགས་བློ་ལ་
ཤར་ན་མ་ཡིན་དགག་དང་། སྒྲུབ་པ་གང་རུང་གི་རྣམ་པ་ཤར་བ་ཡིན་པས་
དེའི་རྗེས་སུ་མི་འབྲངས། དེ་ལྟར་དགག་བྱའི་ང་མེད་པར་ངེས་པ་ན་ངེས་
ངོར་རང་བཞིན་མེད་པར་ངེས་པའི་ངེས་ཤེས་དམ་སྦྲེང་ངེ་བ་དང་སྣང་ངོར་
དགག་བྱ་བདེན་གྲུབ་བཀག་ཙམ་གྱི་སྟོངས་སང་ངེ་བའི་ཁྱད་ཆོས་གཉིས་་་་
ལྡན་གྱི་ངེས་ཤེས་དེ་ཉིད་དྲན་པས་མ་བརྗེད་པར་བཟུང་ནས་རྒྱུན་བསྐྱང་།
འཛིན་སྟངས་ཤུགས་ཞན་དུ་སོང་བ་དང་། མི་གསལ་དུ་འགྲོ་བར་རྩོམ་པ་
ན། མཉམ་བཞག་དེ་ལས་ལངས་དགོས་མིན་སྐབས་དང་བསྟུན་ཏེ་སླར་ཡང་
གནད་བཞིའི་དཔྱད་པ་སྔར་བཞིན་བྱས་ནས་ངེས་པ་རྙེད་པ་ན་ངེས་ཤེས་་་་་
དེས་ངར་བསྐྱེད་ཅིང་། ངར་ལྡན་གྱི་རྒྱུན་དེར་རྩེ་གཅིག་ཏུ་མཉམ་པར་
བཞག་སྟེ། དེ་འདྲའི་མཉམ་བཞག་གི་ངོར་དགག་བྱ་བདེན་གྲུབ་བཀག་ཙམ་
གྱི་སྟོང་སང་ནམ་མཁའ་ལྟ་བུ་འཆར་བ་ནི་མཉམ་བཞག་ནམ་མཁའ་ལྟ་བུའི་
སྐྱོང་ཚུལ་ཡིན། དེའི་ཚེ་དགག་བྱའི་བདག་ཁེགས་པའི་ཤུགས་ཀྱིས་ཐ་སྙད་
པའི་ངའི་སྣང་བ་ལྡོག་སྟེ་མ་རྙེད་པ་ན་ཆད་ལྟར་ལྟུང་དོགས་ཀྱིས་ཐ་སྙད་་་་་་
པའི་ང་འཚོལ་བའི་ངལ་བ་བྱེད་མི་དགོས་པ་རེད། དེ་ལྟ་བུའི་རིགས་པ་སྣ་
ཚོགས་ཀྱིས་དཔྱད་པ་དེ་བསགས་སྦྱང་དང་འབྲེལ་བ་གལ་ཆེའོ། །ཤིང་རྟ་
རྣམ་བདུན་གྱི་རིགས་པ་ལ་བརྟེན་ནས་ཕན་ཡོན་གསུམ་འབྱུང་ཚུལ་ནི།
མདོར་ན་ཤིང་རྟ་སོགས་ཏེ་དེ་ཡང་། མདོར་ན་ཤིང་རྟ་ལ་
བརྩམས་པའི་རྣམ་བཞག་འདི་ཆོས་ཅན། ཁྱོད་ལ་ཡོན་ཏན་ཁྱད་པར་བ་
502



གསུམ་ཡོད་དེ། ཆོས་རྣམས་ལ་རང་བཞིན་སྒྲོ་འདོགས་པའི་རྟག་ལྟ་དགག་
སླ་བའི་ཡོན་ཏན་དང་རང་བཞིན་མེད་པ་ལ་རྟེན་འབྲེལ་མི་འཐད་སྙམ་པའི་
ཆད་ལྟ་དགག་སླ་བའི་ཡོན་ཏན་དང༌། ཡོན་ཏན་དེ་གཉིས་དཔྱོད་ཚུལ་ཇི་ལྟ་
བུ་ཞིག་བྱས་པས་འགྲུབ་པའི་རྣལ་འབྱོར་བས་ཉེ་བར་བརྟག་པའི་རིམ་པ་་་་
དང་གསུམ་ཡོད་པའི་ཕྱིར་རོ། །དེས་ན་ཐ་མ་འདི་སྔ་མ་གཉིས་ཀྱི་དོན་བསྡུ་
ཡིན་ནོ། །དེ་ལྟར་རང་བཞིན་མེད་ཀྱང་ཤིང་རྟའི་ཐ་སྙད་བསྙོན་མི་ནུས་པར་
མཐོང་བ་ན། ཨེ་མའོ་ལས་དང་ཉོན་མོངས་པའི་སྒྱུ་མ་མཁན་གྱིས་བྱས་པའི་
ཤིང་རྟ་ལ་སོགས་པའི་སྒྱུ་མ་འདི་ནི་ཤིན་ཏུ་ཡ་མཚན་ནོ། །ཞེས་པའི་སྐབས་
རྟེན་འབྲེལ་བསྟོད་པ་ལས། ཨེ་མའོ་སྟོན་པ་ཨེ་མའོ་སྐྱབས། །ཨེ་མའོ་སྨྲ་
མཆོག་ཨེ་མའོ་མགོན། །རྟེན་ཅིང་འབྲེལ་འབྱུང་ལེགས་གསུངས་པའི། །སྟོན་
པ་དེ་ལ་བདག་ཕྱག་འཚལ། །ཞེས་དང་ལེགས་བཤད་སྙིང་བོ་ལས། རེས་
འགའ་རྒྱལ་ལ་དད་པའི་དགའ་བ་རྒྱས། །སྐབས་འགར་ཤིང་རྟ་ཆེན་པོའི་སྐུ་
དྲིན་དྲན། །གཞན་ཚེ་དགེ་བའི་བཤེས་ལ་གུས་པ་དང༌། །ཉམ་ཐག་འགྲོ་ལ་
ལྷག་པར་བརྩེ་བ་དང་། །བསྟན་པ་རིན་ཆེན་རིང་དུ་གནས་འདོད་པ། །འདི་
དག་ཕན་ཚུན་འགྲན་བཞིན་འཕེལ་བར་གྱུར། །གཅིག་པུར་གནས་ཀྱང་
དགའ་བའི་ཅ་ཅོ་འཆོར། །ཞེས་སོགས་ལྟ་བའི་དཔྱད་པ་རྫོགས་པའི་ཉམས་
དབྱངས་ཡིན་གསུངས། རྗེ་བཙུན་མི་ལ་རས་པས་མཉམ་མེད་དྭགས་པོ་
ལྷ་རྗེ་ལ་ཞལ་གདམས་ཀྱི་ཐ་མར་དབེན་པའི་གནས་སུ་གཞི་ཟུངས་ལ་ལྟ་བ་
འདི་ཡུན་དུ་སྒོམས་ཤིག་དང་ཕྱིས་ཤིག་ན་ཁྱོད་ལ་སྔར་དང་མི་འདྲ་བའི་ང་
503



ལ་དད་པ་ཤུགས་དྲག་ཅིག་སྐྱེ་འོང་གསུངས་པ་ལྟར་བདེན་མེད་ཀྱི་དོན་་་་་་་
མཐོང་ནས་བསྒོམ་ན་ཅི་ཙམ་བསྒོམས་པ་དེའི་ཚོད་ཀྱིས་ལས་འབྲས་ཀྱི་ཚུལ་
ལ་ངེས་པ་ཇེ་ཞིབ་ཏུ་འགྲོ་བ་ཞིག་ཡོང་གི་འདུག་ཚོད་རེད་མོད་ངས་དཔེ་་་་་
ངོས་ཀྱི་འདི་ཚོ་བསྐྱར་ཟློས་ལྟ་བུ་ཞིག་བྱེད་པ་ལས་མྱོང་བ་མེད་པས་མྱོང་་་་་་
ཁྲིད་ཞུ་རྒྱུ་མེད་ཅེས་ཁེངས་སྐྱུངས་གནང་།
གཉིས་པ་དོན་ལ་སྦྱར་བ་ལ་གཉིས། རང་བཞིན་མེད་པའི་ཚུལ་
དོན་ལ་སྦྱར་བ་དང་མིང་གི་ཁྱད་པར་གྱི་སྒོ་ནས་གྲུབ་ཚུལ་དོན་ལ་སྦྱར་་་་་་་
བའོ། །དང་པོ་ལ་བཞི། བདག་ཕུང་བོ་དང་གཅིག་པའི་ཕྱོགས་དགག་པ་
དང་བདག་ཕུང་བོ་དང་ཐ་དད་པའི་ཕྱོགས་དགག་པ། དེའི་ཕྱོགས་ལྷག་མ་
རྣམས་ཀྱང་ཁེགས་པར་འགྱུར་བ་དང་། དེ་ལ་བརྟེན་ནས་གང་ཟག་སྒྱུ་མ་ལྟ་
བུར་འཆར་བའི་ཚུལ་ལོ། །དང་པོ་ལ་གཉིས་ལས་བདག་རང་བཞིན་གྱིས་
གྲུབ་ན་བདག་ཕུང་རང་བཞིན་གྱིས་གཅིག་ཐ་དད་གང་རུང་དུ་གྲུབ་དགོས་
པ་ནི་སྤྱིར་ཆོས་དེ་སོགས་ཏེ། སྐབས་འདིའི་ཟླ་བཅས་ནི་ཟླ་བོ་དང་བཅས་
པའམ་ཡ་བོ་དང་བཅས་པ་སྟེ་ཆ་བཅས་དང་དོན་འདྲ་ལ་དེས་ཟླ་མེད་ཀྱང་
གོ་ནུས་སོ། །ཆོས་དེ་ཟླ་བཅས་སུ་བློས་ཡོངས་སུ་བཅད་པ་ན་ཞེས་སོགས་
ཀྱི་དོན་ནི་ཆོས་གང་གཅིག་ཏུ་རྟོགས་པ་ན་ཐ་དད་ཡིན་པ་ཁེགས་དགོས་ལ་
ཆོས་གང་ཐ་དད་དུ་རྟོགས་པ་ན་གཅིག་ཡིན་པ་ཁེགས་དགོས་པའི་གནད་་་་་
ཀྱིས་གཅིག་དང་ཐ་དད་དངོས་འགལ་དུ་སྟོན་པའོ། །དེ་ལྟར་གཅིག་དང་
དུ་མ་ལ་སོགས་པའི་རྣམ་བཅད་ཡོངས་གཅོད་ཀྱི་སྒོ་ནས་ཕུང་གསུམ་བསལ་
504



བའི་དངོས་འགལ་གྱི་དོན་ཁོང་དུ་ཆུད་ན་དེ་བདག་གམ་གང་ཟག་ལ་ཡང་་་་
རང་གི་ངོ་བོ་ཉིད་ཀྱིས་གྲུབ་པའི་རང་བཞིན་ཡོད་ན་རང་གི་ཕུང་བོ་དང་་་་་་
རང་གི་ངོ་བོས་གྲུབ་པའི་གཅིག་དང་རང་གི་ངོ་བོས་གྲུབ་པའི་ཐ་དད་དུ་་་་་
གྲུབ་པ་གང་རུང་ལས་མི་འདའ་བས་ན་དེ་གཉིས་གང་དུ་ཡོད་བརྟག་པར་་་་་
བྱའོ་ཞེས་པའོ། །བདག་ཕུང་རང་བཞིན་གྱིས་གྲུབ་པའི་གཅིག་ཏུ་གྲུབ་པ་
ལ་གནོད་བྱེད་བསྟན་པ་ལ་གསུམ་ལས་མཚམས་སྦྱར་བ་ནི་དེ་ལ་ཐོག་མར་་་་
སོགས་ཏེ་སླའོ། །སོ་སོར་བཤད་པ་ལ་སངས་རྒྱས་བསྐྱངས་ཀྱིས་བསྟན་པའི་
སྐྱོན་གསུམ། དེ་ལ་ཡང་གཉིས་ལས་སྐྱོན་གསུམ་ངོས་གཟུང་བ་ནི་འདི་ལ་
སློབ་དཔོན་སོགས་ཏེ། གཅིག་ཏུ་གྲུབ་པའི་ཕྱིར་འདི་ལ་བདག་ཏུ་སྨྲ་བ་དོན་
མེད་པ་དང་བདག་མང་པོར་གྱུར་པ་དང་སྐྱེ་འཇིག་ཅན་དུ་གྱུར་པའོ། །སྐྱོན་
དེ་གསུམ་འཇུག་ཚུལ་ལ་གསུམ་ལས་བདག་ཁས་བླངས་པ་དོན་མེད་དུ་གྱུར་
པའི་ཐལ་བ་ནི་དེ་ལ་དང་པོ་སོགས་ཏེ། བདག་ཕུང་གཉིས་རང་བཞིན་
གྱིས་གཅིག་ཏུ་གྲུབ་ན་གོང་གསལ་ལྟར་དེ་གཉིས་གཅིག་པ་གཤིས་ལུགས་སུ་
འགྱུར་བས་ཐ་དད་གཏན་མེད་ཀྱི་གཅིག་ཏུ་ཐལ་ལ། དེ་ལྟ་ན་བདག་ཁས་
བླངས་པ་ཕུང་བོ་འདོར་ལེན་བྱེད་པ་པོ་བསྒྲུབ་པའི་དོན་དུ་ཡིན་མོད། དེ་
འདྲའི་དོན་མེད་པར་ཐལ། ཕུང་བོའི་རྣམ་གྲངས་ཙམ་དུ་འགྱུར་བའི་ཕྱིར་
ཞེས་པའོ། །བདག་ཕུང་རང་བཞིན་གྱིས་ངོ་བོ་གཅིག་ཀྱང་ངོ་བོ་གཅིག་པ་
གཤིས་ལུགས་སུ་གྲུབ་མི་དགོས་སོ་སྙམ་ན། དེ་གཉིས་ངོ་བོ་གཅིག་པ་རང་
བཞིན་གྱིས་གྲུབ་ན་ཡིན་ཚུལ་དཔྱོད་པའི་རིགས་པས་དཔྱད་བཟོད་དུ་གྱུར་
505



པས་གཤིས་ལུགས་སུ་གྲུབ་པ་ལས་འོས་མེད་དོ། །བདག་མང་བོར་གྱུར་པའི་
ཐལ་བ་ནི་གཉིས་པ་སོགས་ཏེ། འཇུག་པའི་དོན་ནི། གལ་ཏེ་ཕུང་བོ་དེ་
བདག་དང་རང་བཞིན་གྱིས་གཅིག་ཡིན་ན་དེ་ལྟར་གཅིག་ཡིན་པ་དེའི་ཕྱིར་
ཕུང་བོ་དེ་མང་པོ་ཡིན་པས་བདག་དེ་དག་ཀྱང་ཕུང་བོའི་གྲངས་བཞིན་དུ་་་
མང་བོར་འགྱུར་རོ་ཞེས་པའོ། །བདག་རང་བཞིན་གྱིས་སྐྱེ་འཇིག་བྱེད་པར་
ཐལ་བ་ནི་གསུམ་པ་སོགས་ཏེ། རྩ་ཤེ་རབ་བྱེད་བཅོ་བརྒྱད་པའི། །གལ་ཏེ་
ཕུང་བོ་བདག་ཡིན་ན། །སྐྱེ་དང་འཇིག་པ་ཅན་དུ་འགྱུར། །ཞེས་སོགས་ཀྱི་
མཚམས་འདིའི་འགྲེལ་བ་སངས་རྒྱས་བསྐྱངས་ལ་གཟིགས་ནས་རྗེས་ལྟ་བའི་
དཔྱད་པ་ཐུགས་ལ་འཁྲུངས་པའི་ཚུལ་མཛད་པ་ཡིན་གསུངས། དོན་ནི།
གལ་ཏེ་ཕུང་བོ་དེ་བདག་དང་རང་བཞིན་གྱིས་གཅིག་ཡིན་ན་ནི་ཕུང་བོ་་་་་
སྐད་ཅིག་སྐད་ཅིག་ལ་སྐྱེ་འཇིག་བྱེད་པ་བཞིན་དུ་བདག་རང་བཞིན་གྱིས་་་་
གྲུབ་པ་དེ་ཡང་སྐད་ཅིག་སྔ་ཕྱིར་སྐྱེ་བ་དང་འཇིག་པ་ཅན་དུ་འགྱུར་བས་དེ་
ནི་ཤིན་དུ་མི་འཐད་དེ་རང་བཞིན་གྱིས་གྲུབ་པ་ལ་སྐད་ཅིག་སྔ་ཕྱིར་སྐྱེ་་་་་་
འཇིག་བྱེད་པ་ན་སྐད་ཅིག་སྔ་ཕྱི་མ་འབྲེལ་བས་རྟག་ཆད་དུ་འགྱུར་བ་དང་
སྐྱེ་བ་དྲན་པ་སོགས་མི་འཐད་པས་སོ། །རབ་བྱེད་ཉེར་བདུན་པའི་དོན་ནི་
ཉེ་བར་ལེན་པ་པོ་ཉིད་བདག་དང་རང་བཞིན་གྱིས་གཅིག་མ་ཡིན་ཏེ། གལ་
ཏེ་ཡིན་ན་བདག་དེ་ཕུང་བོ་སྐད་ཅིག་སྔ་ཕྱིར་འབྱུང་བ་དང་འཇིག་པ་་་་་་
བཞིན་དུ་བདག་རང་བཞིན་གྱིས་གྲུབ་པ་དེ་ཡང་སྐད་ཅིག་སྔ་ཕྱིར་འབྱུང་བ་
དང་འཇིག་པར་འགྱུར་བ་ཡིན་ནོ། །དེ་ལྟར་ན་གོང་གི་སྐྱོན་དུ་ཐལ་བར་
506



འགྱུར་བས་མི་རིགས་སོ། །གཉིས་པ་ཟླ་བའི་ཞབས་ཀྱིས་བསྟན་པའི་སྐྱོན་
གསུམ་བཤད་པ་ལ་གསུམ་ལས་ཕུང་བོ་བདག་ཏུ་འདོད་པ་ལ་གནོད་བྱེད་་་་
བསྟན་པ་ལ་གཉིས་ལས་སྐྱོན་གསུམ་ངོས་གཟུང་བ་ནི་དེ་ལྟར་བདག་སོགས་
ཏེ། (འཇུག་པ་རྩ་འགྲེལ་ཞེས་པར་འབྲས་ཧོར་པར་མར་འཇུག་པས་ཞེས་འབྱུང》སྔ་ཕྱི་
རྣམས་རང་བཞིན་གྱིས་གྲུབ་པའི་སོ་སོ་བ་ཡིན་ན་ཕྱི་མ་རྣམས་སྔ་མ་ལ་ལྟོས་
པ་མི་འཐད་པར་ཐལ། བདག་སྔ་ཕྱི་རྣམས་རང་དབང་ཅན་གྱི་ཚུགས་ཐུབ་
ཏུ་གྲུབ་པའི་ཕྱིར། འདོད་ན། བདག་སྔ་ཕྱི་རྣམས་རྒྱུད་གཅིག་ཏུ་མི་རུང་
བས་སྐྱེ་བ་དྲན་པ་མི་འཐད་པ་དང་། ལས་བྱས་པ་ཆུད་ཟོས་པས་ཐལ་བ་
དང༌། ལས་མ་བྱས་པ་དང་ཕྲད་པར་ཐལ་བ་སོགས་སོ། །སྐྱོན་དེ་གསུམ་
གཞན་ལ་འཇུག་ཚུལ་ལ་གསུམ་ལས། སྐྱེ་བ་དྲན་པ་མི་འཐད་པར་ཐལ་བ་
སོགས་དང་དེ་ལ་ཡང་གསུམ་ལས་དང་པོ་དངོས་ནི་དང་པོ་སོགས་ཏེ། མདོ་
སྡེ་རྣམས་སུ་སྔོན་གྱི་བྱུང་བ་བརྗོད་པ་ནས་མིང་འདི་ཞེས་བྱ་བ་དེ། གཞན་
ཞིག་གི་ཡིན་ནམ་སྙམ་ན་དེ་ནི་དེ་ལྟར་མི་བལྟ་སྟེ་ཞེས་པས་རྒྱུད་གཞན་་་་་་་
བཀག་ནས། ང་ཉིད་དེའི་ཚེ་དུས་དེ་ན་དེར་གྱུར་ཏོ། །ཞེས་རྒྱུད་གཅིག་ཏུ་
སྟོན་པར་གསུངས། སྟོན་པའི་དུས་ཀྱི་ཁྱད་པར་དུ་བྱས་པའི་དེ། ང་ལས་
ནུས་དུས་ཀྱི་ངར་གྱུར་པ་མེད་པའི་ཕྱིར་དེ་ལྟར་དྲན་པ་མིན་ཡང་ལམ་རིམ་
ཆུང་བ་ལས་སྐྱེ་བ་དྲན་པའི་དུས་སུ་ཡུལ་དང་དུས་དང་རང་བཞིན་བྱེ་བྲག་
པས་ཁྱད་པར་དུ་མ་བྱས་པར་སྤྱིར་ང་ཞེས་དྲན་པའི་དྲན་ཚུལ་ཁྱད་པར་བ་
ལེགས་པར་ཤེས་དགོས་སོ་ཞེས་དང་རྩ་ཤེའི་ཊཱིཀ་ཆེན་ལས་ཚེ་འདིའི་ལྷ་་་་
507



བྱིན་གྱིས་གང་ལ་དམིགས་ནས་ངའོ་སྙམ་པ་སྐྱེ་བའི་དམིགས་པར་གྱུར་པའི་
བདག་ནི་ཚེ་རབས་སྔ་མ་རྣམས་སུ་ཡོད་པས་དེ་ལྟར་དྲན་པ་མི་འགལ་ལ་་་་་
ཞེས་སོགས་ཤིན་ཏུ་རྒྱས་པར་གསུངས་པ་ལྟར་ཡུལ་དུས་སོགས་བྱེ་བྲག་པའི་
ཁྱད་པར་དུ་མ་བྱས་པར། ང་ཚེ་རབས་སྔ་མ་རྣམས་སུ་འདི་དང་འདིར་སྐྱེས་
འདུག་སྙམ་དུ་དྲན་པ་དང་། ང་མ་འོངས་པའི་དུས་སུ་ངན་སོང་དུ་སྐྱེ་བར་
དོགས་ནས་སྡིག་སྤོང་དགེ་སྒྲུབ་ལ་འབད་པ་ཤིན་ཏུ་རུང་། དེས་ན་ཐུབ་པའི་
དབང་བོས་ང་སྔོན་གྱི་དུས་ན་རྒྱལ་པོ་ང་ལས་ནུར་སྐྱེས་སོ་ཞེས་དྲན་པར་་་་་
གསུངས་པའི་དོན་ནི་སྟོན་པས་ང་ལས་ནུའི་དུས་ཀྱི་བདག་དེ་རང་དང་རྒྱུད་
གཅིག་པའི་བདག་གི་ཆ་ཤས་གཅིག་ཡིན་པར་དྲན་པ་ལ་བྱའོ། །མདོ་དོན་ལ་
འཁྲུལ་བ་དགག་པ་ནི་འོ་ན་སྟོན་པ་སོགས་ཏེ། (འདིས་ནི་རྒྱུད་གཞན་ཞེས་པར་
དགའ་འབྲས་པར་གཉིས་ན་བརྒྱུད་གཞན་ཞེས་འབྱུང་བ་མ་དག) ཡང(དེ་འགོག་པ་ཡང་ཞེས་་་་་
པར་འབྲས་ཧོར་པར་མར་འགོག་པ་ལ་ཡང་ཞེས་འབྱུང)ཡང(རིགས་དྲུག་ཏུ་ཞེས་པར་དགའ་་་་
འབྲས་དང་བཀྲིས་འཁྱིལ་པར་གཉིས་ན་རིས་དྲུག་ཞེས་འབྱུང་ངོ) སྐྱེ་བ་དྲན་པའི་མདོ་ལས་
རྒྱུད་ཐ་དད་འགོག་ཀྱང་གཅིག་པར་མི་འཐད་པར་གསུངས་པ་ལ་ཁ་ཅིག་་་་
སངས་རྒྱས་དང་སེམས་ཅན་གཅིག་ཏུ་འདོད་པ་མཐར་ལྟ་ཡིན་ཞིང་དེ་ལ་་་་
གནོད་བྱེད་ནི་འགྲོ་བ་གཅིག་ཀྱང་འགྲོ་བ་དྲུག་ཏུ་ཐལ་བ་ལ་སོགས་པ་་་་་་་་
བསྟན་པ་ཡིན་ལ་དེ་བཞིན་དུ་སྐྱེ་བ་སྔ་ཕྱིའི་བདག་སྔ་ཕྱི་བ་དེ་དག་རང་གི་
ངོ་བོས་གྲུབ་པའི་སོ་སོ་བར་འདོད་པ་ལ་ཡང་རྩ་ཤེ་ལས་དགག་པ་གསུངས་
ཏེ། གསུངས་ཚུལ་འདི་ཡང་སྤྱིར་སྐྱེ་བ་སྔ་ཕྱིའི་བདག་གཅིག་པ་དང་སོ་སོ་
508



བར་ཁས་བླངས་པའི་སྐྱོན་ཐམས་ཅད་ཀྱི་རྩ་བ་བདག་རང་གི་ངོ་བོས་གྲུབ་་་་
པའི་རང་བཞིན་ཡོད་པར་ཁས་བླངས་པ་འདི་ལ་ཐུག་པ་ནི་འདི་ལྟར་བདག་
ལ་རང་ངོས་ནས་གྲུབ་པའི་རང་བཞིན་ཡོད་ན་སྐྱེ་བ་སྔ་ཕྱིའི་བདག་སྔ་ཕྱིའི་
དེ་རྣམས་ཡང་ན་ནི་རང་གི་ངོ་བོས་གཅིག་ཏུ་འགྱུར་ལ་དེ་འདྲའི་གཅིག་ཏུ་
སོང་བ་དེའི་ཚེ་སྐྱེ་འཇིག་མེད་པས་རྟག་པར་འགྱུར་རོ། །ཡང་ན་ནི་རང་གི་
ངོ་བོས་ཐ་དད་དུ་འགྱུར་ལ་དེ་འདྲའི་ཐ་དད་དུ་སོང་བ་དེའི་ཚེ་བདག་སྔ་མ་
ཞིག་པའི་ཕྱི་མའི་ཚེ་བདག་སྔ་མ་རྒྱུན་ཆད་པར་འགྱུར་ཞིང་དེ་ལྟ་ན་ཆད་ལྟ་
བར་འགྱུར་བས་དོན་ལ་དཔྱོད་པའི་མཁས་པས་ནི་བདག་ལ་རང་ངོས་ནས་
གྲུབ་པའི་རང་བཞིན་ཁས་བླང་བར་མི་བྱའོ་ཞེས་པའོ། །དེས་སྐྱེ་བ་སྔ་ཕྱི་
རང་བཞིན་གྱིས་སོ་སོ་བ་ཡིན་ན་རྟག་ཆད་ཀྱི་སྐྱོན་འབྱུང་ཚུལ་བསྟན་པའོ། །
ལས་བྱས་པ་ཆུད་ཟ་བར་ཐལ་བའི་ཉེས་པ་ནི་ལས་བྱས་པ་སོགས་ཏེ། དེ་
ཡང་སྔ་ཕྱིའི་དངོས་པོ་རྒྱུན་གཅིག་པ་ཞིག་ལ་རང་གི་ངོ་བོས་གཞན་དུ་གྲུབ་
པ་མེད་པས་ན་རྒྱུན་གཅིག་པ་ཞིག་ལ་རང་གི་ངོ་བོས་གཞན་དུ་གྲུབ་པ་མེད་
པས་ན་རྒྱུན་གཅིག་གི་བདག་སྔ་མ་ལས་ངོ་བོ་ཐ་དད་པའི་ཕྱི་མའི་བདག་་་་་་
འབྲས་བུ་མྱོང་མཁན་དེ་འདྲ་ནི་མེད་ལ། བདག་སྔ་མ་ལས་བྱེད་པ་པོ་དེས་
ཀྱང་ལས་དེའི་འབྲས་བུ་མ་མྱོང་ན་ནི་དེ་འདྲའི་ལས་དེའི་འབྲས་བུ་མྱོང་བ་
ཞིག་གཏན་ནས་མེད་དགོས་པ་ཡིན་ནོ། །གལ་ཏེ་སྔ་ཕྱིའི་བདག་དེ་འདྲ་རྒྱུད་
གཅིག་ཡིན་པས་སྐྱོན་མེད་དོ་ཞེ་ན་རྒྱུད་གཅིག་ཡིན་པས་སྒོ་ནས་ལས་་་་་་་་
འདེབས་ཚུལ་འདིས་ཀྱང་འོག་ཏུ་འགོག་རྒྱུ་ཡིན་པས་ན་ཁྱོད་ཀྱི་ལས་བྱས་པ་
509



ཆུད་ཟོས་པར་འགྱུར་བའི་ཉེས་པ་དེ་སྤོང་བར་མི་ནུས་སོ། །ལས་མ་བྱས་པ་
དང་ཕྲད་པར་ཐལ་བ་ནི་ལས་མ་བྱས་པ་སོགས་ཏེ། (ལོངས་སྤྱོད་པས་བྱས་པ་ཞེས་
པར་འབྲས་ཧོར་པར་མར་སྤྱོད་པར་ཞེས་འབྱུང）འཇུག་པའི་དོན་ནི་དངོས་སྨྲ་བ་ཁྱོད་
རྒྱུད་གཅིག་པའི་བདག་སྔ་ཕྱི་གཉིས་སོ་སོར་འདོད་ན། ལྷག་མེད་དུ་མྱ་ངན་
ལས་འདས་པའི་ཚེ་བདག་རྒྱུན་ཆད་པར་འགྱུར་ཞིང་དེར་མ་ཟད་ལྷག་མེད་
ཀྱི་མྱ་ངན་ལས་འདས་པའི་སྔོན་གྱི་སྐད་ཅིག་མ་ཡན་ཆད་ཉིད་ལ་ནི་ཕུ་་་་་
བོའི་སྐྱེ་འཇིག་ལྟར་བདག་རང་བཞིན་གྱིས་གྲུབ་པ་དེ་ཡང་སྐྱེ་བ་དང་འཇིག་
པ་དང་སྐྱེ་བ་དྲན་པ་སོགས་མི་འཐད་དོ། །གཞན་ཡང་དེ་ལྟར་ཡིན་ན་ལས་
བྱེད་པ་པོ་མེད་པས་ལས་དེའི་རྟེན་ཡང་མེད་ལ་དེ་མེད་པས་ལས་ཀྱང་མེད་
དོ། །ལས་མེད་པས་ན་ལས་དེའི་འབྲས་བུ་ཡང་མེད་དོ། །གལ་ཏེ་འབྲས་
བུ་དེ་འདྲ་མྱོང་ན་ནི་རང་གིས་འབྲས་བུ་དེའི་རྒྱུ་མ་བསགས་པར་ཡང་རྒྱུད་
གཞན་གྱིས་བསགས་པའི་ལས་ཀྱི་འབྲས་བུ་ལ་རྒྱུ་གཞན་གྱིས་ཟ་བ་སྟེ་ལོངས་
སྤྱོད་པར་འགྱུར་རོ་ཞེས་པའོ། །སྐད་ཅིག་སྔ་ཕྱི་རྣམས་ངོ་བོ་ཉིད་ཀྱིས་གཞན་
ཡིན་ན་དེའི་ཚེ་བྱེད་པ་པོའི་བདག་མེད་པས་ལས་གནས་པའི་རྟེན་མེད་པའི་
ཕྱིར་ལས་ཀྱང་མེད་པས། ལས་རྣམས་འབྲས་བུ་དང་འབྲེལ་བ་མེད་པར་
འགྱུར་རོ། །གལ་ཏེ་སྐད་ཅིག་སྔ་མས་བྱས་པའི་ལས་ཀྱི་འབྲས་བུ་སྐད་ཅིག་
ཕྱི་མ་རྣམས་སུ་ལོངས་སྤྱོད་པས་སྐྱོན་མེད་དམ་སྙམ་ན། དེའི་ཚེ་གཞན་གྱིས་
བསགས་པའི་ལས་ཀྱི་རྣམ་སྨིན་གཞན་གྱིས་ལོངས་སྤྱོད་པའི་ཕྱིར། རྒྱུད་
གཞན་གྱིས་བསགས་པའི་ལས་ཀྱི་འབྲས་བུ་ལ་གཞན་གྱིས་ཟ་བར་འགྱུར་་་་་་
510



ཞེས་པའོ། །སྐྱོན་གསུམ་མ་བཀོད་པའི་རྒྱུ་མཚན་དང་རྩ་ཤེས་ལས་གསུང་
ཚུལ་བསྟན་པ་ནི་འཇུག་པ་ལས་སོགས་ཏེ། རབ་བྱེད་ཉེར་བདུན་པའི་དོན་
ནི། གལ་ཏེ་ཚེ་འདིའི་བདག་འདི་ནི་ཚེ་སྔ་མའི་བདག་ལས་རང་གི་ངོ་བོས་
གཞན་ཞིག་ཏུ་འགྱུར་ན་ནི། སྔ་མའི་བདག་དེ་ལ་བལྟོས་པ་མེད་པར་ཡང་ཚེ་
འདིའི་བདག་འབྱུང་བར་འགྱུར་ལ། བདག་སྔ་མ་དེ་ཁོ་རང་གི་དུས་ཀྱི་ཇི་
ལྟར་ཡིན་པ་དེ་བཞིན་དུ་ཚེ་ཕྱི་མར་སྐྱེ་བ་ན་ཡང་སྔ་མའི་བདག་དེར་ནི་མ་་་
འགགས་པར་གནས་པར་འགྱུར་ཞིང་། བདག་དེ་ཚེ་སྔ་མ་དེར་མ་ཤི་བར་
ཡང་ཚེ་ཕྱི་མར་སྐྱེ་བར་འགྱུར་རོ། །ཡང་ཚེ་འདིའི་བདག་དེ་སྔ་མའི་བདག་
ལ་མི་བལྟོས་ན་ནི་ཉེས་པ་དུ་མར་འགྱུར་ཏེ་འདི་ལྟར་སྔར་གྱི་བདག་དེ་ནི་་་་
ཞིག་ནས་ཚེ་འདིར་རྒྱུད་གཞན་ཞིག་སྐྱེས་པས་ན་སྔ་མའི་བདག་དེ་རྒྱུན་ཆད་
པར་འགྱུར་བས་ལས་འབྲས་ཀྱི་རྟེན་ཆད་པའི་ཕྱིར་ལས་ཀྱི་འབྲས་བུ་རྣམ་་་་
པར་ཆད་པ་དང་སྔ་མའི་ལས་ཀྱི་འབྲས་བུ་ལོངས་སྤྱོད་པ་པོ་མེད་པས་ན་་་་་་
ལས་རྣམས་ཆུད་ཟ་བར་འགྱུར་བ་དང་། གལ་ཏེ་བདག་སྔ་མས་བྱས་པའི་
ལས་ཀྱི་འབྲས་བུ་བདག་ཕྱི་མས་ལོངས་སྤྱོད་ན་དེ་གཉིས་རྒྱུད་གཞན་ཡིན་་་་་
པས་རྒྱུད་གཞན་གྱིས་བྱས་པའི་ལས་རྣམས་ཀྱི་འབྲས་བུ་ནི་རྒྱུད་གཞན་གྱིས་
སོ་སོར་མྱོང་བར་འགྱུར་བ་དང་སྐྱོན་དེ་དག་དང་གཞན་ཡང་རྩ་ཤེའི་རབ་་་་
བྱེད་བཅོ་བརྒྱད་པ་ལས། ཅི་སྟེ་ལས་ནི་མ་བྱས་ན། །མ་བྱས་པ་དང་ཕྲད་
འཇིག་འགྱུར། །ཞེས་བྱ་བ་དེ་ལྟ་བུ་ལ་སོགས་པར་ཐལ་བར་འགྱུར་རོ་ཞེས་
པའོ། །གསུམ་པ་དེ་ལ་རྩོད་པ་སྤང་བ་ལ་གཉིས་ལས་དངོས་སྨྲའི་རྩོད་སྤོང་
511



དགག་པ་ནི། གལ་ཏེ་འདི་ནི་སོགས་ཏེ། བྱམས་པ་ཉེར་སྦས་སོགས་ཀྱི་དོན་
ནི། དཔེར་ན་བྱམས་པ་དང་ཉེར་སྦས་གཉིས་ལ་བརྟེན་པ་དེ་གཉིས་ཀྱི་རྒྱུད་
དུ་གཏོགས་པའི་ཆོས་ཕུང་བོ་ལ་སོགས་པ་རྣམས་ནི་གང་ཟག་མི་འདྲ་བ་་་་་
རང་རང་གི་རྒྱུད་ཀྱིས་བསྡུས་པའི་ཆོས་གཞན་ཉིད་ཡིན་པས་ཕྱིར་ན་གང་་་་་
ཟག་ཕན་ཚུན་གྱི་རྒྱུད་སོ་སོར་གཏོགས་པའི་ཆོས་དེ་རྣམས་རྒྱུད་གཅིག་ཏུ་་་་
གཏོགས་པ་མིན་པ་ཞིག་ཏེ་གང་ཟག་རྒྱུན་སྔ་ཕྱི་བ་གང་དག་རང་གི་མཚན་
ཉིད་ཀྱིས་གྲུབ་པའི་སོ་སོ་བར་སོང་ན། དེ་འདྲའི་སོ་སོར་སོང་བའི་རྒྱུན་སྔ་
ཕྱི་བ་དེ་དག་རྒྱུད་གཅིག་ཏུ་གཏོགས་པར་རིགས་པ་མ་ཡིན་ནོ་ཞེས་པའོ། །
གོང་གི་དེ་དག་གི་དོན་མདོར་བསྡུ་ན་རང་གི་ངོ་བོས་གྲུབ་པའི་གཞན་ཡིན་
ན་ནི་ཡིན་ཚུལ་ཇི་ལྟར་དཔྱོད་པའི་རིགས་པས་བརྟག་ཐུབ་པའི་སྒོ་ནས་་་་་་་
དཔྱད་བཟོད་དུ་འདོད་དགོས་ལ། འདི་ནི་བརྟག་པ་མཐའ་བཟུང་གི་དབང་
དུ་བྱས་པ་ཡིན་པས་དེ་ངེས་པར་བྱའོ། །རིགས་པ་དེ་འདྲ་བས་ཆ་སོ་སོར་
ཕྲལ་ནས་ཞིབ་ཏུ་དཔྱད་པའི་ཚེ་ན་ཡང་དཔྱད་བཟོད་པའི་དངོས་པོ་རྡུལ་་་་
ཙམ་ཡང་མེད་ཅིང་མི་སྲིད་དོ། །དེ་འདྲ་མི་སྲིད་པས་རང་གི་ངོ་བོས་གྲུབ་པ་
རྡུལ་ཙམ་ཡང་མི་སྲིད་པར་ཐག་ཆོད་དགོས་པ་ཡིན་ཏེ། འདི་ནི་དོན་གྱི་
གནས་ཚོད་ཀྱི་དབང་དུ་བྱས་པ་ཡིན་པས་འདི་གཉིས་ངེས་པ་ནི་གཞི་གལ་
ཆེ་ཤོས་ཡིན་ནོ། །དེ་ནས་དེ་ལྟར་མི་སྲིད་པ་དེ་གཞིར་བྱས་ནས། གལ་ཏེ་
སྲིད་ན་དཔྱད་བཟོད་དེ་འདྲའི་ངོ་བོས་གྲུབ་པའི་སྔ་ཕྱིའི་བདག་གཉིས་སུ་་་་
སོང་ཕྱིན་དེ་འདྲ་བ་གཉིས་རང་གི་ངོ་བོས་གྲུབ་པའི་ཐ་དད་ལས་མ་འདས་
512
༡



པས་ན། རང་གི་ངོ་བོས་ཐ་དད་པའི་བདག་སྔ་མས་བསགས་པའི་ལས་དེ་
དག་ཕྱི་མས་མྱོང་དགོས་ན་ནི་དུས་མཉམ་རྒྱུད་ཐ་དད་པའི་གང་ཟག་གཉིས་
ལ་ཡང་རྒྱུན་གྱི་ཆ་ཀུན་ནས་མཚུངས་པ་ཡིན་པས་སྐྱེ་བ་སྔ་ཕྱིའི་བདག་་་་་་
བོ ས་གྲུབ་པའི་ཐ་དད་པ་གཉིས་དང་དུས་མཉམ་པའི་གང་ཟག་རྒྱུད་ཐ་དད་
པ་བྱམས་པ་དང་ཉེར་སྦས་གཉིས་ལྟ་བུ་སྟེ། གཉིས་ཚན་གོང་འོག་གཉིས་
ལས་མྱོང་ཚུལ་སོགས་མི་འདྲ་བའི་ཁྱད་པར་གང་གིས་ཀྱང་དབྱེ་བར་མི་ནུས་
པར་འགྲོ་ཚུལ་འདི་གཞིར་བྱས་པ་ནི་ལས་བྱས་པ་ཆུད་ཟོས་པ་ལ་སོགས་པ་
དང་སྐྱེ་བ་དྲན་པ་མི་འཐད་ཚུལ་སོགས་ཀྱི་སྐྱོན་འཇུག་ཚུལ་ལ་སོགས་པ་་་་་
འདི་འདྲའི་སྐབས་ཐམས་ཅད་དུ་དོན་དུ་གཉེར་བ་དག་གིས་ངེས་པར་གལ་
བོ་ཆེར་ཤེས་པར་གྱིས་ཤིག་ཅེས་པའོ། །མྱོང་དྲན་དང་ལས་ཀྱི་འབྲས་བུ་ལ་
ལོངས་སྤྱོད་པ་མི་འཐད་པའི་རྩོད་སྤོང་ནི། འོ་ན་སྔ་དུས་སོགས་ཏེ། རང་
བཞིན་གྱིས་གྲུབ་ན་སྔར་སྐྱེས་པ་དྲན་མི་རུང་ཡང་རང་བཞིན་མེད་པའི་རྟེན་
འབྲེལ་གྱི་མཐུས་ད་ལྟའི་དུས་ཀྱི་གང་ཟག་སྔར་གྱི་སྐྱེ་བ་དྲན་ཚུལ་དཔེར་ན་
ཞོས་བཀང་བའི་སོགས་ལྟར་ཏེ (ཉེ་བར་ལྷགས་པ་ཡོད་པ་དང་ཞེས་པར་དགའ་འབྲས་་་་་
ལྷུན་རྩེ་བཀྲ་ཤིས་འཁྱིལ་མཆན་བཞི་སྦྲགས་པར་མ་རྣམས་སུ་ལྷགས་པ་ཡོད་དང་ཞེས་འབྱུང》ཡང
（དག་ལ་རྩྭ་ཐོག་ཆེས་ཞེས་པར་ཐོག་རྩྭ་ཆེས་ཞེས་གོ་བརྗེས་ན་ལེགས་གསུངས)འབྲས་བུའི་་་་
དངོས་པོ་རང་གི་མཚན་ཉིད་ཀྱིས་མ་གྲུབ་པའི་རྒྱུ་ཡོད་པ་ཅན་རྒྱུའི་བྱ་བའི་
ཁྱད་པར་གྱིས་བསྒྲུབས་པའི་འབྲས་བུའི་གནས་སྐབས་ཀྱི་རང་གི་བྱ་བའི་་་་་
ཁྱད་པར་གྱི་ནུས་པ་བསམ་གྱིས་མི་ཁྱབ་པ་སོ་སོར་ཡོད་པ་རྣམས་ཀྱང་་་་་་་
513



ཡོངས་སུ་བརྟག་པར་བྱ་དགོས་ལ། དཔེར་ན་ཐོག་རྩྭ་ཆེས་མང་པོས་
གཡོགས་པའི་སྟེང་ན་གནས་པའི་ཕུག་རོན་སྐྱ་བོའི་རྐང་རྗེས་ཞོའི་སྣོད་ཁང་
བའི་ནང་དུ་གནས་པ་དག་ཏུ་འདམ་ནང་དུ་རྐང་རྗེས་བཞག་པ་བཞིན་་་་་་་་
གསལ་བར་འོང་བ་ལྟར་ཏེ་ང་ཚོའི་ཕ་ཡུལ་ཕྱོགས་ན་རྡུང་རེས་བྱས་ནས་ཁོག་
པའི་ནང་དུ་སྐྱོན་བྱས་ན་གང་ལ་བྱས་མི་ཤེས་པའི་ཚེ་སྨན་པ་ཉམས་མྱོང་ཅན་
གྱིས་ར་ལུག་ལྟ་བུ་རེ་ཁྲིད་འོང་ནས་ནད་པ་ལ་རེག་ཏུ་བཅུག་ཏེ་བཤས་པ་ན་་་་
དོན་ལྔ་སྣོད་དྲུག་གང་ལ་གནོད་པ་བྱས་པ་དེ་གསལ་བོར་བཤས་པའི་སྲོག་་་་
ཆགས་དེའི་སྟེང་ནས་ཆེ་ཆུང་སོགས་མ་ནོར་བར་འོངས་ཞེས་སྨན་པ་ཚོས་་་་་་་
བཤད་པ་དེ་ཡང་འདི་འདྲ་རང་རེད་དེ་རྟེན་འབྲེལ་གྱི་ཆོས་ཉིད་རེད་ཟེར་བ་
ལ་ཡང་གོ་རྒྱུ་ཡོད་གསུངས། རྩ་ཤེས་ལས་བསྟན་པའི་སྐྱོན་གཅིག་བཤད་པ་ནི།
༧༣༦ -
ད་ནི་དཀྱུས་མའི་སོགས་ཏེ། བདག་ཕུང་བོ་དང་རང་བཞིན་
གྱིས་གཅིག་ཡིན་ན་ནི་བདག་ཏུ་ཁས་བླངས་པ་དོན་མེད་པ་དང་བདག་མང་
བོར་འགྱུར་བ་དང་བྱ་བ་དང་བྱེད་པ་པོ་གཅིག་ཏུ་འགྱུར་བ་དང་ལས་བྱས་
པ་ཆུད་ཟོས་པ་དང་མ་བྱས་པ་དང་འཕྲད་པ་དང་སྐྱེ་བ་དྲན་པའི་ཚིག་་་་་་
གསུངས་པ་མི་འཐད་པར་འགྱུར་བ་སྟེ་སྐྱོན་དྲུག་ཡོད་པས་བདག་ཕུང་བོ་་་་
དང་རང་བཞིན་གྱིས་གཅིག་ཏུ་ཁས་བླངས་པར་མི་བྱའོ། །གཉིས་པ་བདག་
ཕུང་བོ་ལས་ཐ་དད་པའི་ཕྱོགས་དགག་པ་ལ་གཉིས་ལས་བདག་ཕུང་རང་་་་
བཞིན་གྱིས་ཐ་དད་པའི་ཕྱོགས་དགག་པ་དངོས་ལ་ཡང་གསུམ་ལས་བདག་
ལ་ཕུང་བོའི་མཚན་ཉིད་མི་ལྡན་པར་ཐལ་བ་ནི། ཅི་སྟེ་སོགས་ཏེ། གལ་ཏེ་
514



ཕུང་བོ་རྣམས་ལས་གཞན་སོགས་ཀྱི་དོན་ནི་བདག་ཕུང་བོ་ལས་ངོ་བོས་གྲུབ་
པའི་ཐ་དད་པར་ཡོད་ན་བདག་ཕུང་གཉིས་འབྲེལ་མེད་དོན་གཞན་དུ་་་་་་
འགྱུར་བས། བདག་ཕུང་བོའི་མཚན་ཉིད་ཀྱི་སྐྱེ་འཇིག་གནས་པ་དང་མི་
ལྡན་པར་ཐལ། བདག་སྐྱེ་འཇིག་དང་ལྡན་ན་ཕུང་བོའི་སྐྱེ་འཇིག་ལ་ལྟོས་
ནས་བཞག་དགོས་པ་ཡིན་ཡང་དེ་ལ་མ་ལྟོས་པའི་ཕྱིར་ཞེས་སྒྲུབ་པའོ། །སྐྱེ་
འཇིག་གནས་པ་དང་མི་ལྡན་པའི་བདག་ཆོས་ཅན། ་་བདག་ཏུ་ཐ་སྙད་
འདོགས་པའི་གཞིར་མེད་དེ། འདུས་མ་བྱས་ཡིན་པའི་ཕྱིར་ཞེས་པའི་གཞན་
གྲགས་ཀྱི་སྦྱོར་བའོ། །འཇུག་ལྡོག་གང་ཡང་མི་རུང་བའི་ཕྱིར་ཞེས་པ་བླང་
བའི་སྒོ་ནས་འཇུག་པ་དང་དོར་བའི་སྒོ་ནས་ལྡོག་པ་གང་ཡང་བྱར་མི་རུང་
བའི་ཕྱིར་ཞེས་པའོ། །བདག་ཕུང་བོའི་མཚན་ཉིད་ལས་ཐ་དད་དུ་འཛིན་
པར་ཐལ་བ་ལ་གསུམ་ལས་དང་པོ་དངོས་ནི་གཞན་ཡང་སོགས་ཏེ། རབ་
བྱེད་ཉེར་བདུན་པའི་དོན་ནི་བདག་དེ་ནི་ཉེ་བར་ལེན་པའི་ཕུང་བོ་ལས་ངོ་
བོ་གཞན་དུ་གྲུབ་པ་ནི་འཐད་པ་ཉིད་མ་ཡིན་ཏེ་གལ་ཏེ་བདག་དེ་དེ་རྣམས་
ལས་ངོ་བོ་གཞན་དུ་གྲུབ་པར་འཐད་ན་ཉེར་ལེན་གྱི་ཕུང་བོ་མེད་པར་ཡང་
བདག་དེ་བློས་གཟུང་དུ་ཡོད་པར་རིགས་པ་ཞིག་ཡིན་དགོས་ན་ཡང་དེ་ལྟར་
གཟུང་དུ་མེད་དོ། །ཅེས་དང་འཇུག་པའི་དོན་ནི་རྒྱུ་མཚན་དེའི་ཕྱིར་ན་ཕུང་
བོ་ལས་དོན་གཞན་དུ་བདག་མེད་དེ། དེའི་རྒྱུ་མཚན་ཡང་ཕུང་བོ་ལས་མ་
གཏོགས་པར་དོན་གཞན་ཞིག་ཏུ་བདག་དེ་འཛིན་པའི་བློ་ལྷན་སྐྱེས་མ་གྲུབ་
པའི་ཕྱིར་ཞེས་པའོ། །བདག་ཕུང་རང་བཞིན་གྱིས་ཐ་དད་པར་འདོད་པ་
515



གྲུབ་མཐའི་དབང་གིས་ཡིན་ཚུལ་ནི་དེས་ན་མུ་སྟེགས་སོགས་ཏེ། (མིང་ཙམ་དུ་
མ་རྟོགས་ཤིང་ཞེས་པར་བཀྲ་ཤིས་འཁྱིལ་མཆན་རྐྱང་དང་འབྲས་པར་ན་མ་གཏོགས་ཤིང་ཞེས་་་་་་
འབྱུང)གྲུབ་མཐའི་དབང་གིས་དེ་ལྟར་སྒྲོ་འདོགས་པ་དཔེར་ན་དེང་སང་་་་་་
རྣམ་ཤེས་དང་སྐྱེ་བ་སྔ་ཕྱི་མེད་ཟེར་བ་ཚོས་ཀྱང་དེ་ལྟར་བཤད་པའི་དཔེ་ཆ་
སོགས་ཀྱི་བློས་བསླད་ནས་དེ་ལྟར་བསམ་པ་ལས་ཁོ་ཚོས་སྐྱེ་བ་སྔ་ཕྱི་སོགས་
མེད་པར་ཚད་མས་ངེས་ནས་བཤད་པ་མིན། སྔར་བཤད་པའི་རིགས་པ་དེ་
རྣམས་ལ་ངེས་པ་རྙེད་དགོས་པ་ནི་དེ་ལྟ་བུའི་སོགས་ཏེ། བདག་ཕུང་རང་
བཞིན་གྱིས་གཅིག་པ་དང་ཐ་དད་པའི་ཕྱོགས་འདི་གཉིས་ལ་གནོད་བྱེད་་་་་
འགྲོ་ལུགས་ཀྱི་ངེས་པ་རྣམ་དག་ཅིག་མ་འདྲོངས་ན་ནི་གང་ཟག་རང་བཞིན་
གྱིས་མེད་པར་ཐག་ཅི་ཙམ་བཅད་ཀྱང་རྒྱུ་མཚན་གང་ཡང་མེད་པའི་དམ་་་་
བཅའ་ཙམ་དུ་འགྲོ་བས་ལྟ་བ་རྣམ་དག་ཅིག་གཏན་ནས་མི་རྙེད་པའི་ཕྱིར་
རོ། །བདག་ཕུང་རང་བཞིན་གྱིས་གཅིག་དང་ཐ་དད་པའི་ཕྱོགས་ལ་གྲུབ་
མཐའ་ཐུན་མོང་མ་ཡིན་པ་གནོད་བྱེད་དུ་མི་འགྱུར་ཚུལ་བསྟན་པ་ནི་་་་་་
ལྟར་གང་ཟག་སོགས་ཏེ། （གཅིག་ཐ་དད་ཀྱི་ཞེས་པར་བཀྲ་ཤིས་འཁྱིལ་པར་གཉིས་ན་ཐ་
དད་ཀྱིས་ཞེས་འབྱུང)བདག་ཕུང་གཉིས་རང་བཞིན་གྱིས་གཅིག་ཏུ་འདོད་ན་མེ་
དང་བུད་ཤིང་ལ་སོགས་པའི་སྟེང་དུ་སྲེག་བྱེད་དང་བསྲེག་བྱ་ལ་སོགས་པའི་
བྱེད་པ་པོ་དང་བྱ་བའི་ལས་གཅིག་ཏུ་འགྱུར་ཞེས་རིགས་པས་འཕུལ་ནུས་ལ་
དེ་འཇིག་རྟེན་གྱི་ཐ་སྙད་དུ་མེ་སྲེག་པ་པོ་དང་བུད་ཤིང་བསྲེག་བྱ་སོ་སོར་་་་་
གྲགས་ཤིང་སོ་སོར་མཐོང་བའི་ཚད་མས་དགག་དགོས་པ་ལས་རྒོལ་ཕྱི་རྒོལ་
516



གཉིས་ཀྱི་གྲུབ་མཐའ་ཐུན་མོང་མིན་པས་བཏགས་པའི་ཚད་མ་རྣམས་་་་་་་
གནོད་བྱེད་དུ་མི་འགྱུར་རོ། །དེ་བཞིན་དུ་བདག་ཕུང་བོ་དང་རང་བཞིན་ཐ་
དད་པའི་ཕྱོགས་ལ་ཡང་དེ་ལྟར་ཐ་དད་དུ་ཡོད་ན་དཔེ་གཟུགས་དང་སེམས་
བཞིན་དུ་ཕན་ཚུན་དོན་གཞན་དུ་སོ་སོར་བློ་གནོད་མེད་ཀྱིས་མཐོང་དགོས་
པ་ལས། བློ་གནོད་མེད་ཀྱིས་ཐ་དད་དེ་ལྟ་བུར་མཐོང་བས་སོ་ཞེས་ལྷན་སྐྱེས་
ཀྱི་ཤེས་རབ་རང་འགའ་བས་དེ་ལྟར་མི་འཛིན་པའི་གནོད་བྱེད་འདི་སྟོན་གྱི།
སོ་སོའི་གྲུབ་མཐའ་ཐུན་མོང་མ་ཡིན་པས་བཏགས་པའི་ཚད་མ་སོགས་་་་
གནོད་བྱེད་དུ་མི་འགྱུར་རོ། །གཉིས་པ་དེ་ཉིད་དཔྱོད་པའི་རིགས་པ་ཐ་སྙད་
པའི་མངོན་སུམ་ལ་ཐུག་ཚུལ་ལ་གཉིས་ལས་གནོད་སྒྲུབ་ཀྱི་རྩ་བ་ཐ་སྙད་་་་་་
པའི་མངོན་སུམ་ལ་ཐུག་པ་དབུ་ཚད་ཐུན་མོང་གི་ལུགས་སུ་བསྟན་པ་ནི།
དེས་ན་དེ་ཁོ་ན་སོགས་ཏེ། (རྒྱུ་མཚན་གྱིས་རིགས་པ་ཞེས་པར་ཞོལ་པར་
གསར་དང་འབྲས་པར་ན་རྒྱུ་མཚན་གྱི་ཞེས་འབྱུང） ཐ་སྙད་པའི་ཤེས་པ་གནོད་པ་མེད་
པ་ནི་འཕྲལ་གྱི་འཁྲུལ་རྒྱུས་མ་བསླད་པའི་ཤེས་པའོ། །ཁས་ལེན་ནང་འགལ་
སྟོན་པའི་རིགས་པ་ལ་སོགས་པའི་རིགས་པའི་རྩ་བ་ནི་རྒོལ་ཕྱི་རྒོལ་གྱི་ཐ་་་་
སྙད་པའི་ཤེས་པ་འཕྲལ་གྱི་འཁྲུལ་རྒྱུའི་གནོད་པ་མེད་པ་འདི་ཉིད་ལ་ཐུག་་་་
པའོ། །ཚད་མ་པའི་ལུགས་ལ་སྒྲུབ་བྱེད་ཀྱི་རྩ་བ་མངོན་སུམ་ལ་ཐུག་པར་
བཤད་པ་དང་འདིར་གནོད་བྱེད་ཀྱི་རྩ་བ་ཐ་སྙད་པའི་ཤེས་པ་ལ་ཐུག་པར་
གསུངས་པ་དོན་འདྲའོ། །ཐ་སྙད་ཤེས་པས་རང་བཞིན་གྱིས་གྲུབ་པར་
གནོད་ཀྱང་རང་བཞིན་མེད་པ་དེས་འགྲུབ་པའི་སྐྱོན་མེད་པ་ནི་དེ་ལྟ་ནའང་
517



སོགས་ཏེ་དོན་སླའོ། །
གསུམ་པ་དེས་ཕྱོགས་ལྷག་མ་རྣམས་ཀྱང་ཁེགས་པར་འགྱུར་བ་
ལ་གཉིས་ལས་དང་པོ་སོ་སོར་བཤད་པ་ལ་ལྔ་ལས་བདག་ཕུང་རང་བཞིན་་་་
གྱིས་རྟེན་བརྟེན་པའི་ཕྱོགས་དགག་པ་ནི་རང་བཞིན་སོགས་ཏེ། འཇུག་པའི་
ཕུང་བོར་སོགས་ཀྱི་དོན་ནི་ཕུང་བོར་བདག་རང་གི་ངོ་བོ་ཉིད་ཀྱིས་བརྟེན་་་
པའི་སྒོ་ནས་ཡོད་པ་མ་ཡིན་ཞིང་དེར་མ་ཟད་བདག་ལ་ཡང་གཟུགས་ལ་་་་
སོགས་པའི་ཕུང་བོ་དེ་རྣམས་རང་གི་ངོ་བོ་ཉིད་ཀྱིས་བརྟེན་པའི་སྒོ་ནས་་་་་
ཡོད་པ་མིན་ཏེ། རྒྱུ་མཚན་གང་གི་ཕྱིར་ན་བདག་ཕུང་གཉིས་པོ་འདིར་
ཏེ་འདི་ལ་ངོ་བོས་གྲུབ་པའི་གཞན་ཉིད་དུ་གྲུབ་པ་ཞིག་ཡོད་ན་ནི་ཕན་ཚུན་
རང་བཞིན་གྱིས་རྟེན་དང་བརྟེན་པར་རྟོག་ཅིང་དཔྱོད་པའི་མཐའ་གཉིས་
པོ་འདིར་འགྱུར་དགོས་ན་ཡང་དེ་གཉིས་རང་བཞིན་གྱིས་གཞན་ཉིད་དུ་་་་་
གྲུབ་པ་དེ་མེད་པའི་རྒྱུ་མཚན་དེའི་ཕྱིར་ན་ཕན་ཚུན་རྟེན་དང་བརྟེན་པར་་་་
རང་གི་ངོ་བོར་གྲུབ་པ་འདི་ནི་ཕྱིན་ཅི་ལོག་ཁོ་ནས་རྟོག་ཅིང་སྒྲོ་འདོགས་་་་་
པའོ་ཞེས་པའོ། །བདག་ཕུང་བོ་དང་ལྡན་པའི་ཕྱོགས་དགག་པ་ནི་བདག་
དང་སོགས་ཏེ། བདག་ནི་སོགས་ཀྱི་དོན་ནི་བདག་ནི་གཟུགས་ཀྱི་ཕུང་བོ་
དང་ངོ་བོ་ཉིད་ཀྱིས་བདེན་པར་མི་འདོད་དེ། གང་གི་ཕྱིར་ཞེ་ན། བདག་
ཕུང་བོ་ལས་རང་བཞིན་གྱིས་གཅིག་དང་ཐ་དད་གང་དུ་ཡང་ཡོད་པ་མིན་
པ་དེའི་ཕྱིར་རོ། །དེ་འདྲའི་གཅིག་ཐ་དད་གང་དུ་ཡང་མེད་པས་ན་བདག་
ཕུང་གཉིས་རང་གི་ངོ་བོས་ལྡན་པའི་དོན་དུ་སྦྱོར་བ་ཡང་མེད། བདག་ཕུང་
518



གཉིས་དེ་འདྲའི་ལྡན་དོན་དུ་སྦྱོར་བ་སྲིད་ན་ནི་ཡང་ན་རང་བཞིན་གྱིས་ཐ་
དད་པའི་གཞན་དང་ཡང་ན་རང་བཞིན་གྱིས་གཅིག་པའི་གཞན་མིན་པ་་་་
གང་རུང་ཞིག་ཏུ་སྦྱོར་དགོས་སོ། །གལ་ཏེ་བདག་དང་གཟུགས་གཉིས་རང་
བཞིན་གྱིས་ཐ་དད་པའི་གཞན་ཡིན་པའི་སྒོ་ནས་ལྡན་པའི་དོན་དུ་སྦྱོར་ན་་་
ལྷས་བྱིན་རང་དང་ངོ་བོ་ཐ་དད་པའི་གནག་སྟེ་བ་ལང་དང་ལྡན་པ་ལྟ་བུར་
ངོ་བོ་ཐ་དད་པར་སྦྱར་དགོས་ལ། གལ་ཏེ་རང་བཞིན་གྱིས་གཅིག་པའི་
གཞན་མིན་དུ་སྦྱོར་ན་ནི་ལྷས་བྱིན་དང་རང་གི་གཟུགས་ལྡན་པ་ལྟ་བུར་ངོ་
བོ་གཅིག་པ་ཞིག་ལ་སྦྱར་དགོས་ན་ཡང་། དེ་ལྟར་གང་དུ་ཡང་མི་སྦྱོར་ཏེ།
བདག་དེ་ནི་གཟུགས་དེ་ཉིད་མིན་པ་དང་གཟུགས་དེ་ལས་ངོ་བོ་གཞན་ཉིད་
དུ་མ་གྲུབ་ཅིང་མེད་པའི་ཕྱིར་རོ་ཞེས་པའོ། །ཕུང་བོ་འདུས་ཙམ་བདག་ཏུ་
འདོད་པའི་ཕྱོགས་དགག་པ་ནི་འོ་ན་ཕུང་བོ་སོགས་ཏེ། འཇུག་པའི་དོན་ནི་
མདོ་ལས་ཕུང་བོ་ལ་བརྟེན་ནས་བདག་ཏུ་འདོགས་པ་ཡིན་ནོ་ཞེས་གསུངས་
པ་དེ་ཡི་ཕྱིར་ན་ཕུང་བོ་འདུས་ཙམ་བདག་གི་གདགས་གཞི་ཡིན་པས་བདག་
གི་བཏགས་ཆོས་བདག་མ་ཡིན་ནོ་ཞེས་པའོ། །ཕུང་བོ་ཚོགས་ཙམ་བདག་ཏུ་
འདོད་པའི་ཕྱོགས་དགག་པ་ནི། གཞན་ཡང་སོགས་ཏེ། ཕུང་བོའི་ཚོགས་
ཙམ་བདག་ཡིན་ན་བྱ་བྱེད་གཅིག་ཏུ་ཐལ་བ་དང་དེ་བཞིན་དུ་ཚོགས་རྒྱུན་་་་
ཡང་བདག་མ་ཡིན་ནོ་ཞེས་པའོ། །གཟུགས་སོགས་ཚོགས་པའི་དབྱིབས་ཁྱད་
པར་བ་བདག་ཏུ་འདོད་པའི་ཕྱོགས་དགག་པ་ནི། གལ་ཏེ་དེ་དག་སོགས་ཏེ།
འཇུག་པ་ལས་དབྱིབས་ཞེ་ན་སོགས་ཀྱི་དོན་ནི། བདག་གི་གཟུགས་སོགས་
519



ཕུང་བོ་ཚོགས་པའི་དབྱིབས་ཀྱི་བཀོད་པ་ཙམ་ཞིག་བདག་ཡིན་ནོ་ཞེ་ན། དེ་
འདྲའི་དབྱིབས་དེ་ནི་གཟུགས་ཅན་ཁོ་ན་ལ་ཡོད་པའི་ཕྱིར་ན། ཁྱོད་ཀྱི་
ལུགས་ལ། གཟུགས་ཅན་དེ་དག་ཉིད་ཁོ་ན་ལ་བདག་ཅེས་བྱ་བ་དེ་འཇོག་
པར་འགྱུར་གྱི། སེམས་ལ་སོགས་པ་སེམས་བྱུང་དང་བཅས་པའི་ཚོགས་པ་
ནི་བདག་ཉིད་འཇོག་པར་འགྱུར་བ་མིན་ཏེ། དེ་ལྟར་མི་འགྱུར་བ་དེ་རྒྱུ་
མཚན་གང་གི་ཕྱིར་ན་སེམས་དང་སེམས་བྱུང་དེ་ལ་དབྱིབས་ཡོད་པ་མ་ཡིན་
ནོ་ཞེས་པའོ། །དཔེ་དོན་སྦྱོར་ཚུལ་གྱི་དོན་བསྡུ་བ་ནི་དེས་ན་ཤིང་རྟ་སོགས་
ཏེ། ཤིང་རྟ་རང་བཞིན་རྣམ་པ་བདུན་བོ་དེ་གང་དུ་ཡང་མེད་པ་དང༌། དེ་
ལྟ་ནའང་རང་གི་ཡན་ལག་ལ་བརྟེན་ནས་འདོགས་པ་ལྟར་བདག་ཀྱང་ཕུང་
བོ་དང་གཅིག་དང་ཐ་དད་ལ་སོགས་པའི་རང་བཞིན་བདུན་པོ་གང་དུ་ཡང་
མེད་ཀྱང་ཕུང་བོ་ལ་བརྟེན་ནས་འདོགས་པ་གཉིས་འདྲ་བ་དེ་གཉིས་དཔེ་་་་
དོན་དུ་མཛད་ནས་སྟོན་པའི་མདོ་ལས་གསུངས་སོ་ཞེས་པའོ། །
མཚམས་འདིར་གོང་དུ་ཞུས་པ་དེ་དག་གི་དོན་བསྡུ་ཞིག་ཞུ་ན། སྤྱིར་
ལྟ་ཐོག་ནས་སྒོམ་འཚོལ་བ་དང་། སྒོམ་ཐོག་ནས་ལྟ་བ་འཚོལ་བ་གཉིས་ལས།
དང་པོ་ཉམས་སུ་ལེན་པའི་དབང་དུ་བཏང་ན། གནས་དབེན་པར་ལུས་
རྣམ་སྣང་གི་ཆོས་བརྒྱད་ལྡན་ནམ། སྤྱོད་ལམ་གང་བདེར་ལུས་སེམས་ལྷོད་
དེ། ངའོ་སྙམ་པའི་བློ་ཞིག་ཆེད་དུ་གཉེར་ནས་བསྐྱེད་པ། དཔེར་ན། སྨན་
པས་ནད་ངོས་གཟུང་བའི་ཕྱིར། དང་པོར་ནད་སློང་བའི་སྨན་དང་ཟས་སྟེར་
བ་ལྟ་བུ་ཡིན། དེ་ཡང་ཡུན་ཐུང་ན་མི་རིགས་པས་ཡུན་རིང་བོར་མཉམ་པར་
520



བཞག་ནས་དགག་བྱའི་ངའི་རྣམ་པ་གསལ་བོར་བྱས། དེ་ཡང་རང་གི་
བློའི་ཤུགས་བརྒྱ་ཆའི་བརྒྱད་ཅུ་ཙམ་གྱིས་ངའོ་སྙམ་པའི་སྟེང་དུ་མཉམ་པར་
བཞག བློའི་བརྒྱ་ཆའི་ཉི་ཤུ་ལྟ་བུའི་ཟུར་གཅིག་གིས་ངའོ་སྙམ་པའི་བློའི་
འཛིན་སྟངས་ལ་ལྟ་དགོས་པ། དཔེར་ན། མི་ཞིག་ལམ་དུ་འགྲོ་བ་ལ་མིག་
གིས་ལམ་དུ་ལྟ་བ་དང་ཟུར་གཅིག་གིས་གྲོགས་ལ་ལྟ་བ་ལྟ་བུ་ཡིན་ལ། དེ་
དུས་ངའི་འཆར་ལུགས་གང་ལའང་མ་བལྟོས་པར་ཚུགས་ཐུབ་ཏུ་འཆར་་་་་
བའི་སྣང་ངོའི་ང་དེ་དགག་བྱའི་ང་ཡིན་པར་ངོས་ཟིན་པར་བྱས་ཏེ། ། དེ་ ་
འདྲའི་བདག་དེ་འཇུག་འགྲེལ་ལས། དེ་ལ་བདག་ཅེས་བྱ་བ་ནི། གང་ཞིག་
ཆོས་རྣམས་ཀྱི་གཞན་ལ་རག་མ་ལས་པའི་ངོ་བོའི་རང་བཞིན་དེ། དེ་མེད་པ་
ནི་བདག་མེད་པའོ་ཞེས་པ་ལྟར་གཏན་མེད་ཀྱི་བདག་དེ་ངོས་ཟིན་པར་བྱ་
བ་ལ། དང་པོར་དཔྱད་སྒོམ་བྱ་དགོས་ཏེ། དེ་འདྲའི་བདག་དེ་ཡོད་ན་ཇི་
འདྲ་ཞིག་ཏུ་ཡོད། ངའི་ཕུང་བོ་རྣམས་དང་ངོ་བོ་གཅིག་ཏུ་ཡོད་དམ་ཐ་དད་
དུ་ཡོད། ཚུལ་དེ་ལས་གཞན་དུ་ཡོད་ཚུལ་མི་འདུག་སྙམ་དུ་བློས་རྦད་དེ་ཐག་
བཅད། དང་པོ་ལྟར་ཡོད་ན། ང་གཅིག་ཡིན་པ་བཞིན་དུ་ཕུང་བོ་རྣམས་
ཀྱང་གཅིག་ཏུ་འགྱུར་བ་དང་ཕུང་བོའི་གྲངས་བཞིན་ང་ཡང་གྲངས་དེ་སྙེད་
དུ་ཐལ་བའི་སྐྱོན་སོགས་ཡོད་པ་དང་། ཐ་དད་དུ་ཡོད་ན་གྲོ་ནས་སྲན་
གསུམ་སོ་སོར་མ་འདྲེས་པར་ཡོད་པ་ལྟར་ཕུང་བོ་རྣམས་སོ་སོར་བསལ་བའི་
ཤུལ་ན་ང་ཟེར་རྒྱུ་ཞིག་ཡོད་དགོས་པ་ལ་དེ་ཡང་མེད། དེ་ལྟར་མེད་པའི་
ཚུལ་དེ་བློ་ངོར་འཆར་བ་ན་གང་འཆར་བ་དེ་ཉིད་བློས་ཚིར་གྱིས་བཟུང་་་་་་
521



ནས་དེ་ལྟར་སྣང་ཚུལ་ལྟར་གྱི་ང་དེ་མི་འདུག་སྙམ་དུ་ངེས་ཤེས་དྲངས། དེ་
ལྟར་ཡང་ཤིང་རྟ་རྣམ་བདུན་ལ་སྦྱོར་ལུགས་ལ་གཉིས། ཤིང་རྟ་ལ་སྦྱར་ནས་
ལྟ་བ་གཏན་ལ་འབེབས་ལུགས་དང་། དོན་རང་སྟེང་དུ་སྦྱར་ནས་ལྟ་བ་
གཏན་ལ་འབེབས་ལུགས་གཉིས་ཡོད་པ་ལས། དང་པོ་དེ་ཡང་། ཤིང་རྟ་
ཞེས་པའི་ཐ་སྙད་བཏགས་པའི་བཏགས་དོན་བཙལ་པའི་ཚེ་ཤིང་རྟ་དེ་རྣམ་
པ་བདུན་དུ་བརྟགས་ནས་བཙལ་བས་མི་རྙེད་པས་ཤིང་རྟ་རང་བཞིན་གྱིས་
མེད་ལུགས་ལ་ངེས་པ་དྲང༌། དེ་ལྟར་རྣམ་པ་བདུན་དུ་དཔྱད་པས་མི་རྙེད་
པ་ལ། འོན་ཀྱང་དེ་ལྟར་རྙེད་རྒྱུ་མེད་ཀྱང་ཤིང་རྟ་ཞེས་པའི་མིང་གདགས་སུ་
རུང་བ་ཡིན་པས་ཤིང་རྟ་ཐ་སྙད་དུ་ཡོད་པའི་ཚུལ་ལ་བསམ། དེ་ཡང་སྣང་
བ་ལྟར་གྱི་ང་དེ་ཡང་རྣམ་པ་བདུན་གྱིས་དཔྱད་པའི་ཚེ། ཤིང་རྟ་དེ་རང་གི་
ཡན་ལག་ཤིང་རྟའི་འཁོར་ལོ་དང་རྩིབས་ཤིང་། གཟེར་བུ་སོགས་དང་ངོ་བོ་
གཅིག་ཏུ་ཡོད་དམ། ཐ་དད་དུ་ཡོད། རྟེན་གྱི་ཚུལ་དུ་ཡོད་དམ་བརྟེན་པའི་
ཚུལ་དུ་ཡོད། ལྡན་པའི་ཚུལ་དུ་ཡོད་དམ། ཚོགས་པ་ཤིང་རྟ་ཡིན་
ནམ། དབྱིབས་ཁྱད་པར་བ་ཤིང་རྟ་ཡིན་ཞེས་རྣམ་གྲངས་བདུན་དུ་བརྟག་
ལ། གཅིག་ཏུ་ཡོད་ན་ཤིང་རྟ་གཅིག་ཡིན་པ་བཞིན་དུ་འཁོར་ལོ་སོགས་ཀྱང་
གཅིག་ཏུ་འགྱུར་ལ། ཐ་དད་དུ་ཡོད་ན་འཁོར་ལོ་སོགས་སོ་སོར་བསལ་བའི་
ཤུལ་ན་ཤིང་རྟ་ཡོད་དགོས་ལ་དེ་ཡང་མེད། ཡང་དཀར་ཡོལ་དུ་ཇ་བླུགས་
པ་དང་རེ་ལྡེའམ་སྦྲ་གུར་དུ་ལྷས་བྱིན་བརྟེན་པ། ཡང་རང་སྡོད་པའི་ཁང་
བར་མི་བརྟེན་པ་ལྟར་རྟེན་བརྟེན་པའི་ཚུལ་དུ་ཡང་མེད། ལྷས་བྱིན་རང་གི་
522



རྣ་བ་དང་ལྡན་པ་བཞིན་དུ་ཤིང་རྟ་རང་གི་ཡན་ལག་རྣམས་དང་ངོ་་་་་་་
གཅིག་པར་ལྡན་པའི་ཚུལ་དུ་ཡང་མེད། ཤིང་རྟའི་ཡན་ལག་གི་དབྱིབས་
ཀྱང་ཤིང་རྟ་མ་ཡིན། ཚོགས་པ་ཡང་ཤིང་རྟ་མ་ཡིན་ཏེ། ཁྱོད་ཤིང་རྟའི་
གདགས་གཞི་ཡིན་པ་ལས་ཤིང་རྟ་མ་ཡིན་ལ། གཞི་གཅིག་ལ་བལྟོས་ཏེ་
གདགས་གཞི་བཏགས་ཆོས་སུ་མི་རུང་བའི་ཕྱིར། དེ་ལྟར་དཔྱད་པས་ཤིང་
རྟའི་ཐ་སྙད་བཏགས་པའི་བཏགས་དོན་བཙལ་ན་མི་རྙེད་པ་དེ་དཔེ་ཡིན་ལ།
དཔེ་དེས་རིགས་འགྲོས་ཀྱིས་རང་སྟེང་དུ་བསམ་པ་གལ་ཆེ་བས་རང་སྟེང་་་་
དུ་བསམ་ནས་ལྟ་བ་གཏན་ལ་འབེབས་པའི་ཚུལ་ནི། ང་ཞེས་གང་ལའང་
བལྟོས་མེད་ཀྱི་ང་སྣང་བ་ལྟར་ཡོད་ན་ངའི་ལུས་སེམས་གཉིས་དང་གཅིག་་་་
ཡིན་པའི་ཚུལ་དུ་ཡོད་དམ་ཐ་དད་པའི་ཚུལ་དུ་ཡོད། རྟེན་གྱི་ཚུལ་དུ་ཡོད་
དམ་བརྟེན་པའི་ཚུལ་དུ་ཡོད། ལྡན་པའི་ཚུལ་དུ་ཡོད་དམ། ཚོགས་པའི་ཚུལ་
དུ་ཡོད་དམ། དབྱིབས་ཀྱི་ཚུལ་དུ་ཡོད། དང་པོ་ལྟར་གཅིག་ཏུ་ཡོད་ན། ང་
གཅིག་ཡིན་པ་བཞིན་དུ་ལུས་སེམས་གཉིས་ཀྱང་གཅིག་ཏུ་འགྱུར་བའི་སྐྱོན་
དང་། ཐ་དད་དུ་ཡོད་ན་ལུས་སེམས་གཉིས་སོ་སོར་བསལ་བའི་ཤུལ་ན་ང་
ཟེར་རྒྱུ་ཞིག་ཡོད་དགོས་ལ་དེ་ཡང་མེད། རྟེན་གྱི་ཚུལ་དུ་ཡོད་ན་འཁར་
གཞོང་ཞོའི་རྟེན་དུ་ཡོད་པ་ལྟར་ང་དེ་ཡང་ལུས་སེམས་གཉིས་ཀྱི་རྟེན་་་་་་
ཡོད་དགོས་ལ་དེ་ལྟར་ཡང་མེད། ལྷས་བྱིན་རེ་ལྡེ་ལ་བརྟེན་པ་ལྟར་ང་དེ་
ལུས་སེམས་གཉིས་ལ་བརྟེན་པའི་ཚུལ་དུ་ཡང་མེད། ལུས་སེམས་ཚོགས་པ་
ང་མ་ཡིན་ཏེ། དེའི་གདགས་གཞི་ཡིན་པ་གང་ཞིག གདགས་གཞི་བཏགས་
523



ཆོས་སུ་མི་རུང་བའི་ཕྱིར། སེམས་ལ་དབྱིབས་མེད་པས་ང་ཡང་དབྱིབས་སུ་
མེད་པའི་ཕྱིར་སོགས་རྣམ་པ་བདུན་གྱིས་དཔྱད་ན་མི་རྙེད་པའི་ཚུལ་ལ་ངེས་
པ་དྲང་། ཡང་ཁྱབ་བྱ་ཁྱབ་བྱེད་ཀྱི་སྒོ་ནས་ལྟ་བ་གཏན་ལ་འབེབས་པའི་
ཚུལ་ལ་ཡང་། ཁྱབ་བྱའི་ང་དེ་སྣང་ཚུལ་ལྟར་དུ་ཡོད་ན་ཁྱབ་བྱེད་ཕུང་
སོགས་ཚོགས་པའི་སྟེང་དུ་གྲུབ་བམ་རེ་རེ་བའི་སྟེང་དུ་གྲུབ་ཅེས་བརྟག །
ཁྱབ་བྱའི་ང་དེ་གཟུགས་ཕུང་གི་སྟེང་དུ་གྲུབ་པ་མི་འཐད་དེ། དེ་འདྲའི་ང་
དེ་ལུས་སེམས་གཉིས་དང་ཚོགས་པའི་ཚུལ་གྱིས་སྣང་བ་ལས། གཟུགས་ཕུང་
ཁོ་ནའི་སྟེང་དུ་མི་སྣང་བའི་ཕྱིར། ཡང་ང་དེ་གཟུགས་ཕུང་དང་ངོ་བོ་གཅིག་
ཏུ་ཡོད་ན་ཡང་མི་འཐད་ལ། དེ་བཞིན་དུ་ཚོར་ཕུང་གི་སྟེང་དུ་གྲུབ་ན་ང་དེ་
རང་བཞིན་ཚུགས་ཐུབ་ཏུ་གྲུབ་པར་སྣང་ལ། ཚོར་ཕུང་བདེ་སྡུག་བཏང་
སྙོམས་གློ་བུར་བ་ཡིན་པས་ན་དེ་དང་ངོ་བོ་གཅིག་ཏུ་ཡང་མེད། འདུ་ཤེས་
ཀྱི་ཕུང་བོའི་སྟེང་དུ་གྲུབ་པ་མི་འཐད་དེ། ང་དེ་གཟུགས་རགས་པ་དང་
བཅས་པར་སྣང་ལ་འདུ་ཤེས་དེ་ལྟར་རགས་པར་མི་སྣང་བའི་ཕྱིར། ང་དེ་
འདུ་བྱེད་ཀྱི་ཕུང་བོའི་སྟེང་དུ་མ་གྲུབ་སྟེ། ང་དེ་ཕུང་བོ་ལྔ་ལ་དབང་སྒྱུར་བ་
བོའི་ཚུལ་དུ་སྣང་ལ། འདུ་བྱེད་ཀྱི་ཕུང་བོ་དེ་ལྟར་མི་སྣང་བའི་ཕྱིར། རྣམ་
ཤེས་ཀྱི་ཕུང་བོའི་སྟེང་དུ་མ་གྲུབ་སྟེ། ང་ནི་གཟུགས་རགས་པ་ཕུང་བོ་ཚོགས་
པ་དང་བཅས་པའི་ཚུལ་གྱིས་སྣང་ལ་རྣམ་ཤེས་གཟུགས་རགས་པ་དང་མ་་་་
བཅས་པར་གསལ་ཞིང་རིག་པའི་ཚུལ་གྱིས་སྣང་། ང་དེ་ཕུང་བོ་ལྔ་ཚོགས་ཀྱི་
སྟེང་དུ་མ་གྲུབ་སྟེ། ཕུང་བོ་ལྔ་བོ་དེ་ཚོགས་པའི་གདགས་གཞི་ཡིན་པའི་ཕྱིར།
524



ཚོགས་པ་ངའི་གདགས་གཞི་ཡིན་པས་གདགས་གཞི་དང་བཏགས་ཆོས་གཞི་
གཅིག་གི་སྟེང་ནས་འགལ་བའི་ཕྱིར་རོ། །དེ་ལས་གཞན་དུ་གྲུབ་ཚུལ་མེད་
པས་རང་ལ་སྣང་བ་ལྟར་གྱི་ང་དེ་མེད་ཚུལ་ལ་རིགས་པས་དཔྱད་དེ་ངེས་པ་
དྲང་། ད་ལྟ་རང་ཅག་སོ་སྐྱེ་རང་ག་བ་ལ་ཆོས་གང་སྣང་བ་དེ་ཉིད་བདེན་
གྲུབ་ཏུ་སྣང་ཞིང་། དེ་ལྟར་འཛིན་པ་དགག་བྱའི་འཛིན་ཚུལ་ཡིན། དེ་ལྟར་
སྣང་བའི་བདེན་གྲུབ་བཀག་པའི་སྟོངས་སང་དེ་ལ་སྟོང་ཉིད་ཟེར། བོད་སྔ་
རབས་པ་མང་བོ་མཚམས་འདི་ནས་ནོར་འཁྲུལ་བྱུང་། མདོར་ན། ཡབ་རྗེ་
སྐལ་ལྡན་རྒྱ་མཚོས། ཡུལ་གང་ཤར་གཞན་ལ་མ་བལྟོས་པར། །ཚུར་ལམ་
ལམ་འཆར་འདི་དགག་བྱ་དངོས། །དེ་ལྟར་དུ་མེད་པ་སྟོང་བ་ཉིད། །བློས་དེ་
ལྟར་དུ་འཛིན་ལ་ལྟ་བ་ཟེར། །ཞེས་པ་ལྟར་ལག་ཏུ་བླང་དགོས།
བཞི་བ་དེ་ལ་བརྟེན་ནས་གང་ཟག་སྒྱུ་མ་ལྟ་བུར་འཆར་བའི་་་་་་
ཚུལ་ལ་བཞི་ལས། དང་པོ་སྒྱུ་མ་བཞིན་དུ་འཆར་ཚུལ་ཕྱིན་ཅི་མ་ལོག་པ་ལ་
གཉིས་ལས། སྒྱུ་མ་ལྟ་བུར་གསུངས་པའི་དོན་བསྟན་པ་ནི། སྒྱུ་མའི་དོན་
གསུངས་ཏེ། སྒྱུ་མའི་དོན་གཉིས་ཀྱི་སྔ་མ་ནི། ཐ་སྙད་དུ་ཡོད་པ་དང་བདེན་
པས་སྟོང་བ་གཉིས་ཚོགས་ལ་བྱ་ཞིང་། འདི་ཆོས་ཐམས་ཅད་ལ་སྦྱར་ཀྱང་
རུང་། སྟོང་བཞིན་དུ་སྣང་བའི་སྣང་བ་སྒྱུ་མ་ལྟ་བུ་ནི་ཀུན་རྫོབ་ཁོ་ན་ལ་སྦྱོར་
བས། ལམ་རིམ་ཆུང་བ་ལས། འདི་ལ་ནི་དེར་སྣང་བ་དང་སྣང་བ་ལྟར་གྱི་
དོན་ཡོད་པས་སྟོང་བ་གཉིས་དགོས་ཀྱི། རི་བོང་གི་རྭ་དང་། མོ་གཤམ་གྱི་བུ་
ལྟར་སྣང་བ་ཙམ་དུ་ཡང་གཏན་མེད་པ་དང་། སྣང་ཡང་སྣང་བ་ལྟར་གྱི་
525



དོན་ཡོད་པས་སྟོང་བར་མི་འཆར་ན་ཡང་སྣང་བ་སྒྱུ་མ་ལྟ་བུའི་དོན་བློ་ལ་མི་
འཆར་རོ་ཞེས་གསུངས་པ་ལྟར་རོ། །ཐབས་གང་ལ་བརྟེན་ནས་སྒྱུ་མ་ལྟ་བུར་
འཆར་ཚུལ་ལ་གཉིས་ལས། སྣང་བ་སྒྱུ་མ་ལྟ་བུར་འཆར་ལུགས་ལ་ཡང་།
གཉིས་ལས། བློ་གཉིས་ལ་བརྟེན་ནས་སྒྱུ་མ་ལྟ་བུར་འཆར་ཚུལ་ནི། ཕྱི་མ་
དེའི་སོགས་ཏེ། དཔེར་ན། །སོགས་ཀྱི་དོན་ནི། སྒྱུ་མ་མཁན་གྱིས་རྗེའི་ཤིང་
ལ་སོགས་པ་ལྟ་གླང་དུ་སྤྲུལ་བའི་ཚེ། སྒྱུ་མའི་རྟ་གླང་དེ་རྟ་གླང་དངོས་སུ་
སྣང་བའི་ཆ་ནི། མིག་གི་ཤེས་པས་མངོན་སུམ་དུ་མཐོང་བ་དང་། སྒྱུ་མའི་རྟ་
གླང་དེ་རྟ་གླང་དངོས་སུ་སྣང་བ་ལྟར་གྱི་དོན་དེ། རྟ་གླང་དངོས་སུ་མེད་
པར་ནི། ཡིད་ཀྱི་ཤེས་པས་ངེས་པ་ཡིན་པས། དེ་ལྟར་མིག་ཤེས་ཀྱིས་སྣང་བ་
མཐོང་བ་དང་། ཡིད་ཤེས་ཀྱིས་སྣང་བ་ལྟར་མེད་པར་ངེས་པ་དེ་གཉིས་ལ་
བརྟེན་ནས་སྒྱུ་མའི་རྟ་གླང་དེ་རྟ་གླང་དུ་སྣང་བ་དེ་ཉིད་སྣང་བ་ལྟར་རྟ་གླང་
དུ་མ་གྲུབ་པའི་སྒྱུ་མའམ་བརྫུན་པའི་སྣང་བ་ཙམ་ཡིན་པར་ངེས་པ་སྐྱེ་བ་དེ་
བཞིན་དུ་གང་ཟག་ལ་སོགས་པ་ཡང་ཐ་སྙད་པའི་ཤེས་པ་གནོད་མེད་ལ་་་་་་
བསྙོན་དུ་མེད་པར་སྟེ། མི་སྣང་ཡང་སྣང་ངོ་ཞེས་བསྙོན་ཧམ་བྱེད་མི་དགོས་
པར་སྣང་བ་དང་། སྣང་བ་དེ་ཉིད་རང་གི་ངོ་བོས་གྲུབ་པའི་རང་བཞིན་
གྱིས་སྟོང་བར་རིགས་ཤེས་ཀྱིས་ངེས་པ་གཉིས་ཚོགས་པ་ལ་བརྟེན་ནས། །
གང་ཟག་དེ་ཉིད་ཀྱང་གང་ཟག་ཏུ་རང་གི་སྡོད་ལུགས་ཀྱིས་གྲུབ་པར་སྣང་་་་
བཞིན་དུ་གང་ཟག་རང་གི་སྡོད་ལུགས་སུ་མེད་པའི་སྒྱུ་མའམ་བརྫུན་པའི་་་་་
སྣང་བ་ཙམ་ཡིན་པར་ངེས་པ་སྐྱེ་བ་ཡིན་ནོ་ཞེས་པའོ། །སྒྱུ་མ་ལྟ་བུར་འཆར་
526



དུ་མི་འདོད་ན། ཇི་ལྟར་བྱ་བ་ནི། དེས་ན་སོགས་ཏེ། དེས་ན་གཟུགས་
སོགས་སྒྱུ་མ་ལྟ་བུར་འཆར་བ་ལ་བསླབ་པའི་ཚེ། གལ་ཏེ་གཟུགས་སོགས་སྒྱུ་
མ་བཞིན་དུ་འཆར་དུ་མ་འདོད་ཅིང་། ། དེ་ལྟར་འཆར་དཀའ་བ་བྱུང་ན་
གཟུགས་ཐ་སྙད་པའི་དོན་དེ་དག་འཛིན་པའི་ཐ་སྙད་པའི་བློ་ནི། རྒྱུན་དུ་
ངང་གིས་རང་ཉིད་ལ་ཡོད་པས་ཐ་སྙད་པའི་བློ་དེ་སྤྱོད་པའི་ཐབས་ལ་ཟུར་
དུ་འབད་མི་དགོས་པས་ན། གཟུགས་སོགས་དེ་རྣམས་ལ་རང་བཞིན་གྱིས་
ཡོད་མེད་དཔྱོད་པའི་རིགས་པས་མང་དུ་དཔྱད་ནས་རང་བཞིན་གྱིས་གྲུབ་
པ་ཁེགས་པ་དེ་ཉིད་ལ་ངེས་པ་ཤུགས་དྲག་པོ་བསྐྱེད་པར་བྱས་ནས། དེ་ནས་
གཟུགས་སོགས་ཀྱི་སྣང་བ་ཐ་སྙད་པའི་ཤེས་པ་དེ་ལ་ཤར་བ་ལ་བལྟས་ན་་་་་
གཟུགས་སོགས་སྒྱུ་མ་ལྟ་བུར་འཆར་བ་ཡིན་གྱི། སྒྱུ་མ་ལྟ་བུའི་སྟོང་བ་དེ་ཐ་
སྙད་པའི་ཤེས་པ་ལ་སྣང་བ་དང་རིགས་ཤེས་དེའི་ངེས་པ་སྐྱེད་ཚུལ་གཉིས་་་་
ལས་ལོགས་སུ་གཏན་ལ་འབེབས་ཚུལ་གཞན་གཏན་ནས་མེད་དོ། །འཇམ་
པའི་དབྱངས་ཀྱིས་རྗེ་རིན་པོ་ཆེ་ལ་སྣང་ཙམ་གྱིས་མངོན་ཞེན་ལྡོག་མི་ལྡོག་་་
ལྟོས་དང་ཞེས་དང་། ཡང་། སྣང་སྟོང་གཉིས་ལ་ཉེ་རིང་བྱེད་མི་ཉན། ཁྱད་
པར་དུ་སྣང་བ་ལ་ག ཙིགས་སུ་བྱེད་དགོས་ཞེས་གསུངས་པ་དང་། རྗེ་བཙུན་
མི་ལ་རས་པས། སྣང་བས་མི་འཆིང་ཞེན་པས་འཆིང་། །ཞེན་པ་ཆོད་ཅིག་
རས་ཆུང་བ། །ཞེས་གསུངས་པ་རེད་གསུངས་ནས་བཤད་པ་མཛད། ནམ་
མཁའ་ལྟ་བུ་དང་སྒྱུ་མ་ལྟ་བུའི་ཡུལ་ཡུལ་ཅན་ངོས་གཟུང་བ་ནི། རིགས་པའི་
ཤེས་པས་སོགས་ཏེ། རིགས་པའི་ཤེས་པས་ཆོས་ཅན་སྣང་བ་ལ་སྐྱེ་འགག་
527



སོགས་ཀྱི་རང་བཞིན་རྣམ་པར་བཅད་པ་ཙམ་གྱི་སྟོང་བ་ལ་ནམ་མཁའ་ལྟ་་་
བུའི་སྟོང་ཉིད་དང་། དེ་ནས་རང་བཞིན་གྱིས་སྟོང་ཡང་རང་བཞིན་དུ་སྣང་
བའི་གཟུགས་སོགས་ཀྱི་སྣང་བ་འཆར་བ་ལ་སྒྱུ་མ་ལྟ་བུའི་སྟོང་ཉིད་ཅེས་་་་་
སྔོན་གྱི་མཁས་པ་རྣམས་གསུང་ངོ༌། །ཕྱོགས་གླང་གི་རྣལ་འབྱོར་འཇུག་པར།
ཐོག་མ་ཐ་མའི་ཆ་བྲལ་རྣམ་མི་རྟོག །དྲི་མ་མེད་པའི་འོད་ཟེར་སྟོང་གིས་
ནི། །མུན་པ་ངེས་བསལ་མཁའ་དང་མཚུངས་པ་ཡིན། །ཞེས་དང་། སློབ་
དཔོན་ཡེ་ཤེས་སྙིང་བོས། རྣལ་འབྱོར་པ་བསྒོམས་པ་ལས་ལངས་ནས་ཡང་
འདི་ལྟར། གལ་ཏེ་དངོས་པོ་འདི་དག་ཐམས་ཅད་སྟོང་བ་ནམ་མཁའ་དང་
འདྲ་བའི་མཚན་ཉིད་ཡིན་གྱི། འོན་ཀྱང་དེ་ནི་སྒྱུ་མ་དང་རྨི་ལམ་ལ་སོགས་
པ་དང་འདྲ་བ་ཞེས་དང་། སློབ་དཔོན་ནག་པོའི་ཞབས་ཀྱི་ལུས་སྦྱངས་པ་
ལས། དེ་ལྟར་ལུས་ལ་རྣམ་པར་དཔྱད་ན་ནམ་མཁའ་དང་འདྲ་བར་བསྒོམ་
མོ་ནས་དེའི་ཚེ་ཐམས་ཅད་ནམ་མཁའི་ངོ་བོར་གནས་སོ་ཞེས་པ་ནས་བདེ་
བ་སྒྱུ་མ་ལྟ་བུར་དཔྱད་དོ་ཞེས་དང་། ཇོ་བོའི་དབུ་མའི་མན་ངག་ལས། ཆོས་
ཐམས་ཅད་ནམ་མཁའི་དཀྱིལ་ལྟར་ཞེས་པ་ནས་དེའི་རྗེས་ལས་ཐོས་པས་ནི།
ཆོས་ཐམས་ཅད་སྒྱུ་མ་ལ་སོགས་པར་ཤེས་སོ། །ཞེས་དང་། སྤྱོད་འཇུག་ལས།
ཐམས་ཅད་ནམ་མཁའ་འདྲ་བར་ནི། །བདག་འདྲས་ཡོངས་སུ་བཟུང་བར་
གྱིས། །ཞེས་གསུངས་པའི་ཕྱིར་རོ། །ཕྱག་བསྐོར་བཟླས་བརྗོད་སོགས་དགེ་
སྦྱོར་གང་བྱེད་ཀྱང་ཐོག་མར་རང་བཞིན་གྱིས་གྲུབ་པ་བཀག་ནས་བློ་དེས་་་་་
རྩིས་ཟིན་པར་བྱས་ཏེ། དེ་དག་ལ་ཞུགས་པས། སྒྱུ་མ་ལྟ་བུར་འཆར་བ་ལ་
528



བསླབ་པར་བྱའོ། །གཉིས་པ་སྒྱུ་མ་བཞིན་དུ་འཆར་ཚུལ་ལྟར་སྣང་བསྟན་པ་
ལ་གཉིས་ལས། དང་པོ་སྒྱུ་མའི་དོན་ལྟར་སྣང་བསྟན་པ་ལ་ཡང་གསུམ་ལས།
དང་པོ་དངོས་ནི། འདི་ལ་ཡང་སོགས་ཏེ། བཞི་བརྒྱ་བའི་འགྲེལ་བའི་དོན་
ནི། རྟེན་ཅིང་འབྲེལ་བར་འབྱུང་བའི་ཚུལ་འདི་ནི། ཇི་ལྟ་བ་བཞིན་དུ་
མཐོང་བའི་ཚེ་ན། རང་བཞིན་གྱིས་སྟོང་ཡང་རང་བཞིན་གྱིས་གྲུབ་པར་
སྣང་བའི་སྒྱུ་མ་བྱས་པ་ལྟ་བུར་འགྱུར་བ་ཡིན་གྱི། མོ་གཤམ་གྱི་བུ་ལྟར་
འགྱུར་བ་མ་ཡིན་ནོ། །གལ་ཏེ་རང་བཞིན་སྨྲ་བ་ཁྱེད་དོན་དམ་ལ་དཔྱོད་
པའི་རིགས་པས་རྣམ་པར་དཔྱད་པ་འདིའི་སྒོ་ནས་མ་རྙེད་པ་ཙམ་གྱིས་རྟེན་
འབྲེལ་གྱི་སྐྱེ་བ་རྣམ་པ་ཐམས་ཅད་དུ་བཀག་པ་ལ་བརྟེན་ནས་འདུས་བྱས་
སྐྱེ་བ་མེད་པ་ཁོ་ནར་བསྟན་པར་འདོད་པ་ན་ནི། དེ་ལྟར་འདོད་པ་དེའི་ཚེ་
སྟེ། དེའི་རྒྱུ་མཚན་གྱིས་འདུས་བྱས་དེ་ཉིད་བདེན་པས་སྟོང་བཞིན་དུ་
བདེན་པར་སྣང་བའི་སྒྱུ་མ་ལྟ་བུ་ཉིད་དུ་མི་འགྱུར་གྱི། མོ་གཤམ་གྱི་བུ་དང་
རི་བོང་གི་རྭ་ལ་སོགས་པ་དག་དཔེར་བྱས་ནས་མོ་གཤམ་གྱི་བུ་ལ་སོགས་པ་
དག་གིས་ཉེ་བར་གཞལ་བ་སྟེ་དཔེ་དེས་མཚོན་པའི་དོན་ཅན་ཁོ་ནར་འགྱུར་
བ་ཞིག་ཡིན་དགོས་ན། ཡང་ཁོ་བོ་ཅག་ནི། རྟེན་ཅིང་འབྲེལ་བར་འབྱུང་
བ་མེད་པར་ཐལ་བར་འགྱུར་བའི་སྐྱོན་གྱིས་འཇིགས་པས་དཔེ་མོ་གཤམ་གྱི་
བུ་སོགས་དེ་དག་དང་བསྟུན་པར་ཏེ་མཐུན་པར་བྱས་པ་ཉིད་དུ་མི་བྱེད་ཀྱི།
རྟེན་འབྲེལ་གྱི་ཚུལ་དེ་དང་མི་འགལ་བའི་དཔེ་སྒྱུ་མ་ལ་སོགས་པ་དག་དང་
ནི་མཐུན་པར་བྱས་པའི་སྒོ་ནས་བསྟུན་པར་བྱེད་དོ་ཞེས་པའོ། །རིགས་ཤེས་



སརs
ཀྱིས་མ་གྲུབ་ཀྱང་སྒྱུ་མ་ལྟ་བུའི་དོན་ཁེགས་མི་དགོས་པ་ནི། དེས་ན་རང་
བཞིན་སོགས་ཏེ། (རྣམ་པར་དཔྱད་ནས་དང་ཁེགས་པའི་ཤུལ་དུ་ཞེས་པར་དགའ་འབྲས་
པར་གཉིས་ན་རྣམ་པར་བཅད་ནས་དང་སྐུ་འབུམ་པར་མར་བཤུལ་དུ་ཞེས་པ་མ་དག་གསུངས)
དེས་ན་རིགས་ཤེས་ཀྱི་ངོར་ཆོས་ཅན་ཡོད་ན། སྐྱོན་ཡིན་ཀྱང་རིགས་པ་དེས་
བཀག་ཤུལ་དུ་ད་གདོད་ཆོས་ཅན་སྒྱུ་མ་ལྟར་ལུས་པ་སྐྱོན་མིན་པ། བཞི་བརྒྱ་
བའི་འགྲེལ་བ་ལྟར་རོ། །སྒྱུ་འཛིན་འདོར་དགོས་པ་མིན་པར་བསྟན་པ་ནི།
འདི་ནི་མྱུ་གུ་སོགས་ཏེ། ལྟ་བ་དེ་མ་ཉམས་བར་དུ་བདེན་འཛིན་མངོན་
གྱུར་པ་མི་རུང་ཡང་། དེའི་ཚེ་སྟོང་བར་བདེན་འཛིན་དང་སྒྱུ་མ་ལྟར་བདེན་
འཛིན་འགོག་ཀྱང་སྒྱུ་མ་ཙམ་དུ་འཛིན་པ་མི་འགོག་གོ །དེ་ཡང་སྒྱུ་མ་
ལྟ་བུའི་དོན་དེ་སྤྱིར་ཡོད་པ་ཙམ་དང་དེ་ཉིད་བདེན་པར་ཡོད་པ་གཉིས་ཀྱི་
ཁྱད་པར་སོ་སོར་མ་ཕྱེད་པའི་སྐྱོན་ཡིན་པར་གདོན་མི་ཟའོ། །ཞེས་པའོ། །སྒྱུ་
མ་ལྟ་བུར་འཆར་ཚུལ་ལྟར་སྣང་བསྟན་པ་ལ་གསུམ་ལས། དང་པོ་དངོས་ནི།
གཞན་ཡང་ཡུལ་སོགས་ཏེ། བན་བུན་ནི་ཐར་ཐོར་རམ་ཤག་ཤག་གམ་ཟར་
ཟིར་འདི་ཡིན་འདི་མིན་གྱི་ངོས་བཟུང་མེད་པའོ། །སྣང་སྟོང་ཉིས་ཚོགས་ལ་
ངེས་པ་རྙེད་དགོས་པ་ནི། དེས་ན་རིགས་པས་སོགས་ཏེ། སྒྱུ་མ་ལྟ་བུར་
འཆར་ཚུལ་གྱི་དཀའ་སའི་གནད་ནི། གང་ཟག་ལ་སོགས་པའི་སྟེང་དུ་རང་
གི་ངོ་བོས་གྲུབ་པའི་རང་བཞིན་མ་ལུས་པར་ཁེགས་པ་དང་། རང་བཞིན་དེ་
འདྲ་མེད་པའི་གང་ཟག་ལ་སོགས་པ་དེ་ཉིད་ལས་གསོག་པ་པོ་དང་ལས་ཀྱི་
འབྲས་བུ་མྱོང་བ་བོ་ལ་སོགས་པར་འཇོག་པའི་ཚུལ་ལ་ངེས་པ་གཏིང་ནས་་་
530
་
.
་...
...
་་
་་ ་
་
་ ་ ...…..…………
…
- -- ， , ,
- ： ，
，
#*# sg
，! ，，༣
༩"# -
-' -
-…
- ，，
ད་•t:༤
t
?
བཀཏཾ
་ }
， ༣
་
-༡༣ གཏན
་
-- - ，



འདྲོངས་ཏེ་རང་བཞིན་གྱིས་སྟོང་ཡང་ལས་གསོག་པ་པོ་ལ་སོགས་པ་དེ་་་་་་
རྣམས་སུ་འཇོག་ཐུབ་པའི་གཉིས་ཚོགས་དེ་འདྲ་སྲིད་མཐའ་ཙམ་དུ་སོང་་་་་་
བས་ན་དབུ་མའི་ལྟ་བ་ཞེས་བྱ་བ་དེ་ཤིན་ཏུ་དཀའ་བར་སོང་བ་ཡིན་ནོ། །དེ་
ནས་ལྟ་བའི་དཔྱད་པ་རྫོགས་པའི་ཚད་ཀྱང་རྗེ་བཙུན་འཇམ་པའི་དབྱངས་
ཀྱི་མན་ངག་རྗེ་བླ་མས་ཡི་གེར་བཀོད་པ་ལམ་གཙོ་རྣམ་གསུམ་དུ། རྗེ་རིན་
པོ་ཆེས་ཚ་ཁོ་དཔོན་པོར་གདམས་པ་ལས། ནམ་ཞིག་རེས་འཇོག་མེད་པར་
ཅིག་ཅར་དུ། །རྟེན་འབྲེལ་མི་བསླུར་མཐོང་བ་ཙམ་ཉིད་ནས། །ངེས་ཤེས་
ཡུལ་གྱི་འཛིན་སྟངས་ཀུན་འཇིག་ན། །དེ་ཚེ་ལྟ་བའི་དཔྱད་པ་རྫོགས་པ་
ལགས། །ཞེས་གསུངས་པ་ལྟར་ཡིན། སྐབས་འདིའི་ངེས་ཤེས་ནི་བདེན་
འཛིན་ཡིན་ལ། བདེན་འཛིན་ལ་ངེས་ཤེས་ཀྱི་ཐ་སྙད་སྦྱར་བ་འདི། འདིར་
མ་གཏོགས་གཞན་དུ་མེད་གསུངས་ཚུལ་ཡོད་གསུངས། དབུ་མའི་ལྟ་བ་འདི་
ཤིན་ཏུ་རྙེད་དཀའ་བས་ན་རྒྱ་གར་འཕགས་པའི་ཡུལ་དུ་བསྟན་པ་ཉི་མ་་་་་
ཤར་བ་ལྟར་དར་བའི་དུས་སུ་ཡང་། ཐལ་འགྱུར་པའི་མཚན་གཞི་སྣང་ཚོད་
ལ་དེ་འདྲའི་མང་པོ་མེད་ལ་རྗེ་བླ་མས་ཀྱང་དགུང་ལོ་བཞི་ཅུའི་བར་དབུ་
མའི་ལྟ་བ་མ་རྫོགས་པའི་ཚུལ་མཛད་དེ། འཇམ་པའི་དབྱངས་ཀྱི་མན་ངག་
ལྟར་གནས་དབེན་པ་བསྟེན་ནས་ཚོགས་བསགས་སྒྲིབ་སྦྱངས་བྱས་པ་དང་།
བླ་མ་དང་ལྷག་ལྷ་དབྱེར་མེད་དུ་གསོལ་བ་བཏབ། གཞུང་ལུགས་ཆེན་མོ་རྩ་
ཤེས་གཙོ་བྱས་པའི་འགྲེལ་བ་བུད་དྷ་པཱ་ལི་ཏ་ལ་གཟིགས་ནས་སུམ་བསྒྲིལ་་་
གྱིས་ཉམས་སུ་བླངས་ནས་ལྟ་བའི་དཔྱད་པ་རྫོགས་ཚུལ་སོགས་གོང་དུ་ཞུས་
531



པ་དེ་བསྐྱར་བཤད་ནན་ཏན་མཛད་ནས་རང་རེས་ཀྱང་རྗེ་བླ་མའི་རྣམ་ཐར་
འདི་བཞིན་ཕྱག་ལེན་དུ་བསྟར་བ་གལ་ཆེ་གསུངས། དེ་ཡང་ལྟ་བ་གོང་དུ་
ཞུས་པ་འདི་འདྲ་མ་རྙེད་ན་སྣང་སྟོང་གྲོགས་སུ་མི་འཆར་ཞིང་། དེ་ལ་རྗེ་
རིན་པོ་ཆེས། སྣང་བ་རྟེན་འབྲེལ་བསླུ་བ་མེད་པ་དང་། །སྟོང་བ་ཁས་ལེན་
བྲལ་བའི་གོ་བ་གཉིས། །ཇི་སྲིད་སོ་སོར་སྣང་བ་དེ་སྲིད་དུ། །ད་དུང་ཐུབ་
པའི་དགོངས་པ་རྟོགས་པ་མེད། །ཅེས་གསུངས་པ་རེད། དེ་བས་སྣང་སྟོང་
གཉིས་ཕན་ཚུན་གྲོགས་སུ་མི་འཆར་ན་རྟག་ཆད་གང་རུང་དུ་ལྟུང་ཚུལ་ནི།
དེའི་ཕྱིར་སོགས་ཏེ། དེ་ཡང་རང་གི་ངོ་བོས་གྲུབ་པའི་སྒྲོ་འདོགས་དང་རྟག་
ལྟ་དང་། དངོས་པོ་ཡོད་པར་ལྟ་བའི་མཐར་འཛིན་རྣམས་དོན་གཅིག
དངོས་པོ་རྣམས་དོན་བྱེད་པ་ཐམས་ཅད་ཀྱིས་སྟོང་བར་འཛིན་པའི་སྐུར་་་་་
འདེབས་དང་ཆད་ལྟ་དང་དངོས་པོ་མེད་པར་མཐར་འཛིན་རྣམས་དོན་་་་་་
གཅིག་གོ །དེ་ལ་མདོ་ལས་གསུངས་པ་ལྟར་ངེས་པ་རྙེད་དགོས་པ་ནི། དེ་ལྟ་
ན་སོགས་ཏེ། ཏིང་ངེ་འཛིན་རྒྱལ་པོའི་དོན་ནི། དུས་དེའི་ཚེ་སྡིག་པའི་ཆོས་
ཀྱི་རྩ་བ་བག་ཆགས་དང་བཅས་པ་རྩ་བ་ནས་སྤངས་པས་སྡིག་མེད་གནས་་་་་
དང་གནས་མ་ཡིན་པ་མཁྱེན་པ་ལ་སོགས་པའི་སྟོབས་བཅུ་དང་ལྡན་པ་ཡི་
སྒོ་ནས་མི་མཐུན་ཕྱོགས་ཐམས་ཅད་ཕམ་པར་མཛད་པའི་རྒྱལ་བ་མཉམ་པ་
མེད་པ་དེས་ནི། ཉོན་མོངས་ཐམས་ཅད་ཀྱི་རྩ་བ་གཅོད་པའི་ཏིང་ངེ་འཛིན་
མཆོག་འདི་འཆད་པར་མཛད་དེ། འདི་ལྟར། སྲིད་པ་འཁོར་བའི་འགྲོ་བ་ནི་
རྨི་ལམ་ལྟ་བུ་ཡིན་ཏེ། དཔེར་ན། རྨི་ལམ་ན་སྐྱེས་བུ་སྐྱེ་བ་དང་འཆི་བར་
532



སྣང་ཡང་སྐྱེ་བ་དང་འཆི་བ་མེད་པ་བཞིན་དུ། འཁོར་བའི་འཇིག་རྟེན་ལ་
རང་བཞིན་གྱིས་སྐྱེ་བ་དང་འཆི་བར་སྣང་ཡང་གང་ཟག་སུ་ཡང་རང་བཞིན་
གྱིས་མི་སྐྱེ་ཞིང་། གང་ཟག་སུ་ཡང་རང་བཞིན་གྱིས་འཆི་བ་མེད་ལ། སྐྱེ་བའི་
རྒྱུ་ལས་གསོག་པ་དང་ལས་དེའི་འབྲས་བུ་རྣམ་སྨིན་མྱོང་བ་པོའི་རྟེན་གྱི་་་་
སེམས་ཅན་དང་ལས་ཀྱི་དབང་གིས་གང་དུ་སྐྱེ་བ་བླངས་པའི་འགྲོ་བ་བྱེ་་་་་
བྲག་པ་མི་དང་མིའི་རྟེན་དེ་ཉིད་གནས་པར་བྱེད་པའི་སྲོག་རྣམས་ཀྱང་རང་
བཞིན་གྱིས་མེད་པས་ན་ཚུལ་བཞིན་བརྟགས་ན་མི་རྙེད་པ་དང་། དེས་ན་
སེམས་ཅན་ལ་སོགས་པའི་ཆོས་འདི་རྣམས་ནི། དཔེ་དབུ་བ་སོགས་དང་
འདྲ་སྟེ། འདྲ་ཚུལ་ནི་སེམས་ཅན་གྱི་རྟེན་ནི་དབུ་བ་སྟེ་ཆུའི་ལྦུ་བ་དང་འདྲ་
སྟེ་གློ་བུར་དུ་སྣང་ཞིང་། རྐྱེན་ཅུང་ཟད་ཙམ་གྱིས་འཇིག་པས་མི་བརྟན་པའི་
ཕྱིར་རོ། །སེམས་ཅན་གྱི་ངོ་བོ་ནི། ཆུ་ཤིང་དང་འདྲ་སྟེ། སོ་སོར་ཕྱེ་ཞིང་
བརྟགས་ན་སྙིང་པོ་གང་ཡང་མེད་པའི་ཕྱིར་རོ། །སྐྱེ་བ་མི་ལ་སོགས་པ་སྣ་
ཚོགས་སུ་སྣང་བ་ནི། སྒྱུ་མ་ལྟ་བུ་ཡིན་ཏེ། སྣ་ཚོགས་སུ་སྣང་ཡང་སྣང་བ་
དེའི་རང་བཞིན་གྱིས་སྟོང་བའི་ཕྱིར་རོ། །ཡང་ན་འདི་བྱ་བྱེད་དང་སྦྱར་རོ། །
གནས་པའི་ཚེ་ནི། ནམ་མཁའི་གློག་དང་འདྲ་སྟེ། སྐད་ཅིག་སྐད་ཅིག་ལ་
སྣང་ཞིང་འཇིག་པའི་ཕྱིར་རོ། །འགྲོ་བ་གཅིག་ནས་གཅིག་ཏུ་སྐྱེ་བ་ནི། ཆུ་ཡི་
ནང་གི་ཟླ་བའི་གཟུགས་བརྙན་དང་འདྲ་ཞིང་གནས་གཅིག་ནས་གཞན་དུ་
རང་ཉིད་འཐོས་ནས་སོང་བ་མེད་ཀྱང་། གནས་གཞན་དུ་རྟེན་དུ་གྲུབ་པར་
སྣང་བའི་ཕྱིར་རོ། །ལོངས་སྤྱོད་ནི། སྨིག་རྒྱུ་ཇི་ལྟ་བ་དེ་བཞིན་ཏེ། ལོངས་
533



སྤྱད་པར་བྱ་བའི་ངོ་བོར་རང་བཞིན་གྱིས་གྲུབ་པ་ལྟ་བུར་སྣང་ཡང་སྣང་བ་
ལྟར་ལོངས་སྤྱད་བྱར་རང་གི་ངོ་བོས་མ་གྲུབ་པའི་ཕྱིར་རོ། །ཇི་ལྟར་ཟླ་བ་
ནམ་མཁའ་ལས་འཕོས་ནས་ཆུའི་ནང་དུ་ཞུགས་པ་མེད་མོད་ཀྱི། འོན་ཀྱང་
ཆུའི་ནང་དུ་ཟླ་བ་དང་འདྲ་བའི་གཟུགས་བརྙན་སྣང་བ་བཞིན་དུ་འདི་ན་
མི་འགའ་ཞིག་ཀྱང་འཇིག་རྟེན་སྐྱེ་བ་འདིར་ཡང་ཤི་ནས་ཏེ་འཇིག་རྟེན་ཕ་་་
རོལ་གྱི་གནས་གཞན་སྔ་མའི་མི་དེ་རང་ཉིད་འཕོ་ཞིང་འགྲོ་བ་ཅུང་ཟད་་་་
ཀྱང་མེད་མོད་ཀྱི། འོན་ཀྱང་མི་དེས་རང་གི་ལས་ཇི་ལྟར་བྱས་པ་རྣམས་
ནི། དུས་ནམ་གྱི་ཚེ་ཡང་ཆུད་མི་ཟ་བས་ན་འགྲོ་བ་དྲུག་གི་འཁོར་བ་ན་ཡང་།
ལས་དཀར་བོ་དགེ་བ་དང་། ནག་པོ་མི་དགེ་བ་གཉིས་ཀྱིས་ཇི་ལྟར་འཕངས་
པའི་རྣམ་སྨིན་གྱི་འབྲས་བུ་སྨིན་པའི་སྒོ་ནས་རྟེན་གྱི་ཕུང་བོ་གྲུབ་ཅིང་སྐྱེའོ། །
དེ་ལྟར་རྒྱུ་རྐྱེན་ཚོགས་པའི་རྟེན་འབྲེལ་གྱི་དབང་གིས་སྐྱེ་བས་ན་རྟག་པའི་་་
མཐར་འགྱུར་བ་ཡང་མ་ཡིན་ཞིང་། ཤི་ནས་རྒྱུན་ཆད་པ་སོགས་ཀྱི་ཆད་
པའི་མཐར་ཡང་མི་འགྱུར་ཏེ། དེ་ལྟར་མི་འགྱུར་ཡང་སྐྱེ་བའི་རྣམ་སྨིན་
གྱི་རྒྱུའི་ལས་དེ་ཉིད་ཐོག་མར་བྱས་ཤིང་བསགས་པ་རང་བཞིན་གྱིས་གྲུབ་པ་
མེད་ཅིང་བསགས་ནས་ལས་དེ་ཉིད་འབྲས་བུའི་བར་དུ་མ་ཞིག་པར་གནས་
པ་དག་ཀྱང་མེད་དོ། །དེ་ལྟར་བསགས་པ་དང་གནས་པ་དེ་འདྲ་མེད་པའི་
ལས་ངེས་པ་དེ་ཡང་ནི། རང་གིས་བསགས་ཤིང་བྱས་པ་ཕྱིན་ཆད་ནས་ལས་
དེའི་འབྲས་བུ་རྣམ་སྨིན་ལ་རེག་པའི་སྒོ་ནས་མྱོང་བར་མི་འགྱུར་བ་མིན་་་་་
པས་ངེས་པར་མྱོང་ལ། རང་གིས་མ་བྱས་པར་གང་ཟག་རྒྱུད་གཞན་གྱིས་
534



བྱས་པའི་ལས་ཀྱི་འབྲས་བུ་ནི། རང་གིས་མྱོང་ཞིང་ཚོར་བར་འགྱུར་བའང་
གཏན་ནས་མེད་ཅེས་པའོ། །དཀར་གནག་ཅེས་པའི་གནག་ནི་ཧ་ཅང་ནག་
པའི་དོན་ནོ། །(གཞན་གྱིས་ཚོར་བ་ཞེས་པར་འབྲས་ཧོར་པར་མར་གཞན་གྱི་ཞེས་འབྱུང་ངོ)
གསུམ་པ། སྒྱུ་མ་བཞིན་དུ་འཆར་བའི་ངེས་པ་འཚོལ་ཚུལ་ལ་གསུམ་ལས།
སྣང་སྟོང་ཆ་མཉམ་པར་ངེས་པ་འཚོལ་ཚུལ་ནི། ངེས་པ་དེ་འཚོལ་སོགས་ཏེ།
དེ་ཡང་། བཏགས་པའི་དངོས་ལ་མ་རེག་པར། །དེ་ཡིས་དངོས་མེད་འཛིན་
མ་ཡིན། །ཞེས་པ་ལྟར་དགག་བྱའི་སྤྱི་བློ་ངོར་འཆར་དུ་འཇུག་ལ། རང་རྒྱུད་
ཀྱི་མ་རིག་པ་ངར་འཛིན་ལྷན་སྐྱེས་ཀྱིས་རང་ངོས་ནས་གྲུབ་པའི་རང་བཞིན་
ཇི་ལྟར་སྒྲོ་བཏགས་པ་རྣམས་ཀྱི་བཏགས་ཚུལ་ལེགས་པར་ཁོང་དུ་ཆུད་ངེས་
སུ་བསམས་ཤིང་བརྟགས་ནས་སྒྲོ་བཏགས་ཚུལ་དེ་ངོས་ཟིན་པར་བྱས་ཏེ།
དེ་ནས་བདག་གམ་ང་དེ་ལ་རང་ངོས་ནས་གྲུབ་པའི་རང་བཞིན་དེ་འདྲ་་་་་
ཡོད་ན་ང་དེ་རང་གི་ཕུང་བོ་དང་། རང་བཞིན་གྱིས་གཅིག་དང་ཐ་དད་
གང་རུང་ལས་མི་འདའ་བའི་ཚུལ་སོགས་ལ་བསམས་ནས་དེ་དག་ལ་གནོད་
བྱེད་དང་མཐར་གང་ཟག་རང་བཞིན་མེད་པའི་སྒྲུབ་བྱེད་ཀྱིས་རང་བཞིན་
མེད་པའི་ཚུལ་ལ་རྒྱུད་ཐོག་ཏུ་ཁེལ་ངེས་པའི་ངེས་པ་ཆེས་ཆེར་བརྟན་དུ་་་་་
འགྲོ་བ་ལ་འབད་དགོས་ཤིང༌། དེ་ནས་སྟོང་བ་མ་བརྗེད་པར་གང་ཟག་
ཤར་བའི་སྒྱུ་མ་ལྟར་འཆར་ཚུལ་ལ་ངེས་པ་དྲངས་ཏེ་རང་བཞིན་མེད་པ་ལ་
རྟེན་འབྲེལ་འཐད་པའི་འཐད་ལུགས་རྣམས་ལ་ངེས་པ་རྙེད་པར་བྱའོ། །
སྣང་སྟོང་འགལ་བར་སྣང་བ་ན་གཟུགས་བརྙན་དཔེར་བྱེད་པ་ནི། དེ་
535



གཉིས་འགལ་བར་སོགས་ཏེ། གང་ཟག་ལ་རང་ངོས་ནས་གྲུབ་པའི་རང་
བཞིན་མེད་པ་དང་རྟེན་འབྲེལ་གྱི་བྱ་བྱེད་འཐད་པ་དེ་གཉིས་གཅིག་བཞག་
ན་ཅིག་ཤོས་འཇོག་མ་བདེ་བའི་སྒོ་ནས་འགལ་བར་རང་ལ་སྣང་བའི་་་་་་་
གཟུགས་བརྙན་ལ་སོགས་པའི་སྣང་ཚུལ་དང་སྟོང་ཚུལ་མི་འགལ་བ་དེ་ཉིད་
དཔེར་བླངས་ནས་ངའམ་གང་ཟག་གི་སྣང་ཚུལ་དང་སྟོང་ཚུལ་གཉིས་མི་་་་་
འགལ་བའི་ཚུལ་དང་སྦྱར་ནས་བསམ་པར་བྱ་དགོས་སོ། །དེ་ལ་དོགས་པ་
གཅད་པ་ལ་གཉིས་ལས་དོགས་པ་དགོད་པ་ནི། འོ་ན་གཟུགས་བརྙན་
སོགས་ཏེ། གཞན་དག་ན་རེ། འོ་ན་གཟུགས་བརྙན་ལ་སོགས་པའི་དཔེ་འདི་
དག་རང་གང་དུ་སྣང་བ་དེས་སྟོང་བར་ངེས་པའི་ཤེས་པ་འདི་ཉིད་གཟུགས་
བརྙན་སོགས་དེ་དག་གི་རང་ངོས་ནས་གྲུབ་པའི་རང་བཞིན་མེད་པ་རྟོགས་
པའི་ཤེས་པ་ཡིན་ན་ནི། སོ་སྐྱེའི་མངོན་སུམ་གྱིས་རང་བཞིན་མེད་པའི་དོན་
རྟོགས་པར་འགྱུར་བས་སོ་སྐྱེ་དེ་དག་འཕགས་པར་འགྱུར་རོ། །མིན་ན། འོ་
ན་གཟུགས་བརྙན་སོགས་ཀྱི་དཔེ་འདི་རྣམས་རང་ངོས་ནས་གྲུབ་པའི་རང་
བཞིན་མེད་པའི་དཔེར་ཇི་ལྟར་རུང་སྟེ། གཟུགས་བརྙན་ལ་སོགས་ཀྱི་དཔེ་
དེ་དག་ཀྱང་རང་ངོས་ནས་གྲུབ་པའི་རང་བཞིན་མེད་པར་རྟགས་ལ་བརྟེན་
ནས་རྟོགས་དགོས་པར་འགྱུར་བ་ཡིན་ན། དེ་རྟོགས་པའི་དཔེར་གཞན་གང་
འཇོག་ལ་སོགས་པའི་ཚུལ་གྱིས་བརྟགས་ན་དཔེ་ཡང་ཐུག་མེད་དུ་བརྒྱུད་་་་་
དགོས་སོ་སྙམ་དུ་དོགས་པ་སྐྱེས་སོ། །དོགས་པ་དེ་གཅད་པ་ལ་གཉིས་ལས།
གཞན་གྱི་ལན་དགག་པ་ནི། འདི་ལ་སྔ་མ་སོགས་ཏེ། བོད་སྔ་མ་ཁ་ཅིག
536



གཟུགས་བརྙན་རང་བཞིན་མེད་པ་ཉི་ཚེ་བའི་སྟོང་ཉིད་ཡིན་ཟེར། གཟུགས་
བརྙན་རང་བཞིན་མེད་པ་ཆོས་ཅན། ཉི་ཚེ་བའི་སྟོང་ཉིད་མ་ཡིན་པར་ཐལ།
ཁྱབ་པའི་སྟོང་ཉིད་ཡིན་པའི་ཕྱིར་ཏེ། ཆོས་གཅིག་རང་བཞིན་མེད་པར་
རྟོགས་ན་ཆོས་ཐམས་ཅད་རང་བཞིན་མེད་པར་རྟོགས་ནུས་པར་གསུངས་་་
པའི་སྟོང་ཉིད་ཡིན་པའི་ཕྱིར་ཞེས་པའོ། །ཉི་ཚེ་བ་ཞེས་པ་ཕྱོགས་རེ་བའི་
དོན་ཡིན་ཡང་། ཉི་ཚེ་བའི་སྟོང་ཉིད་ཅེས་པ་སྟོང་གཞི་ཉི་ཚེ་བའི་སྟེང་དུ་
རྟོགས་པ་ལ་གོ་མི་རུང་། དགག་བྱ་ཕྲ་བ་ནས་མ་ཁེགས་པར་ཕྱོགས་རེ་བ་
ཙམ་ཁེགས་པ་ལ་གོ་དགོས། རང་ཅག་སོ་སྐྱེའི་ཤེས་པ་ལ་འཁྲུལ་ཤེས་ཀྱིས་
ཁྱབ་པས་གང་སྣང་བདེན་པར་སྣང་ཞིང་། བདེན་པར་འཛིན་ལ། འཛིན་
ཚུལ་རང་བཞིན་གྱིས་གྲུབ་པའི་སྟོང་སང་དེ་ལ་སྟོང་ཉིད་ཟེར་བ་ཞལ་ཤེས་་་
ཡིན་གསུངས། རང་གི་ལན་བསྟན་པ་ལ་གཉིས་ལས། དང་པོ་དངོས་ནི།
དེས་ན་གཟུགས་བརྙན་སོགས་ཏེ། （བརྡ་ལ་མ་བྱང་བ་ནི་བྱིས་པ་གོ་མེད་ཀྱི་དོན་དང་
བརྡའ་ཞེས་རྗེས་འཇུག་བཞག་ནའང་མི་ཆོག་པ་མེད་ཀྱང་སྐད་གསར་བཅད་ཀྱི་སྒྲིག་ལམ་བརྩི་ན་
དེ་མ་བཞག་ན་ལེགས) མེ་ལོང་ནང་གི་བྱད་བཞིན་བྱད་བཞིན་གྱིས་སྟོང་བ་
རྒན་པོ་བསམ་ཤེས་ཀུན་གྱིས་ཤེས་པས་སྟོང་ཉིད་མ་ཡིན་ལ། མེ་ལོང་ནང་གི་
བྱད་བཞིན་རང་བཞིན་གྱིས་གྲུབ་པས་སྟོང་བ་སྟོང་ཉིད་ཡིན་ནོ། །དེ་བཞིན་
དུ་མེ་ལོང་ནང་གི་བྱད་བཞིན་བྱད་བཞིན་དུ་འཛིན་པ་བདེན་འཛིན་མ་ཡིན་
ལ། །དེ་རང་བཞིན་གྱིས་གྲུབ་པར་འཛིན་པ་བདེན་འཛིན་ནོ། ། །དེ་བཞིན་
དུ་མེ་ལོང་ནང་གི་བྱད་བཞིན་བྱད་བཞིན་དུ་སྣང་བ་ལྟར་མ་གྲུབ་པ་རྟོགས་
537



པས་སྟོང་ཉིད་རྟོགས་པར་མི་འཇོག་ལ། དེ་འདྲའི་བྱད་བཞིན་རང་བཞིན་
གྱིས་གྲུབ་པར་སྣང་བ་ལྟར་མ་གྲུབ་པ་དང་། དེ་འདྲའི་བྱད་བཞིན་སྣང་བ་
ལྟར་མ་གྲུབ་པར་རྟོགས་པས་སྟོང་ཉིད་རྟོགས་པར་འཇོག་པ་སོགས་ཀྱི་ཞིབ་
ཆ་འབྱེད་དགོས་སོ། །( མྱུ་གུའི་རང་བཞིན་མེད་པ་རྟོགས་པ་ཞེས་པར་འབྲས་ཧོར་པར་མེར་
མེད་པར་ཞེས་འབྱུང）རང་བཞིན་མེད་པའི་དཔེར་རུང་ལུགས་ནི། གཟུགས་
བརྙན་དེ་གང་དུ་སྣང་བ་དེའི་ངོ་བོས་སྟོང་བ་ཡིན་པས་ན་གཟུགས་བརྙན་
དེ་ཉིད་གང་དུ་སྣང་བ་དེའི་རང་བཞིན་མེད་པ་དེ་ནི། རང་བཞིན་གྱིས་མེད་
པ་མ་རྟོགས་པས་ཀྱང་མངོན་སུམ་གྱིས་གྲུབ་པ་ཡིན་པས་གང་དུ་སྣང་བའི་
ངོ་བོས་སྟོང་བ་དེའི་ཆ་ནས་གཟུགས་བརྙན་དེ་ཉིད་སྐབས་འདིར་དཔེར་་་་་
བྱེད་པ་ཡིན་ནོ། །གང་དུ་སྣང་བ་དེའི་རང་བཞིན་གྱིས་སྟོང་བ་དེ་ཉིད་མྱུ་གུ་
ལ་སོགས་པའི་སྟེང་དུ་ཚད་མས་གྲུབ་ན་ནི། རང་ངོས་ནས་གྲུབ་པའི་མྱུ་
གུའི་རང་བཞིན་མེད་པ་དེ་རྟོགས་པ་ཡིན་པས་ན་གཟུགས་བརྙན་སོགས་ཀྱི་
དཔེའི་སྟེང་དུ་གང་དུ་སྣང་བའི་རང་བཞིན་གྱིས་སྟོང་བར་རྟོགས་པ་དང་མི་
འདྲའོ་ཞེས་པའོ། །དབུ་མ་བས་དངོས་སྨྲ་བར་དེ་དཔེར་བྱེད་པ་ནའང་ཉི་ཚེ་
བའི་སྟོང་བ་དཔེར་བྱས་པ་ནི། འདིས་ནི་སོགས་ཏེ། དེ་ཡང་སྒྱུ་མ་མཁན་
གྱིས་སྤྲུལ་བའི་རྟ་གླང་རྟ་གླང་གིས་སྟོང་བ་དང་། ། རྨི་ལམ་གྱི་སྣོད་བཅུད་
སད་པའི་སྐབས་སུ་སྣོད་བཅུད་ཀྱིས་སྟོང་བ་དང་། རྨི་ལམ་དུ་སྣང་བའི་སྐྱེས་
པ་བུད་མེད་སོགས་དེ་དང་དེ་དག་གིས་སྟོང་བ་སོགས་དགག་བྱ་ཕྱོགས་རེ་་་
བས་སྟོང་བ་ཡིན་པས་ན་ཉི་ཚེ་བའི་སྟོང་བ་ཡིན་གྱི་སྟོང་ཉིད་དངོས་མ་ཡིན་
538



ལ། དེ་ལྟར་རྟོགས་པ་ཡང་ཉི་ཚེ་བའི་སྟོང་བ་རྟོགས་པ་ཡིན་གྱི་སྟོང་ཉིད་
རྟོགས་པ་མིན་ནོ། །འོན་ཀྱང་དངོས་སྨྲ་བ་ལ་དཔེར་བཀོད་པ་ནི། གང་དུ་
སྣང་བ་དེས་སྟོང་བ་བརྫུན་པའི་དོན་རྟོགས་སླ་བའི་དབང་གིས་ཡིན་ནོ་ཞེས་
པའོ། །སྒྱུ་མ་བཞིན་དུ་འཆར་བ་མདོ་སྡེ་ཟབ་མོའི་དབྱངས་ཀྱིས་བསམ་ཚུལ་
ནི། དེ་ལྟར་སོགས་ཏེ། མདོ་ཏིང་ངེ་འཛིན་རྒྱལ་པོའི་ཚིག་འདི་དག་བློར་
བཟུང་ནས་དབྱངས་སུ་གྱེར་ཏེ་འདོན་བཞིན་དུ་དོན་ལ་བསམ་ན་སྟོང་བ་་་་
ཉིད་ལ་བག་ཆགས་ཐེབས་ཚབས་ཆེ་གསུངས། ཚིགས་བཅད་དང་པོས་སྨིག་
རྒྱུ་དང་དྲི་ཟའི་གྲོང་ཁྱེར་དང་སྒྱུ་མ་དང་རྨི་ལམ་རྣམས་སྣང་བ་ལྟར་གྲུབ་་་་
པས་སྟོང་བ་བཞིན་དུ་ཆོས་ཐམས་ཅད་ཀྱང་དོན་དམ་པར་བདེན་གྲུབ་ཏུ་་་་
སྣང་ཡང་དེས་སྟོང་བ་མཚན་མ་མེད་པ་དང་། ཚིགས་བཅད་གཉིས་པས་
ནམ་མཁར་ཟླ་བ་ཤར་བ་དང༌། དེའི་གཟུགས་བརྙན་དྭངས་པའི་མཚོར་
སྣང་བ་དེ་དག་ཀྱང་དོན་ལ་ཟླ་བ་ཆུ་ཡི་ནང་དུ་འཕོས་ཤིང་སོང་བ་མེད་པ་་་
ལྟར་གང་ཟག་ལ་སོགས་པའི་ཆོས་ཀུན་ཀྱང་འགྲོ་འོང་དོན་དམ་པར་མེད་པ་
དང་། གསུམ་པས་དེ་ལྟར་ལོངས་སྤྱོད་པ་པོའི་གང་ཟག་དོན་དམ་པར་འགྲོ་
འོང་སྐྱེ་བ་སོགས་མེད་པར་བསྟན་ནས་ལོངས་སྤྱོད་པའི་རྐྱེན་གྱིས་སྲེད་པ་སྐྱེ་
བའི་གཞི་རང་བཞིན་གྱིས་སྟོང་བའི་དཔེ་བསྟན་ཅིང་། བཞི་བས་རྟེན་
འབྲེལ་ལ་བདེན་པར་མེད་ཚུལ་དེ་ལྟར་དགའ་སྡུག་སྐྱེ་བའི་དངོས་པོར་སྣང་
བ་ལས་ཡུལ་གྱི་རོ་མྱང་བའི་སྲེད་པ་སྐྱེ་བ་རང་བཞིན་གྱིས་སྟོང་བའི་དཔེ་་་་་
བསྟན་པའོ། །ལྔ་བས་བདེན་པར་མེད་ཀྱང་བྱིས་པ་འཁྲུལ་ཚུལ་ལོངས་སྤྱོད་
539



པན
པའི་རྐྱེན་སྲེད་པ་ལས་ཡུལ་ལོངས་སྤྱོད་པ་རང་བཞིན་གྱིས་སྟོང་བར་བསྟན་
ལ། དྲུག་པས་ཆོས་ཐམས་ཅད་སྣང་ཡང་བདེན་མེད་སྒྱུ་མ་ལྟ་བུ་དེ་ལྟར་རེག་
པའི་ལོངས་སྤྱོད་ལ། ཆགས་པ་ལས་ཕྱི་རོལ་གྱི་ལོངས་སྤྱོད་སྒྲུབ་པ་ལ་རང་
བཞིན་གྱིས་མེད་ཚུལ་བསྟན་པ་དང་། བདུན་པས་ཆོས་ཐམས་ཅད་མཚན་
མེད་སྨོན་མེད་དུ་མི་ཤེས་པར་བྱིས་པ་འཁྲུལ་ལུགས་དེ་ལྟར་དོན་དུ་གཉེར་
བ་ལས་དོན་ཐོབ་པ་ལ་དགའ་བ་དང་ཉམས་པ་ལས་མྱ་ངན་སྐྱེ་བ་རང་་་་་་་
བཞིན་གྱིས་མེད་པར་བསྟན་པའོ། །( གཞོན་ནུའི་ཞེས་པར་དགའ་འབྲས་པར་གཉིས་ན་
གཞོན་ནུ་ཞེས་འབྱུང)བརྒྱད་པས་བརྫུན་པར་ཡོད་པ་འཆར་ཚུལ་དེ་ལྟར་ལོངས་
སྤྱད་བྱའི་དངོས་པོ་བདེན་པར་མེད་པ་བསྟན་ལ། དགུ་བས་ལོངས་སྤྱོད་
བྱེད་བདེན་པར་མེད་པ་དང་། བཅུ་བས་ལོངས་སྤྱོད་པ་པོ་རང་བཞིན་གྱིས་
མ་གྲུབ་པར་བསྟན་པའོ། །(སྟོང་བ་གསོག་ཅེས་པའི་སྔོན་འཇུག་མ་དག་གསུངས》ཡང
(བཏུང་བར་ཡོང་མི་ནུས་ཞེས་པར་ཞོལ་པར་གསར་དང་བཀྲ་ཤིས་འཁྱིལ་པར་གཉིས་བཅས་ན་ཆུ་
ནི་ཡོངས་ཞེས་དང་བཏུང་བར་ཡོངས་ཞེས་ཡང་འཇུག་བཞག་པ་རིམ་པར་མ་དག་སྟེ་ཡོང་ཡེ་ཞེས་
པ་སྟེ་གཏན་ནས་ཞེས་པའི་དོན་ཡིན་གསུངས)ཡང(དེ་གཤགས་ཀྱང་ཞེས་པར་དགའ་འབྲས་་་་་་
པར་གཉིས་ན་གཤེགས་ཅེས་པ་མ་དག་གསུངས)
— གཉིས་པ་མིང་གི་ཁྱད་པར་གྱི་སྒོ་ནས་འགྲུབ་ཚུལ་དོན་ལ་སྦྱར་
༧༥༠
བ་ནི། ཇི་ལྟར་འཕང་ལོ་སོགས་ཏེ། དོན་ནི། དཔེ་འཕང་ལོ་སོགས་ཡན་ལག་
ཚོགས་པ་ལ་བརྟེན་ནས་ཤིང་རྟར་བཏགས་པ་ན། ཡན་ལག་རྣམས་ཉེ་བར་
བླང་བྱ་དང་ཤིང་རྟ་ཉེ་བར་ལེན་པ་པོ་ཡིན་ལ། དོན་ནི། ཕུང་བོ་ལྔ་དང་
540



ཁམས་དྲུག་དང་སྐྱེ་མཆེད་དྲུག་ལ་བརྟེན་ནས་བདག་ཏུ་འདོགས་པ་ན་དེ་་་་
དག་ཉེ་བར་བླང་བྱ་དང་། བདག་ནི་ཉེ་བར་ལེན་པ་པོ་དང་ཡང་དཔེ་ཤིང་
རྟ་དང་དེའི་ཡན་ལག་རྣམས་བྱེད་པ་པོ་དང་ལས་སུ་འཇོག་པ་བཞིན་དུ་་་་་་
དོན་བདག་ནི་ཕུང་སོགས་ལེན་པའི་བྱ་བ་བྱེད་པས་བྱེད་པ་པོ་དང་ཕུང་བོ་
ལ་སོགས་པ་ནི། དེས་བླང་བར་བྱ་བའི་ལས་ཡིན་པས་བྱ་བ་ཡིན་ཚུལ་གྱི་
ཁུངས་ནི་འཇུག་པ་ལྟར་རོ། །གཉིས་པ་དེས་བདག་གི་བ་ཡང་ཁེགས་པར་
བསྟན་པ་ནི། དེ་ལྟར་བདག་སོགས་ཏེ། རབ་བྱེད་བཅོ་བརྒྱད་པའི་དོན་ནི།
བདག་ཉིད་རང་བཞིན་གྱིས་ཡོད་པ་མ་ཡིན་ན་བདག་གི་བ་རང་བཞིན་གྱིས་
ཡོད་པར་ག་ལ་འགྱུར་ཞེས་པའོ། །འཇུག་པའི་དོན་ནི། རྒྱུ་མཚན་གང་
གི་ཕྱིར་དཔེར་ན། བྱེད་པ་པོ་རྫ་མཁན་མེད་པ་ཅན་གྱི་ལས་སུ་བྱ་བ་རྫ་བུམ་
ཡང་མེད་པ་དེ་དང་འདྲ་བ་དེའི་ཕྱིར་བདག་གི་བ་རང་བཞིན་གྱིས་གྲུབ་པ་
དེ་ནི། བདག་རང་བཞིན་གྱིས་གྲུབ་པ་མེད་པར་ཡོད་པ་མིན་ནོ། །དེ་ལྟར་
བདག་དང་བདག་གི་བ་རང་བཞིན་གྱིས་གྲུབ་པ་མེད་པ་དེ་ཕྱིར་བདག་དང་
བདག་གི་བ་རང་བཞིན་གྱིས་སྟོང་བར་ལྟ་བ་དེས་རང་བཞིན་གྱིས་གྲུབ་པར་
རྟོག་པའི་ཉོན་མོངས་ཐམས་ཅད་སྤངས་ནས་དེ་ལྟར་ལྟ་བའི་རྣལ་འབྱོར་བ་
དེ་འཁོར་བ་ལས་རྣམ་པར་གྲོལ་བར་འགྱུར་རོ་ཞེས་པའོ། །གསུམ་པ་རིགས་
པ་དེ་གཞན་རྣམས་ལ་ཡང་སྦྱར་བའི་ཚུལ་ལ་གསུམ། རྣམ་བདུན་དུ་མེད་
ཀྱང་ཐ་སྙད་དུ་ཡོད་ཚུལ་གཞན་ལ་སྦྱར་བ་ནི། ཇི་ལྟར་བདག་དང་སོགས་ཏེ།
འཇིག་རྟེན་ང་དང་རྩོད་ཀྱི་སོགས་ཀྱི་དོན་ནི། འཇིག་རྟེན་རྟག་ཆད་དུ་སྨྲ་
541



བའི་ཕྱི་རོལ་པ་རྣམས་ང་ལ་ཁྱོད་ཀྱིས་བཤད་པ་རྣམས་མི་འཐད་ཅེས་རྩོད་
ཀྱི། ང་ནི་འཇིག་རྟེན་པ་དང་མི་རྩོད་དེ། འཇིག་རྟེན་ཐ་སྙད་པའི་ཚད་མས་
གང་ཡོད་པར་འདོད་པ་མ་གཞལ་བ་དང་མེད་པར་གཞལ་བ་དེ་རྣམས་་་་་
ཡང་དེ་ལྟར་འདོད་པས་མི་འགོག་ཅེས་པའོ། །དེ་བཞིན་དུ་བུམ་པ་དང་།
སྣམ་བུ་དང་། རེ་ལྡེ་དང་དམག ནགས་ཚལ་དང་ཕྲེང་བ། ལྗོན་ཤིང་དང་།
ཁང་ཁྱིམ་དང་། ཤིང་རྟ། ཕྲན་དང་། འགྲོན་གནས་ལ་སོགས་པའི་དངོས་
པོ་རྣམས་ཀྱང་རང་རང་གི་བཏགས་དོན་བཙལ་བའི་ངོར་ཡོད་པ་མ་ཡིན་་་་་
ཞིང་མ་བརྟགས་པའི་གྲགས་པ་ཁོ་ནར་ཡོད་པ་ཡིན་ནོ། །ཞེས་པའོ། །(སོགས་
པ་སྟེ་འདི་དག་ཅེས་པར་འབྲས་ཧོར་པར་མར་སྟེ་ཞེས་པ་ཆད》ལྟོས་ནས་གྲུབ་ཚུལ་གཞན་
ལ་སྦྱར་བ་ནི། རབ་བྱེད་སོགས་ཏེ། བྱེད་པོ་ལས་དང་སོགས་ཀྱི་དོན་ནི།
བྱེད་པ་པོ་ནི་བྱ་བའི་ལས་ལ་བརྟེན་པར་བྱས་ཤིང་གྲུབ་ལ། བྱ་བའི་
ལས་ཀྱང་བྱེད་པ་པོ་དེ་ཉིད་ལ་བརྟེན་ནས་འབྱུང་བ་ཡིན་པས་དེ་ལས་མ་་་་
གཏོགས་པར་བྱེད་པ་པོ་སོགས་གྲུབ་པའི་རྒྱུ་མཚན་གཞན་མ་མཐོང་ངོ་། །
ཞེས་དང་། བྱེད་པ་པོ་དང་བྱ་བའི་ལས་དག་གི་བལྟོས་ནས་གྲུབ་པའི་འཇོག་
ཚུལ་དེས་དངོས་པོ་ལྷག་མ་བསྐྱེད་བྱ་སྐྱེད་བྱེད་སོགས་ཀྱང་ཤེས་པར་བྱའོ་་་་
ཞེས་པའོ། །(དངོས་པོ་ལྷག་མ་ཤེས་པར་བྱ་ཞེས་པར་འབྲས་ཧོར་པར་མར་ལྷག་མར་ཞེས་
འབྱུང་ངོ)དེ་བཞིན་དུ་འགྲོ་བ་དང་འགྲོ་བ་བོ་དང་བལྟ་བྱ་དང་ལྟ་བྱེད་དང༌།
ཚད་མ་དང་གཞལ་བྱ་དང་བཟང་དང་ངན། སྦོམ་པོ་དང་ཕྲ་མོ། ཕར་རི་
དང་ཚུར་རི། ཆེ་ཆུང་། ཡག་བཙོག རིང་ཐུང་། ལྕི་ཡང་སོགས་ཐམས་ཅད་
542



ངོ་བོ་ཉིད་ཀྱིས་མ་གྲུབ་ཅིང་ཕན་ཚུན་བལྟོས་ནས་གྲུབ་ཙམ་དུ་ཤེས་དགོས་
སོ། །སྔར་བཤད་པའི་དཔེ་དོན་གཉིས་ལ་ངེས་པ་ཐོབ་དགོས་པ་ནི། དེ་ལྟར་
ཡང་སོགས་ཏེ། ཇི་ལྟར་སོགས་ཀྱི་དོན་ནི། ཚུལ་ཇི་ལྟར་ཉན་པ་པོ་ཁྱོད་ཀྱིས་
ནི་བདག་གིས་གནས་ལུགས་གཏན་ལ་ཕབ་པ་ཡིད་ལ་བྱེད་པའི་འདུ་ཤེས་པ་
སྐྱེད་པའི་ཚུལ་དེ་ནི། ཁྱོད་ཀྱིས་ཇི་ལྟར་ཤེས་པ་དེ་བཞིན་དུ་ཆོས་ཀུན་ལ་
ཡང་རང་གི་བློས་མ་ནོར་བར་སྦྱར་བར་བྱ་སྟེ། ཆོས་རྣམས་ཐམས་ཅད་ནི་
བདག་དེ་རང་བཞིན་གྱིས་སྟོང་བའི་ཚུལ་གང་ཡིན་པའི་སྟོང་ཚུལ་དེ་ཡི་ངོ་
བོ་ཉིད་དུ་གྲུབ་པའི་ཕྱིར་རོ། །དེ་ཡང་ཡིན་ཏེ། ཆོས་ཐམས་ཅད་ནི་རང་
བཞིན་གྱིས་གྲུབ་པ་རྣམ་པར་བཅད་པའི་སྒོ་ནས་རང་བཞིན་གྱིས་རྣམ་པར་
དག་པ་དཔེ་ཐོགས་རེག་བཀག་ཙམ་གྱི་ནམ་མཁའ་ལྟ་བུ་ཡིན་པའི་ཕྱིར་རོ། །
དེ་ཉིད་ཀྱི་ཕྱིར་ཆོས་གཅིག་གི་རང་བཞིན་གྱིས་སྟོང་ལུགས་རིགས་པས་ཤེས་
པས་ཀྱང་ནི་ཆོས་ཐམས་ཅད་རང་བཞིན་གྱིས་སྟོང་ལུགས་རིགས་པས་ཤེས་
ཤིང་ཆོས་གཅིག་གི་རང་བཞིན་གྱིས་སྟོང་བ་སྒོམ་པས་མངོན་སུམ་དུ་མཐོང་
བས་ཀྱང་ནི་ཆོས་ཐམས་ཅད་རང་བཞིན་གྱིས་སྟོང་བ་མངོན་སུམ་དུ་མཐོང་
བར་འགྱུར་རོ། །དེས་ན་ཆོས་ཇི་སྙེད་ཙམ་མང་པོ་ཞིག་བཤད་ཀྱང་། བཤད་
པ་དེ་ལ་དྲེགས་པ་སྐྱེ་བ་མེད་ཅེས་པའོ། །ཡང་ཇི་སྙེད་མང་པོ་སོགས་ཀྱི་དོན་
ནི། ཇི་སྙེད་མང་པོ་སྟེ་ཀུན་རྫོབ་སྣ་ཚོགས་པ་བཤད་ཀྱང་། སྟོང་ཉིད་རྟོགས་
ན་དེ་ལ་དྲེགས་པའམ་བདེན་འཛིན་སྐྱེ་བ་མགོ་གནོན་ནུས་པའི་དོན་ཡིན་་་་་
ཅེས་དཀའ་འགྲེལ་ལས་གསུངས་སོ། །དེ་ཡང་གང་ཟག་དང་ཆོས་ཀྱི་བདག་
543



མེད་ལ་ཕྲ་རགས་མེད་ཀྱང་དེ་དག་གཏན་ལ་འབེབས་བྱེད་ཀྱི་རིགས་པའི་་་་
གཞུང་གཙོ་བོ་རྩ་ཤེས་ཡིན། དེ་ཡང་མགོན་པོ་ཀླུ་སྒྲུབ་ཀྱིས་རང་བཟོ་མིན་ལ།
དེ་ཡང་མདོ་ལ་གཏུགས་ནས་སྦྱོར་བའི་ཕྱིར་མདོ་ཀུན་བཏུས་མཛད། སྟོན་
པས་ཐོར་བུ་ཐོར་བུ་གསུངས་པ་རྣམས་གུང་བསྒྲིགས་ནས་བརྩམས་པ་ཡིན་
ལ། དེ་བས་ང་ཚོ་ནང་བ་སངས་རྒྱས་པས་ཆོས་གང་ཡིན་གྱི་ཁུངས་མདོ་ལ་
གཏུགས་པ་ལས། དེང་སང་གི་གསར་བུ་ཚོས་ལད་མོ་བྱས་ནས་ངའི་ལྟ་ཚུལ་
འདི་ཡིན་དང་དྲན་ཚུལ་འདི་ཡིན་ཞེས་སོགས་གང་དྲན་གྱི་བཤད་པ་བྱས་་་་
པས་མི་ཆོག དེ་ཡང་གང་ཟག་གི་བདག་མེད་གཏན་ལ་འབེབས་བྱེད་གཙོ་
བོ་ཤིང་རྟ་རྣམ་བདུན་གྱི་རིགས་པ་ཡིན་ལ། སྤྱིར་བདག་མེད་གཏན་ལ་
འབེབས་པའི་རིགས་པ་ཆེན་པོ་ལྔ་ཡོད་དེ། ཆོས་རྣམས་ཀྱི་ངོ་བོ་ལ་དཔྱོད་པ་
གཅིག་དུ་བྲལ་གྱི་གཏན་ཚིགས། རྒྱུ་ལ་དཔྱོད་པ་རྡོ་རྗེ་གཟེགས་མའི་གཏན་
ཚིགས། འབྲས་བུ་ལ་དཔྱོད་པ་ཡོད་མེད་སྐྱེ་འགོག རྒྱུ་འབྲས་གཉིས་ཀ་ལ་
དཔྱོད་པ་མུ་བཞིའི་སྐྱེ་འགོག རིགས་པའི་རྒྱལ་པོ་རྟེན་འབྲེལ་གྱི་གཏན་
ཚིགས་དང་ལྔ་ཡོད། རིགས་པ་དེ་དག་གི་རྩ་བ་གནད་གང་ལ་འདུས་པའི་རྩ་
བའམ་རྒྱལ་པོ་ལྟ་བུ་ཕྱི་མ་འདི་ཡིན་པས་འདི་ལ་རིགས་པའི་རྒྱལ་པོ་ཟེར་ལ།
མཐའ་གཉིས་ཅིག་ཅར་དུ་སེལ་བའི་ཆ་ནས་ཀྱང་རིགས་པའི་རྒྱལ་པོ་ཟེར་་་་་
གསུངས། འདིར་ཆོས་ཀྱི་བདག་མེད་གཏན་ལ་འབེབས་པའི་སྐབས་སུ་གཙོ་
བོར་རྩ་ཤེའི་མཆོད་བརྗོད་ཀྱི་འཕྲོ་དེ་མ་ཐག་འབྱུང་བའི་བདག་ལས་མ་ཡིན་
གཞན་ལས་མིན། །གཉིས་ལས་མ་ཡིན་རྒྱུ་མེད་མིན། །དངོས་པོ་གང་དག་
544



གང་ན་ཡང་། །སྐྱེ་བ་ནམ་ཡང་ཡོད་མ་ཡིན། །ཞེས་པ་ལྟར་མཐའ་བཞིའི་སྐྱེ་
བ་འགོག་པའི་རིགས་པ་གཙོ་བོར་མཛད་པ་ཡིན། །
545



ཆོས་ཀྱི་བདག་མེད་གཏན་ལ་དབབ་པའི་སྐོར།
༡༣
༧༥ ༣
གཉིས་པ་ཆོས་ཀྱི་བདག་མེད་གཏན་ལ་དབབ་པ་ལ་གསུམ་ལས།
མཐའ་བཞིའི་སྐྱེ་འགོག་གི་རིགས་པས་གཏན་ལ་དབབ་པ་ལ་ཡང་གསུམ་་་་་
ལས། དང་པོ། མཚམས་སྦྱར་བ་ནི། གང་ཟག་ཏུ་སོགས་ཏེ། དེ་ལ་ཆོས་ཀྱི་
བདག་མེད་ཅེས་པའི་ཆོས་ནི། གང་ཟག་ཏུ་གདགས་པའི་གཞི་གཟུགས་ལ་
སོགས་པའི་ཕུང་བོ་ལྔ་དང་སའི་ཁམས་ལ་སོགས་པ་ཁམས་དྲུག་དང་། མིག་
ལ་སོགས་པའི་སྐྱེ་མཆེད་དྲུག་ལ་སོགས་པ་ནི། ཆོས་ཡིན་ལ་ཆོས་དེ་དག་རྒྱུ་
རྐྱེན་ཆ་ཤས་གང་ལའང་མ་བལྟོས་པའི་རང་གི་ངོ་བོས་གྲུབ་པའི་རང་བཞིན་
གྱིས་སྟོང་བ་ནི་ཆོས་དེ་དག་གི་བདག་མེད་པའོ། །དེ་འདྲའི་ཆོས་ཀྱི་བདག་
མེད་གཏན་ལ་འབེབས་པའི་ཚུལ་དེ་ལ་མང་དུ་ཡོད་ཀྱང་། དབུ་མ་འཇུག་
པར་མུ་བཞིའམ་མཐའ་བཞིའི་སྐྱེ་བ་བཀག་པའི་སྒོ་ནས་དངོས་པོ་རྣམས་ལ་
རང་ངོས་ནས་གྲུབ་པའི་རང་བཞིན་མེད་པར་གཏན་ལ་ཕབ་པ་དེ་ཉིད་་་་་་
འཇུག་པ་འགྲེལ་བར་ཆོས་ཀྱི་བདག་མེད་དུ་གསུངས་པས་ན། སྐབས་འདིར་
མཐའ་བཞིའི་སྐྱེ་བ་བཀག་པའི་སྒོ་ནས་རང་བཞིན་གྱིས་གྲུབ་པ་འགོག་ཚུལ་
དེ་མདོར་བསྡུས་ཏེ་བརྗོད་པར་བྱའོ་ཞེས་པའོ། །གཉིས་པ་དངོས་ལ་ཡང་
གཉིས་ལས། མུ་བཞིའི་སྐྱེ་བ་ཙམ་ཞིག་འགོག་པའི་མཐའ་གཞན་སེལ་ལུགས་
546



ནི། རབ་བྱེད་དང་པོ་ལས་སོགས་ཏེ། དོན་ནི་དངོས་པོ་གང་དག་ཡུལ་དུས་
གྲུབ་པའི་མཐའ་གང་ན་ཡང་བདག་ལས་སྐྱེ་བ་ནམ་ཡང་ཡོད་པ་མ་ཡིན་
ནོ། །དེ་བཞིན་དུ་དངོས་པོ་གང་དག་ཡུལ་དུས་སོགས་གང་ན་ཡང་གཞན་
ལས་སྐྱེ་བ་ནམ་ཡང་ཡོད་པ་མིན་ཞིང་། གཉིས་ཀ་ལས་ཀྱང་མ་ཡིན་ལ་རྒྱུ་
མེད་པ་ལས་སྐྱེ་བ་ནམ་ཡང་ཡོད་པ་མ་ཡིན་ནོ་ཞེས་པའོ། །གཞུང་འདིས་
མཐའ་བཞི་ལས་སྐྱེ་བ་མེད་པའི་དམ་བཅའ་ཙམ་ཞིག་བསྟན་པ་ཡིན་གྱི་་་་་
མཐའ་བཞི་ལས་མི་སྐྱེ་བ་རྟགས་སུ་བཀོད་ནས་དངོས་པོ་རྣམས་རང་བཞིན་
གྱིས་སྐྱེ་བ་མེད་པར་སྒྲུབ་པའི་རྟགས་ཡང་དག་བསྟན་པ་མ་ཡིན་ནོ། །དེ་
ཡང་རྗེ་ངག་དབང་བྱམས་པས། བདག་ལས་མ་ཡིན་ཞེས་སོགས་ཀྱི་མཐའི་
མ་ཡིན་ཞེས་པའི་ཚིག་དེས་མཐའ་བཞིའི་སྐྱེ་བ་ཡུལ་དང་དུས་དང་གྲུབ་པའི་
མཐའ་གང་ཡང་ཡོད་པ་མ་ཡིན་ཞེས་བསྟན་པ་ཡིན་གྱི། ཚིག་དེས་རང་
བཞིན་གྱིས་སྐྱེ་བ་མེད་པ་དམ་བཅའ་བྱས་ནས་གོང་གི་མ་ཡིན་ཞེས་པའི་་་་་
ཚིག་དེ་རྣམས་ཀྱི་མཐའ་བཞི་ལས་མི་སྐྱེ་བ་དམ་བཅའ་སྒྲུབ་བྱེད་དུ་བཀོད་
པ་མ་ཡིན་པའི་ཕྱིར་ཞེས་གསུངས། དེས་ན། དངོས་པོ་གང་དག་གང་ན་
ཡང་། །བདག་ལས་སྐྱེ་བ་ཡོད་མ་ཡིན། །དངོས་པོ་གང་དག་གང་ན་ཡང་། །
གཞན་ལས་སྐྱེ་བ་ཡོད་མ་ཡིན། །དེ་བཞིན་དུ་གཉིས་ཀ་དང་རྒྱུ་མེད་པ་ལ་
ཡང་སྦྱར་རོ། །མཐའ་བཞི་ལས་མི་སྐྱེ་བའི་རྟགས་ཀྱིས་དེ་སྒྲུབ་ཀྱི་རྟགས་ཡིན་
ན་གཞུང་དེ་ལས་བསྟན་པས་ཁྱབ་ཀྱང༌། གཞུང་དེས་དེ་སྒྲུབ་ཀྱི་རྟགས་མ་
བསྟན་པའི་ཕྱིར་རོ། །དཔེར་ན། ཡོད་པའི་རྟགས་ཀྱིས་དངོས་པོ་རང་བཞིན་
547



མེད་པར་སྒྲུབ་པའི་རྟགས་ཡང་དག་ཡིན་ན། དངོས་སྨྲའི་ཐུན་མོང་མ་ཡིན་
པའི་གཞུང་ལས་བསྟན་པས་ཁྱབ་ཀྱང་། གཞུང་དེས་དེ་སྒྲུབ་ཀྱི་རྟགས་ཡང་
དག་མ་བསྟན་པ་བཞིན་ནོ་ཞེས་རྗེ་ངག་དབང་བྱམས་པས་གསུངས་སོ། །དེ་
ཡང་བདག་སྐྱེ་སོགས་འགོག་པའི་སྐབས་འདིར་དངོས་པོ་རྣམས་རང་བཞིན་
གྱིས་སྐྱེ་ན་རྒྱུ་ལ་བལྟོས་ནས་སྐྱེ་བ་དང་མི་བལྟོས་པར་སྐྱེ་བ་གཉིས་སུ་ཁ་ཚོན་
ཆོད་པ་ཡིན་པས་ན། རྒྱུ་ལ་བལྟོས་ནས་སྐྱེས་པ་ལ་ཡང་འབྲས་བུ་དང་རྒྱུ་
གཉིས་རང་བཞིན་གཅིག་དང་རང་བཞིན་ཐ་དད་གཉིས་སུ་ཁ་ཚོན་ཆོད་པ་
ཡིན་ནོ། །དེ་ལ་རྒྱུ་འབྲས་རང་བཞིན་གཅིག་པའི་སྐྱེ་བ་ནི། བདག་སྐྱེ་དང་།
རང་བཞིན་ཐ་དད་པའི་སྐྱེ་བ་ནི། གཞན་སྐྱེར་འཇོག་པ་ཡིན་པས་བདག་
དང་གཞན་ལས་སྐྱེ་བ་དེ་དག་ལ་ཡང་བདག་གཞན་རེ་རེ་བ་ལས་སྐྱེ་བ་དང་།
བདག་གཞན་གཉིས་ཀ་ཚོགས་པ་ལས་སྐྱེ་བ་གཉིས་སུ་ངེས་པ་ཡིན་ལ།
བདག་གཞན་རེ་རེ་བ་ལས་སྐྱེ་བ་ལ་ཡང་བདག་སྐྱེ་དང་གཞན་སྐྱེ་གཉིས་སུ་
ངེས་པ་ཡིན་པས། མུ་བཞིའི་སྐྱེ་བ་ཙམ་ཞིག་འགོག་པའི་དབང་དུ་བྱས་པའི་
མཐའ་གཞན་སེལ་ལུགས་ནི། གོང་གི་དེ་ལྟར་དུ་འཇོག་སྟེ། རང་བཞིན་གྱིས་
སྐྱེ་ན་ནི། རྒྱུའི་རྣམ་རྟོག་ཇི་སྙེད་ཡོད་ཀྱང་མུ་བཞི་བོ་དེའི་རྣམ་རྟོག་གི་ནང་
དུ་འདུ་བས་མུ་བཞིའི་སྐྱེ་བ་བཀག་པས་མཐའ་ཐམས་ཅད་ཁེགས་པ་ཡིན་
ནོ། །མུ་བཞིའི་སྐྱེ་བ་སོ་སོར་དགག་པ་ལ་བཞི་ལས། བདག་སྐྱེ་དགག་པ་ནི།
མྱུ་གུ་ནི་སོགས་ཏེ། དོན་ནི་གཞིའི་ཆོས་ཅན་མྱུ་གུ་དེ་ནི་མྱུ་གུའི་རང་གི་
བདག་ཉིད་ལས་སྐྱེ་བ་ཡིན་ན་ནི། དེའི་སྐྱེ་བ་དོན་མེད་དུ་འགྱུར་བ་ཡིན་ཏེ།
548



དངོས་པོ་གང་ཡང་སྐྱེ་བ་ནི་རང་ཉིད་གང་དུ་སྐྱེ་བར་བྱ་བའི་འབྲས་བུ་དེའི་
བདག་ཉིད་དམ་རང་བཞིན་སྔར་མ་ཐོབ་པ་དེ་ཉིད་འཐོབ་པར་བྱ་བའི་ཕྱིར་
ཡིན་པ་གང་ཞིག ཁྱོད་ཀྱི་འདོད་པ་ལྟར་ན་མྱུ་གུ་དེ་ནི་རང་གི་བདག་ཉིད་
དམ་རང་བཞིན་ཐོབ་ཟིན་པའི་ཕྱིར་རོ། །དེའི་དཔེ་ནི། དཔེར་ན་མངོན་
པར་གསལ་བའི་མྱུ་གུ་དེ་གསལ་བའི་རང་གི་བདག་ཉིད་ཐོབ་ཟིན་པས་ན་་་་
སླར་ཡང་མི་སྐྱེ་བ་བཞིན་ནོ། །རིགས་པ་དེར་མ་ཟད། མྱུ་གུ་རང་གི་བདག་
ཉིད་ལས་སྐྱེ་ན་སྐྱེ་བ་རྫོགས་པའི་མཐའ་མི་རྙེད་པས་སྐྱེ་བའི་མཐའ་ཐུག་པ་
མེད་པ་ཉིད་དུ་ཡང་འགྱུར་ཏེ། དེའི་རྒྱུ་མཚན་ནི། སྐྱེས་ཟིན་པའི་ས་བོན་དེ་
ཉིད་སླར་ཡང་བལྡབས་ནས་སྐྱེ་དགོས་ན་ནི། ས་བོན་དེ་ཉིད་ཡང་དང་ཡང་
དུ་སྐྱེ་དགོས་པས་སོ། །ས་བོན་ཉིད་ཡང་དང་ཡང་དུ་སྐྱེ་དགོས་པ་དེ་ལྟ་ཡིན་
ན། འདི་ཡང་རང་གི་བདག་ཉིད་ལས་སྐྱེ་ན་རང་གི་ངོ་བོ་ཐོབ་ཟིན་པ་ཞིག་
སླར་ཡང་སྐྱེ་དགོས། རང་གི་བདག་ཉིད་དམ་ངོ་བོ་ཐོབ་ཟིན་ན་ནི་སྐྱེ་བ་ཁོ་
ན་ཡིན་པས་སྐྱེས་ཟིན་པ་དེ་སླར་ཡང་བལྡབས་ནས་སྐྱེ་ན། གང་ཡང་སྐྱེ་བ་
ནི་རང་གི་ངོ་བོ་འགྲུབ་པའི་དོན་དུ་སྐྱེ་བ་ཡིན་དགོས་ན་རང་གི་ངོ་བོ་གྲུབ་་་
ཟིན་ནས་ནི་ཅི་ཞིག་གི་དོན་དུ་སྐྱེ། དེས་ན་གྲུབ་ཟིན་ནས་སླར་ཡང་སྐྱེ་བ་
དོན་མེད་དོ། །དེར་མ་ཟད་རང་གི་བདག་ཉིད་ལས་སྐྱེ་བ་ཡིན་ལ། སྐྱེས་ཟིན་
པ་ཁོ་ན་སླར་ཡང་སྐྱེ་དགོས་པ་གོང་ལྟར་ཡིན་པས། ་ དེ་ལྟར་ན་ས་བོན་
འགའ་ཞིག་ཡང་ནས་ཡང་དུ་སྐྱེ་བ་ཁོ་ནར་འགྱུར་བས། མྱུ་གུ་སྐྱེ་བའི་གོ་
སྐབས་གཏན་ནས་མི་རྙེད་པས། སྐྱེ་བ་རྫོགས་པའི་མཐའ་མི་རྙེད་པས་སྐྱེ་བ་
549



ཐུག་མེད་དུ་ཡང་འགྱུར་རོ། །ས་བོན་ཙམ་ཞིག་རྒྱུན་དུ་སྐྱེ་བས་མྱུ་གུ་ལ་
སོགས་པའི་དངོས་པོ་ནི། སྐྱེ་བའི་གོ་སྐབས་གཏན་ནས་མི་རྙེད་པའི་སྐྱོན་དུ་
འགྱུར་རོ། །རབ་བྱེད་ཉི་ཤུ་བའི་དོན། རྒྱུ་དང་འབྲས་བུ་རང་བཞིན་གྱིས་
གཅིག་ཡིན་ན་བསྐྱེད་བྱ་སྐྱེད་བྱེད་གཉིས་ཀྱང་གཅིག་ཏུ་འགྱུར་རོ། །འཇུག་
པའི་དེ་ནི་དེ་ལས་སོགས་ཀྱི་དོན་ནི། མྱུ་གུ་དེ་ནི། མྱུ་གུ་དེའི་རང་གི་རང་
བཞིན་ལས་འབྱུང་བ་ཡིན་ན་དེ་ལྟར་འབྱུང་བ་ལ་ཡོན་ཏན་ཏེ། དགོས་པ་
ཟིན་པས་སོ། །རང་གི་ངོ་བོ་ལས་སྐྱེ་ན་སྐྱེ་བ་དོན་མེད་དུ་འགྱུར་བར་མ་ཟད་
གནོད་པ་གཞན་ཡང་ཡོད་དེ། འདི་ལྟར་སྐྱེས་ཟིན་པར་གྱུར་པའི་མྱུ་གུ་ནི་
སླར་ཡང་བལྡབས་ནས་སྐྱེ་བ་དེ་ནི་རིགས་ཤིང་འཐད་པའང་མ་ཡིན་པ་ཁོ་
ན་ཉིད་ཡིན་ནོ། །གལ་ཏེ་མྱུ་གུ་སྐྱེས་ཟིན་ན་ཡང་སླར་ཡང་བལྡབས་ནས་སྐྱེ་
བར་ཁྱོད་ཀྱིས་ཡོངས་སུ་རྟོག་ཅིང་འདོད་པར་འགྱུར་ན་ནི། དེ་ལྟར་འདོད་
པ་དེ་ཕྱིར་མྱུ་གུ་ལ་སོགས་པ་རྣམས་ཀྱི་སྐྱེ་བ་ནི། འཇིག་རྟེན་འདིར་རྙེད་
པར་གཏན་ནས་མི་འགྱུར་ཞིང་ཞེས་དང་། དེ་ཕྱིར་དངོས་པོ་རྣམས་རང་
གི་བདག་ཉིད་ལས་འབྱུང་ངོ་ཞེས་བྱ་བར་ཁྱོད་ཀྱིས་རབ་ཏུ་བཏགས་ཤིང་་་་
འདོད་པ་འདི་འདྲས་ནི། དེ་ཁོ་ན་ཉིད་དམ་འཇིག་རྟེན་གྱི་ཐ་སྙད་གང་དུ་
རིགས་ཤིང་འཐད་པ་མ་ཡིན་ནོ་ཞེས་པའོ། །གཞན་ལས་སྐྱེ་བ་དགག་པ་ལ་
གཉིས་ལས། དང་པོ་དངོས་ནི་ཅི་སྟེ་གཞན་དུ་སོགས་ཏེ། ས་ལུ་ནི་འབྲས་ཀྱི་
མིང་སྟེ། འབྲས་ལ་འབྲུ་དཀར། ཨ་ཤུ། ས་ལུ་སོགས་ཟེར་རོ། །(རྣམ་པ་ཐམས་
550



མས་5.
ཅད་དུ་མཚུངས་པར་ཞེས་པར་དགའ་འབྲས་པར་གཉིས་ན་ཐམས་ཅད་དུ་ཞེས་པ་ཆད） ཡང་
( ཚུལ་དེ་དག་ཅེས་པར་བཀྲ་ཤིས་འཁྱིལ་པར་གཉིས་ན་ཚུལ་དེ་ཞེས་པའི་དེ་སྒྲ་ཆད་འདུག) ཡང་
(དཔུང་ཕུལ་ཞེས་པར་བཀྲ་ཤིས་འཁྱིལ་མཆན་རྐྱང་པར་མར་དཔུང་འཕུལ་ཞེས་འབྱུང》ལྡོག་པ་
གཅིག་པའི་དཔུང་ཕུལ་ཞེས་པ་ནི་རིགས་འདྲའི་སྒྲུབ་བྱེད་ནུས་མེད་དུ་མ་་་་
བཀོད་པའི་དོན་ཏེ། སྤྱིར་རིགས་གཅིག་པ་ལ་ལྡོག་པ་རིགས་གཅིག་པ་དང་། །
རྫས་རིགས་གཅིག་པ་གཉིས་ཡོད་ཅིང་། བློ་ལྷན་སྐྱེས་ལ་འདྲ་བར་སྣང་བའི་
ཆོས་ཐ་དད་པ་ལ་ལྡོག་པ་རིགས་གཅིག་པ་དང་། ཉེར་ལེན་གཅིག་ལས་སྐྱེས་
པའི་རྫས་ཐ་དད་པ་ལ་རྫས་རིགས་གཅིག་པ་ཞེས་བཤད་དོ། །རང་སྡེ་ཁ་
ཅིག་ན་རེ། བདག་སྐྱེ་བཀག་པ་ལྟར་མེད་ཀྱང་། དེ་བཞིན་གཤེགས་པའི་
མདོ་ལས། རང་གི་མཚན་ཉིད་ཀྱིས་གཞན་དུ་གྱུར་པའི་རྐྱེན་བཞི་བོ་སྟེ།
རྒྱུའི་རྐྱེན་དང་། །དམིགས་རྐྱེན་དང་། དེ་མ་ཐག་རྐྱེན་དང་། བདག་རྐྱེན་
རྣམས་ལས་འབྲས་བུ་སྐྱེ་བར་གསུངས་པའི་ཕྱིར་ན་གཞན་ལས་སྐྱེ་བ་ཡོད་དོ་
ཟེར། དེ་ནི་མི་འཐད་པར་ཐལ། དེ་ལྟར་ན་རང་བཞིན་གྱིས་ཐ་དད་པའི་རྒྱུ་
ལས་འབྲས་བུ་སྐྱེ་བ་ཡིན་ན། འོ་ན་མེ་ལྕེ་གསལ་བ་ལས་ཀྱང་དེའི་དབང་
གིས་མུན་པ་འཐུག་པོ་འབྱུང་བར་འགྱུར་བའི་ཕྱིར་ཏེ། དེ་གཉིས་རང་
བཞིན་གྱིས་གཞན་ཡིན་པའི་ཕྱིར་རོ། །གཞན་ཡང་། ཁྱོད་ཀྱི་དམ་བཅའ་དེ་
མི་འཐད་པར་ཐལ། དངོས་པོ་གང་གིས་རྒྱུར་གྱུར་པ་དང་མ་གྱུར་པ་ཐམས་
ཅད་ལས་དེའི་འབྲས་བུ་ཡིན་པ་དང་མིན་པའི་དངོས་པོ་ཐམས་ཅད་སྐྱེ་བར་
འགྱུར་ཏེ། རང་བཞིན་གྱིས་གཞན་ཉིད་ཡིན་པ་དེ་ཐམས་ཅད་ལ་མཚུངས་
551



པའི་ཕྱིར། འདིའི་དོན་ནི། ས་བོན་དང་མྱུ་གུ་གཉིས་ལ་རང་གི་ངོ་བོས་གྲུབ་
པའི་རང་བཞིན་ཁས་ལེན་རྒྱུ་ཡིན་ན། དཔེར་ན། སུ་ལུའི་མྱུ་གུ་དེ་ཉིད་ས་
ལུའི་མྱུ་གུ་དེ་རང་གི་སྐྱེད་བྱེད་དུ་བཞག་ཏུ་མི་རུང་བའི་མེ་ལ་སོགས་པ་དེ་་་
དག་ལས་རང་གི་ངོ་བོའི་སྒོ་ནས་རང་བཞིན་ཐ་དད་དུ་སོང་བའི་ལུགས་དེ་
དང་། ས་ལུའི་མྱུ་གུ་དེ་རང་གི་རྒྱུ་ཡིན་པའི་ས་ལུའི་ས་བོན་ལས་རང་བཞིན་
ཐ་དད་དུ་སོང་ལུགས་གཉིས་ཅར་ལ་རང་བཞིན་ཐ་དད་པར་འགྲོ་ལུགས་་་་
རྣམ་པ་ཐམས་ཅད་དུ་མཚུངས་པར་སྣང་ངོ༌། །རབ་བྱེད་ཉི་ཤུ་བའི་དོན་ནི།
རྒྱུ་དང་འབྲས་བུ་རང་བཞིན་གྱིས་གྲུབ་པའི་གཞན་ཡིན་ན་ནི། མྱུ་གུ་ལྟ་
བུའི་རྒྱུ་ཡིན་པ་དང༌། དེའི་རྒྱུ་མིན་པ་ཐམས་ཅད་ཀྱིས་འབྲས་བུ་མྱུ་གུ་སྐྱེ་མི་
སྐྱེ་སོགས་ཀུན་ནས་མཚུངས་པར་འགྱུར་རོ་ཞེས་པའོ། །འཇུག་པའི་གཞན་
ལ་བརྟེན་ནས་སོགས་ཀྱི་དོན་ནི། རང་གི་མཚན་ཉིད་ཀྱིས་གྲུབ་པའི་རྒྱུ་
གཞན་ལ་བརྟེན་ནས་གལ་ཏེ་རང་གི་མཚན་ཉིད་ཀྱིས་གྲུབ་པའི་འབྲས་བུ་་་་༌་
གཞན་ཞིག་འབྱུང་བར་འགྱུར་བ་ཡིན་ན་ནི། འོ་ན་མེ་ལྕེ་གསལ་བ་ལས་ཀྱང་
དེའི་དབང་གིས་མུན་པ་འཐུག་པོ་འབྱུང་བར་འགྱུར་ཞིང་། དེར་མ་ཟད་
རང་རང་གི་རྒྱུ་ཡིན་མིན་ཐམས་ཅད་ལས་ཀྱང་རང་རང་གི་འབྲས་བུ་ཡིན་་་་
མིན་ཐམས་ཅད་སྐྱེ་བར་འགྱུར་བ་ཡང་ཡིན་ཏེ། རྒྱུ་མཚན་གང་གི་ཕྱིར་ཞེ་ན།
འབྲས་བུ་དེ་རང་གི་སྐྱེད་བྱེད་ཀྱི་རྒྱུ་དང་རང་བཞིན་གྱིས་གཞན་ཡིན་པ་དེ་
ཉིད་ཀྱིས་འབྲས་བུ་དེ་སྐྱེད་པར་བྱེད་པ་མ་ཡིན་པའི་དངོས་པོ་མ་ལུས་པ་ལ་
ཡང་རང་བཞིན་གྱིས་གཞན་ཉིད་ཡིན་མིན་མཚུངས་པའི་ཕྱིར་རོ་ཞེས་པའོ། །
552



རྩོད་སྤོང་གི་ལན་དགག་པ་ལ། དེ་འདྲ་བའི་སོགས་ཏེ། ཐལ་འགྱུར་
དེ་ལ་དངོས་སྨྲ་བས་ལན་བྱས་ཀྱང་མི་ཐེབས་པའི་ཚུལ་ནི། དེ་འདྲ་བའི་ཐལ་
འགྱུར་དེ་ལ་ཕ་རོལ་བོས་མྱུ་གུ་དེ་རང་གི་རྒྱུ་ས་བོན་ལས་སྐྱེ་བ་དང་རང་གི་
རྒྱུ་མིན་པ་མེ་སོགས་ལས་མི་སྐྱེ་བའི་ཁྱད་པར་དེ་མྱུ་གུ་དེ་དང་དེའི་རྒྱུ་ཡིན་་་་
མིན་གཉིས་མྱུ་གུ་དང་། རྒྱུད་དམ་རྒྱུན་གཅིག་ཏུ་གཏོགས་པ་དང་རྒྱུད་
གཅིག་ཏུ་མི་གཏོགས་པ་ལ་སོགས་པའི་སྒོ་ནས་འབྱེད་པའི་ལན་བཏབ་ཀྱང་
མི་ཐེབས་ཏེ། །རྒྱུ་འབྲས་དེ་གཉིས་རང་བཞིན་གྱིས་ཐ་དད་པའི་གཞན་
ཡིན་ན་རྒྱུ་འབྲས་དེ་གཉིས་རྒྱུད་གཅིག་ཏུ་གཏོགས་པ་དེ་ཉིད་གཏན་ནས་མི་
འགྲུབ་པ་སྔ་མ་བཤད་པ་དེ་དང་འདྲ་བའི་ཕྱིར་རོ། །ཡང་འགའ་ཞིག་རང་
གི་རྒྱུ་ལས་སྐྱེ་བ་དང་། རང་གི་རྒྱུ་མིན་པ་ལས་མི་སྐྱེ་བའི་ངེས་པ་ཅན་འཇིག་
རྟེན་ན་མཐོང་བའི་རྒྱུ་མཚན་གྱིས་འབྲས་བུ་དེ་རང་གི་རྒྱུ་ཡིན་མིན་ལས་སྐྱེ་
མི་སྐྱེའི་ཁྱད་པར་འཐད་དོ། །ཞེ་ན་ཡང་། དེ་འདྲ་དེའི་ལན་དུ་མི་རུང་སྟེ།
རྒྱུ་འབྲས་སོགས་ཀྱི་ཐ་དད་པ་དེ་ཐ་སྙད་པའི་བློས་བཞག་པ་མིན་པར་རང་
གི་ངོ་བོའི་སྡོད་ལུགས་དེའི་སྒོ་ནས་ཡུལ་སྟེང་དུ་གྲུབ་པ་ཞིག་ཡིན་ན་ནི། རྒྱུ་
ལས་སྐྱེ་བ་དང་རྒྱུ་མིན་ལས་མི་སྐྱེ་བའི་ངེས་པ་མཐོང་བ་དེ་ཡང་ཚུལ་ཇི་ལྟར་
འཐད་དེ་མི་འཐད་དོ། །ཅེས་དེ་ཁོ་ན་ཉིད་ལ་དཔྱོད་པའི་སྐབས་ཡིན་པའི་
ཕྱིར་རོ། །གསུམ་པ། གཉིས་ཀ་ལས་སྐྱེ་བ་དགག་པ་ལ་གཉིས་ལས་འདོད་པ་
བརྗོད་པ་ནི།
553



༧༥༦
གཉིས་ལས་སྐྱེ་བར་སོགས་ཏེ། བདག་གཞན་གཉིས་ཀ་ལས་སྐྱེ་
བ་སྨྲ་བ་བྱེ་བྲག་པ་རྣམས་ན་རེ། དཔེར་ན། རྫུ་བུམ་རྡུལ་ཕྲ་རབ་ཀྱི་རང་
བཞིན་དེ་འཇིམ་པའི་དུས་ནས་ཡོད་པ་ལ་དེ་འདྲའི་འཇིམ་པ་ལས་སྐྱེ་བ་་་་་
དེའི་ཕྱིར་རྫ་བུམ་དེ་བདག་ལས་སྐྱེ་བ་ཡིན་ལ། རྫ་བུམ་དེ་རྫ་མཁན་དང་
འཁོར་ལོ་དང་ཆུ་དང་དབྱུ་གུ་ལ་སོགས་པ་ལས་སྐྱེ་བ་དེའི་ཕྱིར། རྫ་བུམ་དེ་
རང་གི་རང་བཞིན་ལས་གཞན་ཡིན་པས་གཞན་ལས་སྐྱེ་བའོ། །དེ་བཞིན་དུ་
ལྷས་བྱིན་དེ་ཚེ་རབས་སྔ་མ་གཞན་དུ་ཡང་རང་གི་སྲོག་གི་བདག་ཉིད་དུ་་་་
ཡོད་པ་ཁོ་ན་ཡིན་པས། ལྷས་བྱིན་དེ་ཁོ་རང་གི་སྐྱེ་བ་འདི་ཡང་ལེན་པ་ཡིན་
པས་ལྷས་བྱིན་དང་ཁོ་རང་གི་སྲོག་གཉིས་གཅིག་ཡིན་པའི་ཕྱིར་ན། ལྷས་
བྱིན་དེ་བདག་ལས་སྐྱེ་བ་ཡིན་ལ། ལྷས་བྱིན་དེ་རང་གི་ཕ་མ་དང་ལས་
དཀར་ནག་ལས་སྐྱེ་བ་ལ་ལྟོས་ན་ནི། ལྷས་བྱིན་གཞན་ལས་སྐྱེའོ་ཞེས་ཟེར་
རོ། །དེ་དགག་པ་ནི། འདི་ནི་སོགས་ཏེ། འཇུག་པའི་གཉིས་ལས་སོགས་ཀྱི་
དོན་ནི། མྱུ་གུ་དེ་བདག་གཞན་རེ་རེ་ལས་སྐྱེ་བ་མི་རིགས་པར་མ་ཟད་
བདག་གཞན་གཉིས་ཀ་ཚོགས་པ་ལས་སྐྱེ་བ་དེའང་རིགས་པའི་ངོ་བོ་ཉིད་དུ་
འཇོག་པ་མ་ཡིན་ཏེ། བདག་གཞན་རེ་རེ་ལས་སྐྱེ་བ་འགོག་པའི་སྐབས་སུ་
བཤད་ཟིན་པའི་ཉེས་པ་དེ་དག་གཉིས་ཀ་ལས་སྐྱེ་བ་ཁས་ལེན་པར་བྱེད་པ་
དེའི་ཐོག་ཏུ་འབབ་པ་ཁོ་ན་ཡིན་པའི་ཕྱིར་རོ། །བདག་གཞན་གཉིས་ཀ་ལས་
སྐྱེ་བ་འདི་འདྲ་བ་ནི། འཇིག་རྟེན་གྱི་ཐ་སྙད་ལས་ཀྱང་རིགས་པ་མིན་ཞིང་
554



དེ་ཁོ་ན་ཉིད་དུ་ཡང་ཡོད་པ་རིགས་པ་མིན་ཏེ། བདག་གཞན་རེ་རེ་ལས་སྐྱེ་
བ་དེ་གང་གིས་ཀྱང་འགྲུབ་པ་ཡོད་པ་མ་ཡིན་ནོ་ཞེས་པའོ། །བཞི་བ་རྒྱུ་མེད་
ལས་སྐྱེ་བ་དགག་པ་ལ་གཉིས་ལས་འདོད་པ་བརྗོད་པ་ནི། ངོ་བོ་ཉིད་ལས་
སོགས་ཏེ། དངོས་པོ་རྣམས་ངོ་བོ་ཉིད་ལས་བྱུང་བར་སྨྲ་བའི་རྒྱང་འཕེན་པ་
ན་རེ། པདྨའི་རྩ་བ་དང་འདབ་མའི་རྩུབ་པ་དང་། འཇམ་པའི་རེག་བྱ་དང་།
རྨ་བྱའི་མདོངས་ལ་སོགས་པའི་དབྱིབས་དང༌། ཁ་དོག་སོགས་སུས་ཀྱང་མ་
བྱས་པར་ངོ་བོ་ཉིད་ལས་བྱུང་བ་བཞིན་དུ་དངོས་པོ་མཐའ་དག་བྱེད་པ་པོ་
མེད་པར་ངོ་བོ་ཉིད་ལས་རང་གར་གློ་བུར་བྱུང་བ་ཁོ་ནའོ་ཞེས་ཟེར། དེ་
དགག་པ་ནི། འདི་མི་འཐད་དེ་སོགས་ཏེ། དོན་ནི། ཁྱོད་ཀྱིས་བཤད་པ་དེ་
མི་འཐད་པར་ཐལ། དངོས་པོ་རྣམས་རྒྱུ་མེད་པ་ལས་ཀྱང་གློ་བུར་དུ་སྐྱེ་ན་
ནི། ཡུལ་གཅིག་དང་དུས་གཅིག་ན་ཡོད་པའི་སྐྱེ་བ་དེ་ཉིད་ཡུལ་ཐམས་ཅད་
དང་དུས་ཐམས་ཅད་ན་ངེས་པ་ཁོ་ནར་ཡོད་དགོས་པ་གང་ཞིག ཡང་ན་
ཡུལ་དུས་འགར་མེད་དགོས་ཏེ། ཡུལ་འདི་དང་དུས་འདིར་འབྱུང་ལ་ཡུལ་
འདི་དང་དུས་འདིར་མི་འབྱུང་ངོ་ཞེས་སྨྲ་དགོས་པའི་རྒྱུ་མཚན་ནི། དངོས་
པོ་སྐྱེ་བ་དེ་དག་གི་རྒྱུ་ཡུལ་དུས་དེར་ཡོད་པ་དང་མེད་པས་ཡིན་ནོ། །ཞེས་པ་
ལྟ་བུས་བསྟན་དུ་མེད་པའི་ཕྱིར་རོ། །གཞན་ཡང་ཁྱོད་ཀྱི་དམ་བཅའ་དེ་མི་
འཐད་པར་ཐལ། དེ་ལྟར་འཐད་ན། རྨ་བྱའི་མདོངས་ཀྱང་བྱ་རོག་ལ་ཡང་
ཡོད་པ་སོགས་སུ་འགྱུར་བའི་ཕྱིར། དེར་ཐལ། རྒྱུ་མེད་ལ་མ་ལྟོས་པར་སྐྱེ་
ན། གཅིག་ལ་ཡོད་ལ་གཅིག་ཤོས་ལ་མེད་པའི་ཁྱད་པར་མི་འཐད་པའི་ཕྱིར།
555



འཇུག་པའི་གལ་ཏེ་སོགས་ཀྱི་དོན་ནི། གལ་ཏེ་རྒྱང་འཕེན་པ་ཁྱོད་འདོད་པ་
ལྟར་དངོས་པོ་རྣམས་རྒྱུ་མེད་པ་ཁོ་ནར་སྐྱེ་བར་ལྟ་ཞིག་འགྱུར་བ་ཡིན་ན་ནི།
དེ་ལྟར་སྐྱེ་བ་དེའི་ཚེ་དངོས་པོ་མཐའ་དག་དུས་རྟག་ཏུ་རང་གི་རྒྱུ་ཡིན་མིན་
ཐམས་ཅད་ལས་ཀྱང་སྐྱེ་བར་འགྱུར་ཞིང་། གཞན་ཡང་། འཇིག་རྟེན་གྱི་
མངོན་སུམ་གྱིས་མཐོང་བ་དང་འགལ་བ་ནི། སྟོན་ཐོག་ལ་སོགས་པའི་
འབྲས་བུ་འབྱུང་བའི་ཆེད་དུ་འཇིག་རྟེན་པ་འདི་ཡིས་ནས་ལ་སོགས་པའི་ས་
བོན་ལ་སོགས་པ་ནི། ངལ་བའི་འབད་པ་བརྒྱ་ཕྲག་དག་གི་སྒོ་ནས་སྡུད་པ་
སྟེ། གསོག་པར་བྱེད་པར་ཡང་མི་འགྱུར་ཏེ། འབྲས་བུ་ཐམས་ཅད་རྒྱུ་ལ་མ་
བལྟོས་པ་ཁོ་ནར་འབྱུང་བའི་ཕྱིར་རོ་ཞེས་པའོ། །( གཅིག་སྐྱེས་ན་ཞེས་པར་བཀྲ་
ཤིས་འཁྱིལ་པར་གཉིས་ན་སྐྱེ་ན་ཞེས་དང༌། དེའི་ཚེ་ཞེས་པར་བཀྲ་ཤིས་འཁྱིལ་བཞི་སྦྲགས་པར་
མར་དེ་ཚེ་ཞེས་འབྱུང་ངོ） དེ་ལ་བརྟེན་ནས་རྗེས་དཔག་སྐྱེ་ཚུལ་ནི། དེ་ལྟར་མུ་
བཞིའི་སོགས་ཏེ། འདི་ནི་ཐལ་འགྱུར་དུ་བྱས་པའི་ཚེ་སོགས་ཀྱི་དོན་ནི།
དབང་རྣོན་ལ་ཐལ་འགྱུར་འགོད་པ་སྐབས་སུ་བབས་པའི་ཚེ། མྱུ་གུ་ཆོས་
ཅན། བདག་དང་གཞན་དང་གཉིས་ཀ་དང་རྒྱུ་མེད་གང་ཡང་རུང་བ་ལས་
སྐྱེ་བར་ཐལ།རང་བཞིན་གྱིས་སྐྱེ་བའི་ཕྱིར་ཞེས་པའི་ཐལ་འགྱུར་གྱི་བྱེད་པ་ལ་
བརྟེན་ནས་སྟོང་ཉིད་རྟོགས་པའི་རྗེས་དཔག་སྐྱེ་བ་ཡིན་གྱི། དངོས་སུ་
རང་བཞིན་མེད་པ་སྒྲུབ་པའི་སྦྱོར་ངག་འགོད་པ་མེད་པའི་དོན་ལ་སྦྱར་ན་་་
བདེའོ། །དབང་རྣོན་གཞན་གྲགས་འགོད་པ་སྐབས་སུ་བབས་པའང་ཡོད་
ཚུལ་ཤེས་སླ་ཞིང༌། འཇུག་པའི་གང་གི་ཕྱིར་ན་སོགས་ཀྱི་དོན་ནི། ཕྱི་རྒོལ་
556
ཁ་： ༠༠
་་་ བ༠༠ ཁ༠༠ ལ
，，
，，་ས= ལ ། ཁ
，༠༠༤
，
，
。-。。。
、- -- -
-
，
-
"༩
/=
4,5+++
： 3 ==++
+
+++
+
++ *, *
= 1 = = ༧ F
མ
* +
༤ ，
-
*
་ ལས
་
༠༠ a+a * ཆབ བ ན བ •
A
# -
- ---ཁ
， ，。ནA
+++



དབང་རྟུལ་འགའ་ཞིག་ལ། ཐོག་མར་ཐལ་འགྱུར་བཀོད་པས་བདེན་ཞེན་
གྱི་དམ་བཅའ་དོར་ནས་དོན་འགྱུར་རམ་ཆ་མཉམ་པའི་ཐེ་ཚོམ་ཅན་དུ་སོང་
སྐབས་གཞན་གྲགས་ཀྱི་སྦྱོར་བ་བཀོད་པ་ལས་རྗེས་དཔག་སྐྱེ་ཚུལ་བསྟན་པ་
ཡིན་གྱི། དང་པོ་ནས་ཕྱི་རྒོལ་དེ་ལ་གཞན་གྲགས་དེ་ལྟར་བཀོད་པ་མིན་ནོ་
ཞེས་པའོ། །དེ་ལྟར་ན། ཆོས་ཐམས་ཅད་རང་བཞིན་གྱིས་སྟོང་བར་རྟོགས་
པའི་དབུ་མའི་ལྟ་བ་བདེ་བླག་ཏུ་རྟོགས་པའི་ཐབས་ཡོད་དེ། གོང་དུ་བཤད་
པ་ལྟར་དངོས་པོ་རྣམས་རང་བཞིན་གྱིས་སྐྱེ་བ་བཀག་པ་ལ་བརྟེན་ནས་་་་་་་
དངོས་པོ་རྣམས་རང་བཞིན་གྱིས་མེད་པའི་ངེས་པ་རྙེད་པ་དེ་ཡིན་པའི་ཕྱིར་
ཞེས་པའོ། །རིགས་པའི་རྒྱལ་པོ་རྟེན་འབྲེལ་གྱིས་གཏན་ལ་དབབ་པ་ལ་
གསུམ་ལས། དང་པོ་མཚམས་སྦྱོར་བ་ནི།།
ལས་གཞན་ཡང་རབ་བྱེད་སོགས་ཏེ། རབ་བྱེད་བདུན་པའི་དོན་ནི།
རྒྱུ་རྐྱེན་ལ་རྟེན་ཅིང་འབྲེལ་བར་འབྱུང་བ་གང་ཡིན་པ་དེ་ནི་རང་གི་ངོ་བོ་་་་
ཉིད་ཀྱིས་སྟོང་ཞིང་ཞི་བའོ། །ཞེས་དང་། འཇུག་པའི་གང་ཕྱིར་སོགས་ཀྱི་
དོན་ནི། རྒྱུ་མཚན་གང་གི་ཕྱིར་ཞེ་ན། དངོས་པོ་རྣམས་རྒྱུ་རྐྱེན་འདི་ལ་
བརྟེན་ནས་འབྲས་བུ་འདི་རབ་ཏུ་སྐྱེ་ཞིང་འབྱུང་བ་ཡིན་པས་ན། ་བདག་
གཞན་ལ་སོགས་པ་ལས་སྐྱེ་བའི་མཐར་རྟོག་པའི་རྟོག་པ་འདི་དག་གིས་་་་་་
བདག་གཞན་ལ་སོགས་པར་སྐྱེ་བར་བརྟག་པར་མི་ནུས་པའི་རྒྱུ་མཚན་དེའི་
ཕྱིར་ན་རྒྱུ་འདི་དག་ལ་བརྟེན་ནས་འབྲས་བུ་འདི་འབྱུང་ངོ་ཞེས་བྱ་བའི་་་་་
557



རྟེན་འབྲེལ་གྱི་རིགས་པ་འདི་ཡིས་ནི། དངོས་པོ་རྣམས་བདག་གཞན་ལས་
སྐྱེ་བ་ལ་སོགས་པར་ལྟ་བའི་ལྟ་བ་ངན་པའི་དྲ་བ་མཐའ་དག་གཅོད་པར་་་་་
བྱེད་པ་ཡིན་ནོ། །ཞེས་པའོ། །འདིར་རྟེན་འབྲེལ་གྱི་རྟགས་ལ་བརྟེན་ནས་མྱུ་
གུ་ལ་སོགས་པའི་དངོས་པོ་རྣམས་རང་བཞིན་གྱིས་སྟོང་བ་དེ་ཉིད་ལ་ངེས་
པ་རྙེད་ན་ནི་ལྟ་བའི་གོལ་ས་གཅོད་པ་ནི། བློ་ལ་ཤིན་ཏུ་རྣམ་པར་གསལ་
ཞིང་འཆར་བ་དེ་བས་ན། འདིར་རིགས་པ་དེའི་ཚུལ་ཅུང་ཟད་མདོར་
བསྡུས་ཏེ་བརྗོད་པར་བྱའོ་ཞེས་མཚམས་སྦྱར་བའོ། །དངོས་ཀྱི་དོན་ལ་
གསུམ་ལས། གཞན་གྲགས་ཀྱི་རྟགས་འགོད་པ་ནི། འདིར་མྱུ་གུ་སོགས་ཏེ།
མྱུ་གུ་ཆོས་ཅན། རང་གི་ངོ་བོས་གྲུབ་པའི་རང་བཞིན་མེད་དེ། རང་གི་རྒྱུ་
རྐྱེན་ལ་བརྟེན་ནས་འབྱུང་བའི་ཕྱིར། དཔེར་ན། གཟུགས་བརྙན་བཞིན་
ནོ། །འདི་ནི་གཞན་གྲགས་ཀྱི་རྗེས་དཔག་གམ་སྦྱོར་བའི་ངག་གོ །དེའི་ཚུལ་
སྒྲུབ་པ་ནི། དཔེར་ན་སོགས་ཏེ། （དེའི་ཡུལ་གྱི་ཞེས་པར་འབྲས་ཧོར་པར་མར་དེ་ཡུལ་
ཞེས་འབྱུང)ཡང(གཞན་ལ་རག་མ་ལས་ལ་བྱས་ན་ཞེས་པར་འབྲས་ཧོར་པར་མར་མ་ལས་པ་ལ་
ཞེས་འབྱུང)ཡང ( ཤིང་སྒྱུ་མ་དང་འདྲ་ཞེས་པར་འབྲས་ཧོར་པར་མར་དང་སྒྲ་ཆད་འདུག)དོན་
ནི། དཔེར་ན། བྱད་བཞིན་གྱི་གཟུགས་བརྙན་མེ་ལོང་དུ་སྣང་བའི་ཚེ། བྱིས་
པ་ཆུང་ངུ་ཐ་སྙད་མི་ཤེས་པ་རྣམས་ཀྱིས་མཐོང་བ་ན་གཟུགས་བརྙན་དུ་་་་་
སྣང་བ་དེའི་མིག་དང་རྣ་བ་དང་སྣ་ལ་སོགས་པའི་རྣམ་པ་དེ་མིག་རྣ་ལ་་་་་་
སོགས་པ་དངོས་ཡིན་པར་སྣང་ཞིང་། དེ་ལྟར་འཛིན་པ་ལས་ཇི་ལྟར་སྣང་
བ་ལྟར་གྱི་དོན་རང་གི་གནས་ཚུལ་མིན་ནོ་སྙམ་དུ་མི་འཛིན་པ་ལས་ཇི་ལྟར་
558



སྣང་བ་ལྟར་གྱི་དོན་རང་གི་གནས་ཚུལ་མིན་ནོ་སྙམ་དུ་མི་འཛིན་པར་འདུག
དེ་འཞིན་དུ་སེམས་ཅན་རྣམས་ཀྱང་རང་རང་གིས་ཇི་ལྟར་མྱོང་བ་དང་སྣང་
བའི་ཆོས་རྣམས་ལ་མྱོང་ཚུལ་དང་སྣང་ཚུལ་དེ་ལྟར་མྱོང་ཞིང་སྣང་བའི་བློ་
དེ་དག་གི་དབང་གིས་བཞག་པ་ཙམ་མིན་པར། དོན་དེ་ཉིད་བློ་དེ་དག་ལ་
ཇི་ལྟར་སྣང་བ་ལྟར་གྱི་ཁོ་རང་གི་ངོ་བོའི་སྒོ་ནས་ཡུལ་དེའི་སྟེང་དུ་སྡོད་ཚུལ་
ཞིག་ངེས་པར་ཡོད་པར་འཛིན་པ་དེ་ནི། རང་ངོས་ནས་གྲུབ་པའི་རང་
བཞིན་ཡོད་པར་སྒྲོ་བཏགས་ཚུལ་ཡིན་ལ། བློ་ལ་སྣང་བའི་དོན་དེའི་ཡུལ་གྱི་
སྟེང་དུ་སྡོད་ཚུལ་གྱི་རང་བཞིན་དེ་འདྲ་བ་ནི། རང་གི་ངོ་བོས་གྲུབ་པ་དང་
རང་བཞིན་གྱིས་གྲུབ་པ་དང་། རང་དབང་གི་དོན་ཞེས་བྱ་བ་དེ་ཡིན་པས་
ན། རང་བཞིན་དེ་འདྲ་དེ་ཡོད་ན་ནི་དེ་འདྲའི་རང་བཞིན་དེ་རྒྱུ་རྐྱེན་གཞན་
ལ་རག་ལས་པ་ཤིན་ཏུ་འགལ་ཏེ། དེ་ལྟར་མི་འགལ་བ་ཞིག་ཡིན་ན་ནི། གྲུབ་
ཟིན་པའི་དབུ་མ་བ་དེ་ཉིད་ཀྱང་སླར་ཡང་བལྡབས་ནས་རྒྱུ་རྐྱེན་ལས་སྐྱེ་མི་
དགོས་པར་ཁས་བླང་དུ་མི་རུང་བར་འགྱུར་བ་ཡིན་ཏེ། རང་དབང་དུ་གྲུབ་
པ་དེ་འདྲ་བ་རྒྱུ་རྐྱེན་གྱིས་བསྐྱེད་དགོས་ན་ནི། ཁོ་རང་རང་དབང་ཅན་ཡིན་
ན་ཡང་དེ་ལས་ཀྱང་རྒྱུ་རྐྱེན་ཤུགས་ཆེ་བས་ཁོ་རང་གྲུབ་པ་ཙམ་གྱིས་མི་ཆོག་
པར་སླར་ཡང་བལྡབས་དགོས་པ་ལས་འོས་མེད་པ་ཡིན་ནོ། །ཤེས་བྱེད་ནི།།
བཞི་བརྒྱ་བ་ལས་གང་ལ་བརྟེན་ནས་སོགས་ཏེ། དོན་ནི། དངོས་པོ་གང་ལ་
རྒྱུ་རྐྱེན་ལ་བརྟེན་ནས་འབྱུང་བ་འདིའི་རང་བཞིན་དུ་ཡོད་པའི་དངོས་པོ་དེ་
ནི། རང་དབང་དུ་གྲུབ་པར་མི་འགྱུར་རོ། །དེ་ལྟར་དངོས་པོ་འདི་ཀུན་རང་
559



དབང་གིས་གྲུབ་པ་མེད་པ་དེས་ན་དངོས་པོ་འདི་ཀུན་ལ་རང་གི་ངོ་བོས་་་་་
གྲུབ་པའི་བདག་གམ་རང་བཞིན་ནི་ཡོད་པ་མ་ཡིན་ནོ་ཞེས་པའོ། །དེས་ན་
བདག་ནི་ཡོད་མ་ཡིན་ཞེས་པའི་སྐབས་ཀྱི་རང་དབང་བ་དེ་རྒྱུ་རྐྱེན་གཞན་
ལ་རག་མ་ལས་པའི་དོན་དུ་བྱས་ནས་དེ་བཀག་ན་རང་སྡེ་ལ་སྒྲུབ་མི་དགོས་
པར་འགྱུར་བས། ཡུལ་ཅན་འདོགས་བྱེད་ཀྱི་རྟོག་པ་གཞན་ལ་རག་མ་ལས་
པ་ལ་བྱེད་དགོས། རང་གི་ངོ་བོའི་སྒོ་ནས་རང་ཚུགས་ཐུབ་པའི་སྡོད་ལུགས་
རང་དབང་བར་བྱའོ་ཞེས་པའི་རང་ཚུགས་ཐུབ་པའང་འདོགས་བྱེད་ཀྱི་་་་་
རྟོག་པ་གཞན་ལ་རག་མ་ལས་པའོ། །དེས་ན་རང་བཞིན་གྱིས་སྟོང་བའི་དོན་
ནི། རང་དབང་བའི་ངོ་བོ་དེ་དང་བྲལ་བ་ལ་བྱེད་ཀྱི། དོན་བྱེད་པའི་དངོས་
པོ་མེད་པ་ལ་མི་བྱེད་པས། རྟེན་འབྲེལ་ཡིན་པའི་རྒྱུ་མཚན་གྱིས་རང་བཞིན་
དགག་ནུས་སོ། །དེས་ན་རྟག་ཆད་ཀྱི་ལྟ་བ་དང་བྲལ་བར་འདོད་པས་ནི། །
དངོས་པོ་ཐམས་ཅད་ལ་རང་བཞིན་གྱིས་གྲུབ་པ་མེད་པ་དང་། ཀུན་བྱང་གི་
རྟེན་འབྲེལ་སྒྱུ་མ་ལྟ་བུ་ཡིན་པ་ཡང་མི་འགལ་བར་ཁས་བླང་བར་བྱའོ་ཞེས་
པའོ། །དངོས་སྨྲའི་རྩོད་པ་སྤང་བ་ལ་གསུམ་ལས། རྩོད་པ་དགོད་པ་ནི།
གལ་ཏེ་རང་དབང་བའི་སོགས་ཏེ། （ཁྱད་པར་རོ་ཞེས་པར་འབྲས་ཧོར་པར་མར་ཁྱད་
པར་འོ་ཞེས་དང་། བདེན་པར་གྱུར་པར་ཞེས་པ་ལ་བདེན་པར་གྲུབ་པར་ཞེས་པ་མ་དག་གོ）
དངོས་སྨྲ་བ་དག་ན་རེ། ཁྱོད་ཀྱིས་གལ་ཏེ་རང་དབང་བའི་ངོ་བོ་དེ་ཉིད་
དོན་བྱེད་པའི་རྟེན་འབྲེལ་གྱིས་བཀག་ནས་རང་དབང་དང་བྲལ་བའི་དོན་
རྟེན་འབྲེལ་གྱི་དོན་ཡིན་པར་འདོད་ན། དབུ་མ་བ་ཁྱོད་ཀྱིས་ངེད་ཅག་ལ་ཅི་
560



ཞིག་བཀག་སྟེ་དགག་པར་བྱ་མི་དགོས་སོ། །ཁོ་བོ་ཅག་ཀྱང་དོན་བྱེད་པའི་
རྟེན་འབྲེལ་འདོད་པས་སོ། །རྟེན་འབྲེལ་འདོད་པ་དེའི་ཕྱིར་ཁྱེད་ཅག་དང་
ངེད་ཅག་ལ་འདོད་པ་ཁྱད་མེད་དོ་ཟེར། ལན་གདབ་པ་ནི། ཁྱེད་ཀྱིས་རྟེན་
འབྲེལ་སོགས་ཏེ། ཁྱོད་ཀྱིས་དབུ་མའི་རྟེན་འབྲེལ་གྱི་དོན་མི་ཤེས་པ་དང་
བརྗོད་མི་ཤེས་པ་དང་། དེའི་ཤེས་བྱེད་རིམ་པར་བསྟན་པའོ། །དངོས་སྨྲ་
བའི་རྒྱུད་ན་རྒྱུ་འབྲས་ཀྱི་རྟེན་འབྲེལ་རྟོགས་པའི་ཐ་སྙད་པའི་ཚད་མ་ཡོད་་་་
སྟབས། འདིར་རྟེན་འབྲེལ་ཇི་བཞིན་མ་རྟོགས་པར་གསུངས་པའི་རྟེན་
འབྲེལ་ནི། ལུགས་འདིའི་ཐུན་མོང་མིན་པའི་མིང་རྐྱང་བཏགས་ཡོད་ཙམ་གྱི་
རྟེན་འབྲེལ་ལ་གོ་བར་བྱ་དགོས་སོ། །དེས་གྲུབ་མཐའི་རྩོད་ཚུལ་གཞན་ཡང་
ཁེགས་པར་བསྟན་པ་ནི།
༧༦༢
རྒྱུ་འབྲས་ཀྱི་རྟེན་འབྲེལ་སོགས་ཏེ། （རྟོགས་མ་རྟོགས་དང་ཞེས་པར་
འབྲས་ཧོར་པར་མར་དང་སྒྲ་ཆད་ཅིང་ཡུལ་ན་གྲགས་པའི་ཞེས་པར་དགའ་འབྲས་ལྷུན་སྐུ་པར་་་་་
བཞིར་ཡུལ་དུ་གྲོག་པའི་ཞེས་དང་། ཞོལ་པར་གསར་བཀྲས་འཁྱིལ་པར་གཉིས་ན་ཡུལ་དུ་གྲགས་
པའི་ཞེས་འབྱུང་ངོ)རྒྱུ་འབྲས་ཁས་བླངས་ཀྱང་རྟེན་འབྲེལ་ཐུན་མོང་མིན་པ་མ་
ཤེས་པས་ལོག་རྟོག་དུ་མ་མི་ལྡོག་ལ། གྲངས་ཅན་ལ་སྒྲ་མི་རྟག་པར་སྒྲུབ་མི་
རུང་བར་ཐལ་བ་ནི། བོད་དག་གིས་ལོག་རྟོག་སྨྲ་བ་དེ་ལ་འདི་སྐད་དུ་སྨྲ་
བར་བྱ་སྟེ། ་ དཔེར་ན་གྲངས་ཅན་པ་དེ་ཡང་ཉན་ཤེས་ཀྱི་ཡུལ་ན་གྲག་པའི་
དོན་འདི་ཉིད་ལ་རྟག་པ་ཡིན་པར་སྨྲ་བས་ན། ཉན་ཤེས་ཀྱི་ཡུལ་ན་གྲག་
པའི་དོན་འདི་ཉིད་འདོད་ན་ནི། རྟོག་པའི་དོན་ཁས་བླངས་པས་སྒྲ་རྟག་པ་
A
561



འགོག་པ་ནི། རྟག་པའི་མིང་ཙམ་ལ་སྡང་བའོ། །ཞེས་སྨྲ་བ་དེ་དག་དང་ཁྱོད་
ཀྱིས་དེ་ཅི་ནས་འདྲ་བར་སྣང་ངོ་ཞེས་པའོ། །རྟེན་འབྲེལ་གྱི་གཏན་ཚིགས་
མཐར་འཛིན་གཅོད་པའི་ཐབས་བླ་ན་མེད་པར་བསྟན་པ་ནི། སེམས་ཅན་
གཞན་རྣམས་སོགས་ཏེ། སེམས་ཅན་གཞན་མི་མཁས་པ་རྣམས་ནི། རྒྱུ་དང་
རྐྱེན་ལ་བརྟེན་ནས་སྐྱེ་བར་བཟུང་བའི་ཚེ་ན། དེ་ལྟར་སྐྱེ་བའི་རྒྱུ་མཚན་དེ་
ལ་བརྟེན་ནས་དངོས་པོ་རྣམས་རང་གི་ངོ་བོ་ཉིད་ཀྱིས་གྲུབ་པའི་རང་བཞིན་
ཡོད་པར་འཛིན་པས་ན། འཛིན་པ་དེས་འཆིང་བར་འགྱུར་ལ། མཁས་
པ་དག་ལ་ནི་རྒྱུ་རྐྱེན་ལ་བརྟེན་ནས་སྐྱེ་བའི་རྒྱུ་མཚན་དེ་ཉིད་ལ་བརྟེན་ནས་
རང་གི་ངོ་བོ་ཉིད་ཀྱིས་གྲུབ་པའི་རང་བཞིན་ཡོད་པ་དེ་འགོག་ཅིང་། དེ་
འདྲའི་རང་བཞིན་མེད་པ་ལ་ངེས་པ་དྲངས་ཏེ། མཐར་འཛིན་གྱི་ལྟ་བའི་
འཆིང་བ་མཐའ་དག་གཅོད་པར་བྱེད་པ་ཡིན་པས་ན་རྟེན་འབྲེལ་གྱི་རྟགས་
ཀྱིས་རང་གི་ངོ་བོས་གྲུབ་པའི་རང་བཞིན་མེད་པ་འགྲུབ་པ་འདི་ནི། རྨད་དུ་
བྱུང་བའི་ཐབས་ལ་མཁས་པ་ཆེན་པོའོ་ཞེས་སྙིང་ཐག་པ་ནས་ཤེས་དགོས་སོ་
ཞེས་པའོ། །རྟེན་འབྲེལ་བསྟོད་པ་ལས། གང་གང་རྐྱེན་ལ་རག་ལས་པ། །དེ་
དེ་རང་བཞིན་གྱིས་སྟོང་ཞེས། །གསུངས་པ་འདི་ལས་ཡ་མཚན་པའི། །
ལེགས་འདོམས་ཚུལ་ནི་ཅི་ཞིག་ཡོད། །གང་དུ་བཟུང་བས་བྱིས་པ་རྣམས། །
མཐར་འཛིན་འཆིང་བ་བརྟན་བྱེད་པ། །དེ་ཉིད་མཁས་ལ་སྤྲོས་པ་ཡི། །དྲ་བ་
མ་ལུས་གཅོད་པའི་སྒོ། །བསྟན་འདི་གཞན་དུ་མ་མཐོང་བས། །སྟོན་པ་ཞེས་
བྱ་ཁྱོད་ཉིད་དེ། །ཞེས་གསུངས་པ་ལྟར་རོ། །མ་དྲོས་པས་ཞུས་པའི་མདོ་ལས་
562



གསུངས་པའི་དོན་ནི། དངོས་པོ་གང་ཞིག་རྐྱེན་ལས་སྐྱེ་བ་དེ་ནི་མ་སྐྱེས། མ་
སྐྱེས་པའི་དོན་ཅི་ཡིན་ཞེ་ན། དངོས་པོ་དེ་ལ་རང་གི་ངོ་བོས་གྲུབ་པའི་སྐྱེ་
བའི་རང་བཞིན་ཡོད་པ་མ་ཡིན་ནོ། །རྐྱེན་ལས་སྐྱེས་པས་རང་བཞིན་གྱིས་མ་
སྐྱེས་པའི་རྒྱུ་མཚན་ནི། རྐྱེན་ལ་རག་ལས་པའི་དངོས་པོ་གང་ཡིན་པ་དེ་ནི་
རང་དབང་མེད་པས་ན། རང་བཞིན་གྱིས་སྟོང་བར་བཤད་དོ། །སྐྱེ་བོ་གང་
ཞིག དེ་འདྲའི་ཚུལ་གྱིས་རང་བཞིན་གྱིས་སྟོང་བ་ཉིད་ཤེས་པ་དེ་ནི་བག་
ཡོད་པ་སྟེ། ཞི་བའི་ལམ་དྲང་བོར་ཞུགས་པ་ཡིན་ནོ་ཞེས་པའོ། །གླང་བོ་རྩལ་
གྱིས་ཞུས་པའི་མདོའི་དོན་ནི། གལ་ཏེ་ཆོས་རྣམས་ལ་རང་གི་ངོ་བོས་གྲུབ་
པའི་རང་བཞིན་ཡོད་པར་འགྱུར་ན་ནི། རྒྱལ་བ་ཉན་ཐོས་བཅས་པའི་
འཕགས་པས་རང་བཞིན་དེ་འདྲ་བ་མཁྱེན་པར་འགྱུར་བ་ལས་དེ་འདྲ་མ་་་་་
གཟིགས་ཤིང་། རང་བཞིན་གྱིས་གྲུབ་ན་ཐེར་ཟུག་སྟེ་གང་གིས་ཀྱང་བསྒྱུར་
དུ་མེད་པའི་རྟག་བརྟན་དུ་འགྱུར་དགོས་ལ། དེ་འདྲའི་རྟག་བརྟན་གྱི་ཆོས་
ནི་གྲོལ་བ་མི་སྲིད་པས་མྱ་ངན་ལས་འདའ་བར་མི་འགྱུར་ལ། རང་དབང་
ཅན་དེ་འདྲ་ལ་མཁས་པ་རྣམས་ཀྱང་དུས་ནམ་ཡང་སྤྲོས་པ་དང་བྲལ་བ་་་་་་
ཐོབ་པར་མི་འགྱུར་རོ་ཞེས་པའོ། །འདིའི་དོན་ནི། རྟེན་འབྲེལ་བསྟོད་པ་
ལས། རང་བཞིན་ལྡོག་པ་མེད་པའི་ཕྱིར། །ཆོས་རྣམས་རང་བཞིན་འགའ་
ཡོད་ན། །མྱ་ངན་འདས་པ་མི་རུང་ཞིང་། །སྤྲོས་ཀུན་ལྡོག་པ་མེད་པར་
གསུངས། །ཞེས་པ་སྟེ་དོན་ནི། ཐུབ་པའི་དབང་བོ་ཁྱོད་ཀྱིས་གལ་ཏེ་གང་གི་
ཚེ་ཆོས་མཐའ་གཉིས་དང་། དེ་རྣམས་ལ་རང་བཞིན་གྲུབ་པ་འགའ་འམ་
563



ཅུང་ཟད་ཅིག་ཡོད་ན་དེའི་ཚེ། སྐྱེ་བོ་འགའ་ཡང་ལས་ཉོན་གྱི་འཆིང་བ་ལས་
གྲོལ་བའི་མྱ་ངན་ལས་འདས་པ་ཐོབ་པ་མི་རུང་བར་འགྱུར་ཞིང་། བདེན་
འཛིན་སོགས་ཀྱི་སྤྲོས་པ་ཀུན་ནམ་དུ་ཡང་ལྡོག་པ་མེད་པར་འགྱུར་ཏེ།
འཆིང་བ་ཀུན་ལྡན་གྱི་སྐྱེ་བོ་འདི་དག་ངོ་བོ་ཉིད་ཀྱིས་གྲུབ་པས། དེ་ཉིད་
སྡུག་བསྔལ་གྱིས་བཅིངས་པ་དང་། བདེན་འཛིན་སོགས་ཀྱི་སྤྲོས་པ་དང་
བཅས་པ་ཡང་དེའི་རང་བཞིན་ཡིན་དགོས་ལ། རང་བཞིན་ནི་ལམ་སྒོམ་པ་
སོགས་རྐྱེན་གྱིས་ལྡོག་པ་མེད་པའི་ཕྱིར་རོ། །ཞེས་པའི་དོན་ནོ། །རིགས་པའི་
རྣམ་གྲངས་གཞན་འདིར་མ་བསྟན་པའི་རྒྱུ་མཚན་ནི། རབ་བྱེད་སོགས་ཏེ་
སླའོ། །མཚམས་འདིར། མཉམ་བཞག་ནམ་མཁའ་ལྟ་བུའི་སྟོང་ཉིད་དང༌། །
རྗེས་ཐོབ་སྒྱུ་མ་ལྟ་བུའི་སྟོང་བ་གཉིས། །ཞེས་པ་ལྟར་བདེན་གྲུབ་ཀྱིས་སྟོང་
བའི་སྟོང་སང་ནམ་མཁའ་ལྟ་བུའི་མེད་དགག་ལ་རྩེ་གཅིག་ཏུ་མཉམ་པར་་་་
བཞག་པའི་རྗེས་ཐོབ་ཏུ་སྒྱུ་མ་ལྟ་བུར་སྐྱོང་ཚུལ་ནི། མཉམ་བཞག་དེ་ལས་
ལངས་པའི་རྗེས་ཐོབ་ཏུ་དགག་བྱ་བཀག་པའི་ཤུལ་དུ་ལྷག་མར་ལུས་པ་གང་
འདུག་བརྟགས་པ་ན་ངའི་མིང་ཙམ་ཞིག་ལྷག་པར་སྣང་ལ། ཐ་སྙད་པའི་ང་
དེ་ཙམ་གྱིས་སྒྱུ་མ་བཞིན་དུ་དགེ་མི་དགེའི་ལས་གསོག་ཅིང་རྣམ་སྨིན་དཀར་
ནག་སོ་སོར་མྱོང་བ་ལ་ངེས་ཤེས་བརྟན་པོ་འདྲོངས་པ་ཡིན། དཔེར་ན། སྒྱུ་
མ་མཁན་གྱིས་སྤྲུལ་བའི་རྟ་གླང་སྒྱུ་མ་མཁན་རང་ཉིད་ལ་སྣང་ཡང་རྟ་གླང་
དུ་མེད་པར་ཡིད་ཤེས་ཀྱིས་ངེས་པ་ལ་བརྟེན་ནས་རྫུན་པའི་སྣང་བར་ངེས་་་
བཞིན་དུ་རྟ་གླང་གིས་འགྲོ་འོང་ལ་སོགས་པའི་བྱ་བ་བྱེད་པ་མངོན་སུམ་་་་་
564



བསྙོན་མེད་དུ་མཐོང་བ་ལྟར་དང་། རང་བཞིན་གྱིས་མེད་པ་མིང་རྐྱང་
བཏགས་ཡོད་ཙམ་འདིས་མི་བདེན་བཞིན་དུ་ལས་གསོག བདེ་སྡུག་མྱོང་།
འདིའི་སྟེང་དུ་བྱ་བྱེད་རྟེན་འབྲེལ་བསྟོན་མེད་དུ་འཐད་པར་མཐོང་ནས་་་་་
སྣང་བཞིན་དུ་སྟོང་བ་དང་། སྟོང་བཞིན་དུ་སྣང་བ་སྒྱུ་མ་ལྟ་བུར་འཆར་བ་
ལ་སློབ་པ་ཡིན། ང་ཚོ་ལྟ་བ་འཚོལ་བའི་སྐབས་སུ་དང་པོའི་སྐབས་བདེན་
ཞེན་གོམས་ཆེ་ཆེས་པས་བློ་ངོར་སྟོང་བ་འཇོག་དཀའ་མོད། འདི་ཙམ་ནས་
སྣང་བ་འཇོག་དཀའ་བས། ཀླུ་སྒྲུབ་ཀྱིས་དངོས་པོ་ཐམས་ཅད་རང་བཞིན་
གྱིས་སྟོང་བ་ཡིན་པས་དངོས་པོ་རྣམས་ཀྱི་རྟེན་འབྱུང་འདི་ནི་དེ་བཞིན་་་་་
གཤེགས་པ་མཚུངས་པ་མེད་པས་ཉེ་བར་བསྟན་ཞེས་གསུངས་པ་ལྟར་སྟོང་
བ་དེ་ཉིད་རྟེན་འབྱུང་གི་རྒྱུ་མཚན་དུ་བྱས་ནས། སྟོང་བ་སྣང་བའི་གྲོགས་སུ་
ཤར་བ་ཞིག་དང་། རྟེན་འབྱུང་རྒྱུ་མཚན་དུ་བྱས་ནས་རྟེན་འབྱུང་སྟོང་བའི་
གྲོགས་སུ་ཤར་བ་ཞིག་བྱ་དགོས། འདི་ལ་རྟེན་འབྲེལ་གྱི་གཏན་ཚིགས་
གནད་ཆེ་བས། དཔེར་ན། རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་
སྒྲུབ་པའི་ཚེ་མྱུ་གུ་མིང་བརྡའི་དབང་གིས་བཞག་ཙམ་མ་ཡིན་པར་ཡུལ་ཁོ་
རང་གི་ངོས་ནས་ཡོད་པར་འཛིན་པའི་བློ་ལྷན་སྐྱེས་ཀྱི་འཛིན་ཚུལ་དེ་འགོག་
དགོས། ཇི་ལྟར་འགོག་ན་ཁོས་བཟུང་བ་ལྟར་མྱུ་གུ་རང་བཞིན་གྱིས་གྲུབ་ན་
རྒྱུ་རྐྱེན་དང༌། རང་ཉིད་འཇོག་བྱེད་ཀྱི་མིང་བརྡ་སོགས་གཞན་ལ་རག་མ་
ལས་པའི་ཚུགས་ཐུབ་ཅིག་ཡིན་དགོས་པ་ལ། དེ་ལྟ་མིན་པར་ས་བོན་ཆུ་ལུད་
དྲོད་གཤེར་སོགས་རྒྱུ་རྐྱེན་དུ་མ་ཚོགས་པ་ལ་བརྟེན་ནས་སྐྱེ་བས་གཞན་ལ་་་
565.
་
་
-
ཁོ རྒྱུནས:
+
+
+
+
+
+g-



རག་ལས་པའི་ལྟོས་གྲུབ་ཡིན་པ་ང་ཚོ་ལ་མངོན་སུམ་དུ་གྲུབ་པས་ན་རྟེན་་་་་
འབྱུང་ཡིན་ལ། དེ་འདྲའི་རྟེན་འབྱུང་གི་རིགས་པའམ་རྒྱུ་མཚན་དེས་གང་
ལའང་མི་ལྟོས་པར་ཚུགས་ཐུབ་ཏུ་རང་བཞིན་གྱི་གྲུབ་པའི་མཐའ་དགག་པ་
ནི། སྣང་བས་ཡོད་མཐའ་སེལ་ཞིང་རྟེན་འབྱུང་སྟོང་བའི་གྲོགས་སུ་ཤར་བ་
ཞེས་པ་དེ་ཡིན། སྨྱུ་གུ་རང་བཞིན་གྱིས་གྲུབ་ན་རྒྱུ་རྐྱེན་གྱིས་བཅོས་སུ་མི་
རུང་ཞིང་། མྱུ་གུའི་རང་བཞིན་ལས་གཞན་དུ་མི་འགྱུར་བ་ཞིག་དགོས་
ནའང་། རང་བཞིན་གྱིས་མ་གྲུབ་པ་ཡིན་པས་ན། མྱུ་གུའི་གནས་
སྐབས་ནས་མཐར་སོག་མ་དང་། ནས་ཀྱི་བར་གནས་སྐབས་གཞན་དུ་རིམ་
གྱིས་འགྱུར་ནས་མི་དང་དུད་འགྲོས་ལོངས་སྤྱོད་པའི་བར་གྱི་བྱ་བྱེད་ཀྱི་རྣམ་
བཞག་ཐམས་ཅད་འཐད་པའི་རྟེན་འབྱུང་ལ་ངེས་པ་འདྲེན་པ་ནི། སྟོང་
བས་མེད་མཐའ་སེལ་ཞིང་སྟོང་བ་རྟེན་འབྱུང་དུ་ཤར་བ་ཞེས་པ་དེ་ཡིན། །
དོན་འདི་དག་ལ་དགོངས་ནས་མ་དྲོས་པས་ཞུས་པ་ལས། གང་ཞིག་རྐྱེན་
ལས་སྐྱེས་པ་དེ་མ་སྐྱེས། དེ་ལ་སྐྱེ་བའི་རང་བཞིན་ཡོད་མ་ཡིན། །རྐྱེན་ལ་
རག་ལས་གང་དེ་སྟོང་བར་བཤད། །གང་ཞིག་སྟོང་ཉིད་ཤེས་དེ་བག་ཡོད་
ཡིན། །ཞེས་དང་། རྩ་ཤེས་ལས། གང་ཕྱིར་སྟོང་བ་མ་ཡིན་པའི། །ཆོས་
འགའ་ཡོད་པ་མ་ཡིན་པ། །དེའི་ཕྱིར་སྟོང་བ་མ་ཡིན་པའི། །ཆོས་འགའ་ཡོད་
པ་མ་ཡིན་ནོ། །ཞེས་དང་། འཇུག་པ་ལས། གང་ཕྱིར་དངོས་པོ་བརྟེན་ནས་
རབ་འབྱུང་བས། །རྟོག་པ་འདི་དག་བརྟག་པར་མི་ནུས་པ། །དེ་ཕྱིར་རྟེན་
འབྱུང་རིགས་པ་འདི་ཡིས་ནི། །ལྟ་ངན་དྲ་བ་མཐའ་དག་གཅོད་པ་བྱེད། །
566



ཅེས་དང་། རྗེ་བླ་མས། ནམ་ཞིག་རེས་འཇོག་མེད་པར་ཅིག་ཅར་དུ། །རྟེན་
འབྲེལ་མི་བསླུར་མཐོང་བ་ཙམ་ཉིད་ནས། །ངེས་ཤེས་ཡུལ་གྱི་འཛིན་སྟངས་
ཀུན་ཞིག་ན། །དེ་ཚེ་ལྟ་བའི་དཔྱད་པ་རྫོགས་པ་ལགས། །གཞན་ཡང་སྣང་
བས་ཡོད་མཐའ་སེལ་བ་དང༌། །སྟོང་བས་མེད་མཐའ་སེལ་ཞིང་སྟོང་བ་
ཉིད། །རྒྱུ་དང་འབྲས་བུར་འཆར་བའི་ཚུལ་ཤེས་ན། །མཐར་འཛིན་ལྟ་བས་
འཕྲོག་པར་མི་འགྱུར་རོ། །ཞེས་གསུངས་པ་རེད། དེ་ལྟར་སྟོང་བ་དང་རྟེན་
འབྱུང་འགལ་མེད་གཅིག་གྲོགས་སུ་གཅིག་འགྲོ་བའི་ཚུལ་ལ་ངེས་པ་རྙེད་ན་
རྒྱུ་འབྲས་སོགས་བྱ་བྱེད་རྟེན་འབྲེལ་ལ་ངེས་ཤེས་དང༌། བརྩི་འཇོག་ཆེ་རུ་
སོང་ནས། སྡིག་སྤོང་དགེ་སྒྲུབ་སྤྱི་དང་། བྱམས་སྙིང་རྗེ་བྱང་ཆུབ་ཀྱི་སེམས་
བསླབ་བྱ་དང་བཅས་པ་ལག་ལེན་ལ་འདེབས་གང་ཐུབ་བྱེད་པའི་ཐབས་་་་
ཤེས་ཡ་མ་བྲལ་བའི་ཉམས་ལེན་ལ་བརྩོན་པ་ཞིག་ཡོང་ངོ་། །
༧༦༢
གསུམ་པ་ལྟ་བ་དེ་དག་ལ་གོམས་པས་སྒྲིབ་པ་སྤོང་བའི་ཚུལ་ལ་
གསུམ། ཉོན་སྒྲིབ་སྤོང་ཚུལ། །ཤེས་སྒྲིབ་སྤོང་ཚུལ། །ཐེག་པ་ཆེ་ཆུང་ལྟ་བ་
འདྲ་བར་བསྟན་པས་ངེས་པ་གཉིས་འདྲེན་དགོས་ཚུལ་ལོ། །དང་པོ་ལ་
གཉིས་ལས། དང་པོ་དངོས་ལ་ཡང་གསུམ་ལས། འཁོར་བ་སྤངས་པས་ཐར་
བ་ཐོབ་ཚུལ་ནི། དེ་ལྟར་སོགས་ཏེ། རབ་བྱེད་བཅོ་བརྒྱད་པའི་བདག་དང་
སོགས་ཀྱི་དོན་ནི། བདག་དང་བདག་གི་བ་རང་བཞིན་གྱིས་གྲུབ་པས་སྟོང་
ཞིང་ཞི་བའི་ཕྱིར་ན་ཚུལ་དེ་མཐོང་བས་ང་རང་བཞིན་གྱིས་གྲུབ་པར་འཛིན་
567



པ་དང་། ང་ཡི་བ་རང་བཞིན་གྱིས་གྲུབ་པར་འཛིན་པ་མེད་པར་འགྱུར་རོ། །
ཞེས་དང་། ནང་གི་དངོས་པོ་མིག་སོགས་དང་། ་་ཕྱི་རོལ་གྱི་དངོས་
པོ་གཟུགས་སྒྲ་ལ་སོགས་པ་དག་ལ་བདག་རང་བཞིན་གྱིས་གྲུབ་བོ་སྙམ་པ་་་
དང༌། བདག་གི་བ་རང་བཞིན་གྱིས་གྲུབ་བོ་སྙམ་པའི་འཛིན་པ་དེ་ཟད་ན་
ནི། འདོད་པ་ཉེ་བར་ལེན་པ་ལ་སོགས་པའི་ཉེ་བར་ལེན་པ་བཞི་བོ་འགག་
པར་འགྱུར་ཞིང་། ཉེ་བར་ལེན་པ་དེ་ཟད་པས་ན་ཕྱི་མར་ཉིང་མཚམས་སྦྱོར་
བའི་སྐྱེ་བ་ཟད་དོ་ཅེས་པའོ། །ཕུང་བོ་ཉིང་མཚམས་སྦྱོར་བའི་སྐྱེ་བའི་རྒྱུ་
ལས་ཉོན་ཟད་པས་ཐར་བར་འགྱུར་བ་དང༌། ལས་ཉོན་ཡང་གང་ཟད་པས་
ཟད་པར་འགྱུར་བ་རྩ་ཤེ་རབ་བྱེད་བཅོ་བརྒྱད་པ་རྩ་འགྲེལ་ལས་གསུངས་པ་
ལྟར་རོ། །བདག་དང་བདག་གི་བ་རང་བཞིན་གྱིས་མེད་པར་མཐོང་བའི་བློ་
ཆོས་ཅན། ཁྱོད་གོམས་པར་བྱས་པས་ཐར་བ་འཐོབ་པར་ཐལ། དེ་གོམས་པ་
ལས་འཇིག་ལྟ་ལྡོག་པ་གང་ཞིག དེ་ལོག་ན་ལེན་པ་ལྡོག དེ་ལོག་ན་དེའི་
རྐྱེན་གྱིས་སྲིད་པ་འབྱུང་བ་མེད། དེ་མེད་ན་དེའི་རྐྱེན་ལས་བྱུང་བའི་སྐྱེ་བ་
ཟད་པའི་ཕྱིར། ཉེ་བར་ལེན་པ་ལ་སོགས་སྔར་བཤད་པའི་ལེན་པ་བཞི་ཞེས་
གསུངས་པ་ནི། སྐྱེས་བུ་འབྲིང་གི་སྐབས་སུ་ལམ་རིམ་རང་དུ། འདོད་པ་ཉེ་
བར་ལེན་པ་དང་། ལྟ་བ་ཉེ་བར་ལེན་པ། ཚུལ་ཁྲིམས་དང་བརྟུལ་ཞུགས་ཉེ་
བར་ལེན་པ། བདག་ཏུ་ལྟ་བ་ཉེ་བར་ལེན་པ་བཞི་གསུངས་པ་ལྟར་རོ། །
འཁོར་བ་བརྒྱུད་པ་བདེན་འཛིན་གྱི་སྤྲོས་པ་ལས་སྐྱེ་ཚུལ་ནི། དེ་ལས་སྐྱེ་ཤིའི་
སོགས་ཏེ། (ཁོ་ན་འཁོར་བ་འགྲུབ་པའི་ཞེས་པར་འབྲས་ཧོར་པར་མར་འཁོར་བར་འགྲུབ་ཅེས་
568



དང་། ཆགས་པ་ཅན་དང་ཞེས་པར་ཞོལ་པར་གསར་ན་ཆགས་པ་ཅན་དག་ཞེས་འབྱུང་བ་མ་དག）
སྐྱེ་ཤིའི་འཁོར་བ་བརྒྱུད་པ་འདི་ཆོས་ཅན། ཉོན་མོངས་པའི་ཟག་བཅས་ཀྱི་
ལས་ལས་སྐྱེས་པ་ཡིན་ཏེ། དེ་འདྲའི་ལས་མ་བསགས་ན་འཁོར་བར་སྡུག་
བསྔལ་ཉམས་སུ་མྱོང་བར་མི་འགྱུར་བའི་ཕྱིར་ཏེ། དེ་ལྟར་དུ་ཚིག་གསལ་
ལས། ལས་དག་མི་བྱེད་པ་སོགས་གསུངས་པའི་ཕྱིར། ཡང་ཉོན་མོངས་པའི་
ཟག་བཅས་ཀྱི་ལས་ཆོས་ཅན། ཉོན་མོངས་པའི་ལས་ལས་སྐྱེ་བ་ཡིན་ཏེ།
ཉོན་མོངས་པའི་སེམས་དང་ལྡན་པའི་སྒོ་གསུམ་གྱི་ལས་འཁོར་བ་འགྲུབ་་་
པའི་རྒྱུ་ཡིན་པའི་ཕྱིར་ཏེ། ཚིག་གསལ་ལས། ཉོན་མོངས་པའི་ཚོགས་སོགས་
གསུངས་པའི་ཕྱིར། ཡང་། འཇིག་ལྟའི་རྩ་བ་ཅན་གྱི་ཉོན་མོངས་ཆོས་ཅན།
ཚུལ་བཞིན་མ་ཡིན་པའི་རྣམ་རྟོག་ལས་སྐྱེ་བ་ཡིན་ཏེ། ཡུལ་ལ་སྡུག་མི་སྡུག་
སོགས་སུ་སྒྲོ་འདོགས་པའི་རྣམ་རྟོག་མེད་པར་ཉོན་མོངས་མི་སྐྱེ་བའི་ཕྱིར་ཏེ།
ཚིག་གསལ་ལས། རྣམ་རྟོག་མ་བཅུག་པར་སོགས་གསུངས་པའི་ཕྱིར། ཡང་
དེ་འདྲའི་རྣམ་རྟོག་ཆོས་ཅན། བདེན་འཛིན་གྱི་སྤྲོས་པ་ལས་སྐྱེ་སྟེ། ཡུལ་དེ་
བདེན་པར་ཞེན་པ་ཁོ་ནས་འཇིག་རྟེན་ཆོས་བརྒྱད་སོགས་ཀྱི་རྣམ་རྟོག་གི་་་་
ཡུལ་རྣམས་ལ་རྟོག་པར་བྱེད་པའི་ཕྱིར་ཏེ། ཚིག་གསལ་ལས། ཇི་སྐད་བཤད་
པའི་སོགས་གསུངས་པའི་ཕྱིར། སྟོང་ཉིད་རྟོགས་པས་དེ་དག་ཟློག་པར་
འགྱུར་ཚུལ་ནི། སྟོང་བ་ཉིད་སོགས་ཏེ། (ཐམས་ཅད་ལོག་པའི་ཞེས་པར་ཞོལ་པར་
གསར་དང་བཀྲ་ཤིས་འཁྱིལ་པར་གཉིས་ན་ལྡོག་པའི་ཞེས་འབྱུང)ཚིག་གསལ་གྱི་ལུང་དེས་
ནི། སྟོང་ཉིད་ཀྱི་ལྟ་བ་འཁོར་རྩ་གཅོད་བྱེད་དང་ཐར་བའི་སྲོག་དང་འདྲ་
569



བར་སྒྲུབ་བྱེད་ཡང་དག་པས་བསྟན་པས་ངེས་པ་རྙེད་དགོས་པར་གསུངས་
སོ། །ཉན་རང་ལ་ཆོས་རང་བཞིན་མེད་རྟོགས་ཡོད་པར་བསྟན་ཏེ། དོན་
བསྡུ་བ་ནི། དེ་ལྟར་ན་སོགས་ཏེ། སློབ་དཔོན་འཕགས་པའི་གཞུང་དེ་དག་
ཆོས་ཅན། ཁྱོད་ཀྱིས་ཉན་རང་ལ་ཆོས་ཐམས་ཅད་རང་བཞིན་མེད་པར་
རྟོགས་པ་ཡོད་པར་གསལ་བར་གསུངས་པར་ཐལ། འཁོར་བ་ལས་གྲོལ་བ་
རང་བཞིན་མེད་པའི་སྟོང་བ་ཉིད་ཀྱི་ལྟ་བས་སྒྲུབ་པར་གསུངས་པའི་ཕྱིར་་་་་
ཞེས་པའོ། །གཉིས་པ་ཤེས་སྒྲིབ་སྤོང་ཚུལ་ལ་གསུམ་ལས། སྟོང་བ་ཉིད་སྒོམ་
པ་ཡུན་རིང་ཐུང་གིས་སྒྲིབ་གཉིས་ཀྱི་གཉེན་པོ་བྱེད་ཚུལ་ནི། ལྟ་བ་འདི་ཡང་
སོགས་ཏེ། ཉན་རང་དང་བྱང་སེམས་འཕགས་པ་གསུམ་གའི་རྒྱུད་ལ་སྟོང་
ཉིད་རྟོགས་པའི་བློ་ཡོད་པར་འདྲ་ཡང་། རྟོགས་པའི་ཚུལ་མི་འདྲ་སྟེ། དང་
པོ་གཉིས་ཀྱིས་རིགས་པ་མདོར་བསྡུས་ཙམ་གྱིས་རྟོགས་ཤིང་། ཕྱི་མས་
རིགས་པའི་རྣམ་གྲངས་མཐའ་ཡས་པའི་སྒོ་ནས་རྟོགས་ལ། རྟོགས་ནས་སྒོམ་
པའི་ཚེ་ཡང་ཚོགས་མཐའ་ཡས་པས་བརྒྱན་མ་བརྒྱུན་དང་ཡུན་རིང་ཐུང་་་་་
ཡང་ཡོད། སྤྱིར་འཚང་རྒྱ་བ་ལ་བསྐལ་ཆེན་གྲངས་མེད་གསུམ་གྱི་ཚོགས་
བསགས་དགོས་ཀྱང་། དེའི་ཡུན་ལ་གསོག་དགོས་པས་མ་ཁྱབ་པ། དཔེར་ན།
མིའི་ལོ་གཅིག་གི་ལས་ཀ་འཕྲུལ་འཁོར་གྱིས་ཉིན་གཅིག་ལ་འགྲུབ་པའ་་་་
ཡོད་པའི་ཕྱིར་ཞེས་གསུངས། ཡང་སྤྱོད་པ་རླབས་པོ་ཆེ་གཞན་མང་པོ་ལ་
བསླབས་ཞེས་པའི་སྐབས། མདོ་སྡེ་རྒྱན་ལས། རིག་པའི་གནས་ལྔ་དག་ལ་
བརྩོན་པར་མ་བྱས་ན། །སོགས་དང་། སྤྱོད་འཇུག་ལས། རྒྱལ་སྲས་རྣམས་
570



ཀྱིས་མི་སློབ་པའི། །དངོས་དེ་གང་ཡང་ཡོད་མ་ཡིན། །ཞེས་པ་རྣམས་དྲངས་
ནས་བཤད་པ་མཛད་ཅིང་། སྤྱིར་མ་འཇོན་པ་མ་གཏོགས་འཇོན་ན་རྒྱ་ཡིག་
དང་དབྱིན་ཡིག རི་པིན་གྱི་ཡི་གེ་སོགས་ད་ལྟ་འཛམ་གླིང་ན་གྲགས་ཆེ་ཞིང་
བཀོལ་སྤྱོད་ཆེ་བའི་ཡིག་རིགས་དང་། སྐད་སྣ་ཚོགས་དང་ཚན་རིག་སོགས་
བཟོ་རིག་སྣ་ཚོགས་ལ་ཡང་སྦྱངས་ནས། སངས་རྒྱས་ཀྱི་བསྟན་པ་ཕྱི་རྒྱལ་
སོགས་སུ་སྤེལ་ཐུབ་ན་ཕུན་སུམ་ཚོགས་པ་རེད། རྗེ་རིན་པོ་ཆེས། བསྟན་པ་
རིན་ཆེན་མཆོག་གིས་མ་ཁྱབ་པའམ། །ཁྱབ་ཀྱང་ཉམས་པར་གྱུར་པའི་
ཕྱོགས་དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་པ་ཡིས། །ཕན་བདེའི་
གཏེར་དེ་གསལ་བར་བྱེད་པར་ཤོག །གསུངས་པ་ལྟར་རེད། སྔོན་ཆད་ནས་
ད་ལྟའི་བར་དགོན་ཁག་ཆེན་པོ་དག་ན་རིག་གནས་སྦྱོང་བ་ལ་གཏམ་གཏོང་
བ་ཡོད་མོད་ཀྱང་དེ་བློ་གྲོས་ཆུང་ངུ་དག་ལ་བལྟོས་ནས་བཤད་པ་རེད། རྣམ་
དཔྱོད་ཆེ་ན་རིག་པའི་གནས་གང་ཡིན་ལ་སྦྱངས་པ་བྱས་ན་བཟང་གསུངས།
རང་བཞིན་མེད་རྟོགས་ཀྱི་ལྟ་བ་འདི་ཉན་རང་གིས་ཉོན་མོངས་པ་སྤངས་པ་
ན། རང་ལམ་དུ་ཚོགས་རྒྱ་ཆེན་པོ་དང་སྦྲེལ་བས་སྒོམ་པར་མི་བྱེད་པས་
ཤེས་སྒྲིབ་སྤོང་མི་ནུས་ཤིང་། བྱང་སེམས་ཀྱིས་དེར་མ་ཟད་ཤེས་སྒྲིབ་སྤང་
ཕྱིར་ཤེས་སྒྲིབ་ཟད་ཀྱི་བར་ཚོགས་རྒྱ་ཆེན་པོ་དང་འབྲེལ་བར་དུས་ཡུན་རིང་
བོར་སྒོམ་པར་བྱེད་པས་ན། སྒྲིབ་གཉིས་ཀྱི་གཉེན་པོ་ལྟ་བ་གཅིག་ཉིད་ལ་
དུས་ཡུན་རིང་དུ་བསྒོམ་མ་བསྒོམ་པ་དང༌། ཚོགས་རྒྱ་ཆེན་པོ་དང་འབྲེལ་མ་
འབྲེལ་གྱི་དབང་གིས་སྒྲིབ་གཉིས་སྤོང་བ་ལ་ཁྱད་བྱུང་བ་ཡིན་ནོ། །ཆོས་
571



ཀྱི་བདག་མེད་རྫོགས་པར་བསྒོམས་པས་ཤེས་སྒྲིབ་ཀྱི་གཉེན་པོ་བྱེད་པ་ནི། །
ཤེས་སྒྲིབ་ཀྱི་གཉེན་པོར་སོགས་ཏེ། འཇུག་འགྲེལ་ལས་གསུངས་པ་ལྟར་དེ་
ཁོ་ན་ཉིད་ཀྱི་ལྟ་བ་ཤེས་སྒྲིབ་ཀྱི་གཉེན་པོར་བསྒོམ་པ་མེད་ཅིང་། ཉོན་
སྒྲིབ་སྤོང་བའི་ཐབས་ཙམ་དུ་བསྒོམས་པས་ཉན་རང་ལ་ཆོས་ཀྱི་བདག་མེད་
རྟོགས་པ་ཡོངས་སུ་རྫོགས་པ་བསྒོམས་པ་མེད་པར་གསུངས་པ་དང་། དབུ་
མ་བ་གཞན་གྱིས་ཆོས་ཀྱི་བདག་འཛིན་ཏུ་བཞེད་པའི་བདེན་འཛིན་ཟླ་བས་
ཉོན་མོངས་ཅན་གྱི་མ་རིག་པར་བཞེད་པ་དང༌། དེ་ཟད་པར་སྤོང་བའི་
གཉེན་པོ་སྒོམ་པ་ཡོད་ཀྱང་དེ་རྫོགས་པར་སྒོམ་པ་ཡོད་མེད་ཀྱི་ཁྱད་ཡོད་
དོ། །ཤེས་སྒྲིབ་ངོས་གཟུང་བ་ནི། །
འོ་ན་འདི་བའི་ལུགས་སོགས་ཏེ། རང་བཞིན་མེད་བཞིན་
དུ་རང་བཞིན་ཡོད་པར་སྣང་བའི་གཉིས་སྣང་གི་འཁྲུལ་བ་རྣམས་ཡིན་ཏེ།
ཞེས་པ་ལ་ཉོན་མོངས་ཀྱི་བག་ཆགས་ལ་ས་བོན་ཡིན་མིན་གཉིས་ཡོད་ཅིང་།
དེ་གཉིས་ཀ་བདེན་འཛིན་སོགས་ཉོན་མོངས་ཀྱིས་བཞག་པར་འདྲ་ཡང་།
སྔ་མས་བདེན་འཛིན་གྱི་གཏི་མུག་དང་ཆགས་སྡང་སོགས་ཉོན་མོངས་སྐྱེད་
པས་ཉོན་སྒྲིབ་ས་བོན་གྱི་ཆར་འཇོག་ལ། ཕྱི་མ་ནི། འཇུག་ཤེས་དྲུག་ལ་
ཡུལ་རང་ངོས་ནས་གྲུབ་པ་ལྟ་བུར་སྣང་བའི་བདེན་སྣང་གི་ཆ་ལ་ཤེས་སྒྲིབ་
མངོན་གྱུར་དུ་འཇོག་པར་གསུངས་པ། འཇུག་པའི་ཊཱིཀ་ཆེན་ལས། ཉོན་
མོངས་པའི་བག་ཆགས་རྣམས་ཤེས་སྒྲིབ་ཡིན་ཏེ། དེའི་འབྲས་བུ་གཉིས་སྣང་
الوالد
572



འཁྲུལ་བའི་ཆ་ཐམས་ཅད་ཀྱང་དེར་བསྡུའོ། །ཞེས་དང་། ཉོན་མོངས་ཀྱི་ས་
བོན་ཐམས་ཅད་ཟད་པས་བདེན་འཛིན་མི་སྐྱེ་ཡང་། བག་ཆགས་ཀྱིས་
བསླད་པས་སྣང་ཡུལ་ལ་འཁྲུལ་བ་འི་བློ་སྐྱེད་པའོ། །ཞེས་པའི་དགོངས་པ་
དང་མཐུན་ལ། ལུང་འདིས་ཉན་རང་དགྲ་བཅོམ་དང་བྱང་སེམས་དག་
ས་བའི་རྒྱུད་ཀྱི་ཤེས་སྒྲིབ་ས་བོན་གྱི་ཆ་དེས་འཇུག་ཤེས་དྲུག་ལ་ཡུལ་རང་གི་
མཚན་ཉིད་ཀྱིས་གྲུབ་པ་ལྟ་བུར་སྣང་བ་ཙམ་སྐྱེད་པར་བསྟན་ཀྱང་། དེ་དག་
གི་རྒྱུད་ཀྱི་ཡུལ་རང་ངོས་ནས་གྲུབ་པར་སྣང་བའི་བློ་དེ་ཤེས་སྒྲིབ་ཏུ་འཇོག་
པ་མིན་གྱི།། བློ་དེ་ལ་ཡུལ་རང་ངོས་ནས་གྲུབ་པ་ལྟ་བུར་སྣང་བའི་ཆ་ཙམ་
ཤེས་སྒྲིབ་ཏུ་སྟོན་པའོ། །པཎ་ཆེན་བློ་བཟང་ཆོས་རྒྱན་དང་། སེ་ར་རྗེ་བཙུན་
པ། པཎ་ཆེན་བསོད་ནམས་གྲགས་པ་སོགས་ཀྱི་ཡིག་ཆར་ཤེས་པར་གྱུར་
པའི་ཤེས་སྒྲིབ་མེད་པར་བཞེད་དོ། །ཟླ་བའི་འཇུག་འགྲེལ་ལས། དེ་ལ་མ་
རིག་པའི་བག་ཆགས་ནི་ཤེས་བྱ་ཡོངས་སུ་གཅོད་པའི་གེགས་སུ་གྱུར་པ་ཡིན་
ལ་ཞེས་དང་། ཤེས་བྱའི་སྒྲིབ་པའི་མཚན་ཉིད་ཅན་མ་རིག་ཙམ་དུ་སྤྱོད་པའི་
ཕྱིར་ཞེས་གསུངས་པ་མཐོང་ནས། སྒྲ་བ་ཤེས་རབ་རིན་ཆེན་པས། ཉོན་
མོངས་ཅན་མིན་མ་རིག་ཡོད་པ་དང་། །ཤེས་པར་གྱུར་པའི་ཤེས་སྒྲིབ་མེད་
པར་འགལ་ཞེས་རྗེ་རིན་པོ་ཆེར་དགག་པ་བྱས་ནས་དོན་ལ་དཔལ་ལྡན་ཟླ་
བ་གྲགས་པར་འགལ་བའི་ཁུར་བསྒྲིགས་པ་ལུང་འདི་བཀླགས་པ་ཙམ་གྱིས་
ཤེས་པར་ནུས་ལ། ཤེས་པར་གྱུར་པའི་ཤེས་སྒྲིབ་མེད་པ་རྗེའི་གསུང་ཟིན་
དང་མཐུན་ཞིང་། དཔལ་ལྡན་ཟླ་པས། ཤེས་སྒྲིབ་ཀྱི་མ་རིག་པ་
573



ག།
ཞེས་གསུངས་པ་བདེན་སྣང་སྐྱེད་པའི་བག་ཆགས་དེ་དང་པོར་འཇོག་བྱེད་
བདེན་འཛིན་གྱི་མ་རིག་པ་ཡིན་པའི་ཕྱིར་རྒྱུ་མིང་འབྲས་བུར་བཏགས་ནས་
མ་རིག་པ་ཞེས་གསུངས་པ་ཙམ་ལས། མ་རིག་པ་དངོས་མིན་པས་འགལ་བ་
མེད་དོ། །དེ་ལ་ཉོན་སྒྲིབ་དང་ཤེས་སྒྲིབ་ཀྱི་ཁྱད་ལ་ང་ཚོའི་ས་ཕྱོགས་ཀྱི་དགེ་
བཤེས་ཚོའི་གསུང་རྒྱུན་ལ། དཔེར་ན། སྒམ་ནང་དུ་དུག་དྲི་མ་ཅན་ཞིག་
བཞག་ན་དུག་དེ་ཉོན་སྒྲིབ་ཀྱི་དཔེ་དང༌། དུག་བླངས་ཏེ་དོར་ཀྱང་ཤུལ་དུ་
ད་དུང་དྲི་ངན་ཞིག་ཡོད་པ་དེ་ཤེས་སྒྲིབ་ཀྱི་དཔེར་གསུངས། །ལེགས་བཤད་
སྙིང་བོར། དགྲ་བཅོམ་པ་ལ་སྤྲེའུ་ལྟར་མཆོངས་པ་དང༌། གཞན་ལ་དམངས་
མོ་ཞེས་པའི་གནས་ངན་ལེན་སྟོན་པས་བཀག་ཀྱང་མ་ལོག་པ་བཞིན་ནོ། །
ཞེས་པ་ལྟར། ཉོན་མོངས་པའི་ཞེ་སྡང་སོགས་སྤངས་ཀྱང་ཁ་ལ་སྔོན་གོམས་
པའི་དབང་གིས་གཞན་ལ་སྤྲེའུ་ལྟ་བུ་དང༌། དམངས་རིགས་མོ་ཞེས་
དང༌། གཞན་ཡང་གླེན་པ་དང་དུད་འགྲོ་དང་ཟོག་ལྟ་བུ་ཞེས་བྱ་བ་ལ་
སོགས་པའི་ཚིག་སྨྲ་བའི་དོན་ཅིག་གསུངས་པ་ལྟར་ཤེས་དགོས་གསུངས།ཐེག་
པ་ཆེ་ཆུང་ལྟ་བ་འདྲ་བར་བསྟན་པས་ངེས་པ་གཉིས་འདྲེན་དགོས་ཚུལ་ནི།
འཕགས་པ་ཡབ་སྲས་སོགས་ཏེ། ངེས་པ་དང་པོ་ཟབ་མོའི་ཕྱོགས་དང་།
གཉིས་པ་ནི། སྤྱོད་ཕྱོགས་ལ་ངེས་པ་འདྲེན་ཚུལ་ཏེ་གཉིས་ཀ་གནད་ཆེ་བར་
གདམས་པའོ། །(བྱང་ཆུབ་ཀྱིས་སེམས་ཞེས་བྱེད་པ་མ་དག) གསུམ་པ་ཚིགས་སུ་
བཅད་པའི་སྒོ་ནས་མཇུག་བསྡུ་བ་ལ་བཞི་ལས། ཟབ་དོན་སྟོན་པའི་གཞུང་
ལུགས་ཇི་ལྟར་བྱུང་ཚུལ་ལ་ཡང་། ཤེར་ཕྱིན་གྱི་ཆོས་འཁོར་ཇི་ལྟར་བསྐོར་
574



བའི་ཚུལ་ནི།
༧༦ར
འདིར་སྨྲས་པ་སོགས་ཏེ། དོན་ནི། རི་གཞན་ལས་དཔངས་མཐོ་
བ་དང་བོངས་ཆེ་བའི་སྒོ་ནས་རི་དབང་ཞེས་པ་མིན་པར་བསྟན་པའི་སྙིང་
བོ་ཤེར་ཕྱིན་གྱི་མདོ་གསུངས་སར་གྱུར་པས་རི་ཐམས་ཅད་ལས་ཁྱད་པར་དུ་
འཕགས་ཤིང་གཙོ་བོ་ཡིན་པས་ན་རི་དབང་སྟེ། དེ་ཡང་བྱ་རྒོད་ཕུང་བོ་ཞེས་
མིང་དུ་གྲགས་པ་དེ་ཡིན་ཞིང༌། དེ་ལ་བྱ་རྒོད་ཕུང་བོ་ཞེས་འདོགས་པ་ཡང་
རི་དེ་ཉིད་བྱ་རྒོད་ཀྱི་དབྱིབས་སུ་ཡོད་པའམ། ཡང་ན་བྱ་རྒོད་དུ་མ་སྤུངས་
པའི་དབྱིབས་ཅན་དུ་ཡོད་པ་སོགས་བཤད་ཚུལ་མི་འདྲ་ཡང་མིང་དེ་ལྟར་་་་་
གྲགས་པའི་རི་དེའི་མགོར་དུས་གསུམ་གྱི་སངས་རྒྱས་ཀུན་གྱིས་ཆོས་ཀྱི་་་་་་
འཁོར་ལོ་བསྐོར་བ་སོགས་ཡོན་ཏན་རྨད་དུ་བྱུང་བ་དུ་མས་བརྒྱན་པའི་ས་་་
འཛིན་ཏེ་རི་མཆོག་ཏུ་གྱུར་པ་དེར་གཤེགས་ཤིང་བྱོན་ནས། ཤིན་ཏུ་ཟབ་
པའི་ཆོས་ཀྱི་འཁོར་ལོ་བསྐོར་བར་བཞེད་ནས་ས་ཆེན་པོ་འདི་གཡོ་ལུགས་་་་་
རྣམ་པ་དྲུག་ཏུ་གཡོ་བར་མཛད་ཅིང་། སྤྱིར་ན་ས་འགུལ་འབྱུང་བ་འདིར་
ལྟས་བཟང་ངན་སྣ་ཚོགས་ཡོད་ལ། བྱང་ཆུབ་ཀྱི་སེམས་གང་ཟག་ཅིག་གི་
རྒྱུད་ལ་གསར་དུ་འཁྲུངས་པ་དང་། ཡང་ན། ངེས་དོན་གྱི་བྱང་ཆུབ་
སེམས་དཔའ་འཁྲུངས་འདས་སོགས་ཀྱི་སྐབས་ཀྱང་ས་འགུལ་འབྱུང་བ་ཡོད་
གསུངས། དེའི་ཚེའི་ཞིང་བརྒྱ་སྟེ། ཞིང་ཁམས་གྲངས་མེད་པ་ཐམས་ཅད་
སྐུའི་ཆ་ལས་བྱུང་བའི་འོད་ཟེར་གྱིས་ཁྱབ་པར་འགེངས་པའི་ཆོ་འཕྲུལ་གྱིས་
575



ན་
ཏེ། རྣམ་འཕྲུལ་བསྟན་པའི་སྒོ་ནས་སྐུ་གསུང་ཐུགས་མི་མཐུན་པའི་ཕྱོགས་
མཐའ་དག་ལས་རྒྱལ་བའི་ཐུབ་པ་མཉམ་མེད་དེས་ཚོགས་གཉིས་ཀྱི་དཔལ་
གྱིས་མཛེས་པའི་མགུར་རམ་མགྲིན་པ་ནས(དཔལ་གྱི་ཞེས་པར་དགའ་འབྲས་པར་་་་་
གཉིས་ན་དཔལ་གྱིས་ཞེས་འབྱུང)བཀའ་བསྩལ་བ་དེ་གང་ཞེ་ན། མདོ་དང་སྔགས་
ཀྱི་ལམ་མཐའ་དག་གི་བསྟན་པའི་སྙིང་བོའམ་གཅེས་པའི་དོན་གྱི་སྲོག་ལྟ་བུ་
སྟེ། ཐུད་ཚོ་བ་མར་གྱི་དྲིན་དང་། སྔགས་ཟབ་པ་མདོ་ཡི་དྲིན་ཞེས་པ་ལྟར་
དང་། ཉན་རང་བྱང་སེམས་སངས་རྒྱས་འཕགས་པར་གྱུར་བའི་སྲས་ཕྱོགས་
རེས་སྐྱེད་པ་ཙམ་མིན་པར་མ་ལུས་པ་ཀུན་སྐྲུན་པ་སྟེ། སྐྱེད་བྱེད་ཀྱི་མ་ཡུམ་
ཆེན་མོར་གྱུར་བ་དེ་ཡང་། ཨ་མ་གཅིག་ལས་ཕ་རྒྱ་ཡིན་ན་བུ་རྒྱུ་དང་། སོག་
པོ་ཡིན་ན་བུ་ཡང་སོག་པོ་དེ་བཞིན་དུ་ལྟ་བས་ཉན་རང་ལ་སོགས་པ་བཞི་ག་
སྐྲུན་པའམ་སྐྱེད་ཆོག་པ་ལྟར་ཡིན། ལེགས་པར་བཤད་པའི་ཡོན་ཏན་
མཐའ་དག་རྫོགས་པས་ལེགས་བཤད་འགྲན་ཟླ་མེད་པ་དེ་ནི། ཤེས་རབ་ཀྱི་
ཕ་རོལ་ཏུ་ཕྱིན་པའི་མདོ་ཉིད་ཡིན་ནོ། །དེའི་དགོངས་པ་འགྲེལ་བའི་ཚུལ་ཇི་
ལྟར་བྱུང་བ་ནི། ལུང་བསྟན་སོགས་ཏེ། ཤེར་ཕྱིན་གྱི་མདོ་དེའི་དགོངས་པ་
ནི། རྒྱལ་བ་ཉིད་ཀྱིས་མདོ་རྒྱུད་དུ་མ་ནས་ཤིང་རྟ་ཆེན་པོར་ལུང་དུ་བསྟན་
པའི་ལུང་བསྟན་བརྙེས་ཤིང་། ཐོབ་པའི་ནང་ནས་ཀྱང་ཡོན་ཏན་དང་
མཛད་པའི་མཐུ་ཕུལ་དུ་བྱུང་བས་ན་དཔའ་བོར་གྱུར་བ་འཕགས་པ་ཀླུ་སྒྲུབ་
དེ་ཉིད་ཀྱིས། ཇི་ལྟ་བ་བཞིན་བཀྲལ་བ་ཡིན་པ་དེ་ལྟར་བཀྲལ་བའི་གཞུང་གི་
ནང་ནས་མཆོག་ཏུ་གྱུར་བ་དེ་ནི་གང་ཡིན་ཞེ་ན། འགྲེལ་ཚུལ་གྱི་སྲོག་རྨད་
576



དུ་བྱུང་བའི་དཔལ་དང་ལྡན་པ་རྩ་བའི་ཤེས་རབ་ཅེས་རྗེས་འབྲང་གང་ཟག་
ཉི་མ་ལྟར་འཇིག་རྟེན་ཀུན་ལ་གྲགས་པ་དེ་ཉིད་ཡིན་ཞིང་། དེ་ལྟར་གྲགས་
པའི་གཞུང་དེའི་རྣམ་པར་བཤད་པ་ཀུན་གྱི་ནང་ནས་ཟླ་མེད་པར་གྱུར་བ་
ནི། རྒྱལ་བའི་མྱུ་གུ་སྟེ། བྱང་ཆུབ་སེམས་དཔའ་ཆེན་པོ་སློབ་དཔོན་སངས་
རྒྱས་བསྐྱངས་ཀྱི་གཞུང་ཞེས་པ་སྟེ། ལམ་རིམ་གྱི་ཚིག་འདིར་བརྟེན་ནས་
སྒོ་མང་བས་སངས་རྒྱས་བསྐྱངས་ཐལ་འགྱུར་བའི་ཤིང་རྟའི་སྲོལ་འབྱེད་དུ་
སྒྲུབ་ལ། འགྲེལ་བ་དེ་ཡིས་འཕགས་པ་ཀླུ་སྒྲུབ་ཀྱི་དགོངས་པ་ཇི་ལྟ་བ་
བཞིན་ལེགས་པར་བཤད་པ་དེ་ལ་ལེགས་བཤད་ཉིད་དུ་ལེགས་པར་རྟོགས་
ནས་འགྲེལ་བ་དེ་གཞིར་བྱས་ཏེ་རྩ་ཤེའི་དགོངས་པ་རྒྱས་པར་བཀྲལ་བ་ནི།།
དཔལ་ལྡན་ཟླ་བ་གྲགས་པས་མཛད་པའི་གཞུང་བཟང་བོ་མཆོག་ཏུ་གྱུར་བ་
ཚིག་དོན་གཉིས་ཀའི་སྒོ་ནས་གསལ་བ་ནི། འགྲེལ་བ་ཚིག་གསལ་ཞེས་བྱ་བ་
དེའོ། །ཚིག་འདིར་བརྟེན་ནས་རྗེ་བཙུན་པས་ཟླ་བ་གྲགས་པ་ཐལ་འགྱུར་
བའི་ཤིང་རྟའི་སྲོལ་འབྱེད་དུ་སྒྲུབ་གསུངས། (དེ་ཡིས་ལེགས་པར་ཞེས་པར་དགའ་
འབྲས་གཉིས་ན་དེ་ཡི་ཞེས་འབྱུང་ངོ)དེ་ལ་བརྟེན་ནས་ཟབ་དོན་ཇི་ལྟར་བཤད་པའི་
ཚུལ་ནི། དེ་དག་སོགས་ཏེ། རྩ་འགྲེལ་དེ་ལྟར་བྱུང་བ་དེ་དག་རྣམས་ཀྱི་ནོར་
བ་སོགས་ཀྱིས་དྲི་མ་གཏན་ནས་མེད་པའི་ལུགས་ལས་བྱུང་བའི་དོན་མཆོག་
ཏུ་ཟབ་པ་རྒྱལ་བའི་དགོངས་པ་ཇི་ལྟར་གནས་པ་ནི། རང་བཞིན་གྱིས་མེད་
པ་སྒྱུ་མ་དང་འདྲ་བའི་རྟེན་འབྲེལ་གྱི་དངོས་པོ་ལ་རང་བཞིན་གྱིས་མེད་་་་་་
ཀྱང་། འཁོར་བ་མྱ་ངན་ལས་འདས་པའི་རྟེན་འབྲེལ་གྱི་བྱ་བྱེད་སྐྱེ་འགག་
577



བཅིངས་གྲོལ་སོགས་ཐམས་ཅད་འཐད་པའི་ཚུལ་ཇི་ལྟ་བ་བཞིན་མཐོང་་་་་་
ནས་རྒྱས་པ་མིན་པར་མདོར་བསྡུས་ཏེ། ཅུང་ཟད་ཙམ་ཞིག་ཤིན་ཏུ་གོ་སླ་
བའི་ངག་གིས་འདིར་བཤད་པ་ཡིན་ནོ། །ཟབ་དོན་ཕྱིན་ཅི་མ་ལོག་པ་ཇི་
ལྟར་འཚོལ་བའི་ཚུལ་ནི། ཟབ་མོ་སོགས་ཏེ། ཟབ་མོ་དབུ་མའི་དོན་སྟོན་
པའི་གཞུང་རྩ་ཤེ་སོགས་ལ་འབད་པ་ཆེན་པོས་ཡུན་རིང་དུ་སྦྱངས་ནས་དབུ་
མའི་དོན་སྨྲ་བར་འདོད་པའི་གྲོགས་པོ་དག་ཅེས་བོས་ནས། དེ་ཡང་རང་
བཞིན་གྱིས་སྟོང་ན་རྟེན་འབྲེལ་གྱི་རྣམ་བཞག་ཀྱང་ཁེགས་པར་འདོད་པའི་
བོད་ཕྱིས་བྱུང་བ་རྣམས་ཏེ། དེ་ལ་ལོ་ཆེན་སྐྱབས་མཆོག་དཔལ་བཟང་ཡང་
ལྟ་བ་རྟོགས་མེད་པས། དེ་ཡང་འཇོག་པར་མཁན་པོ་ངག་དབང་དགེ་
ལེགས་ཚང་གི་ལམ་རིམ་བདེ་ལམ་ཟིན་བྲིས་ལས་འབྱུང་ཞིང་། སྟག་ཚང་ལོ་
ཙཱ་བ་ཤེས་རབ་རིན་ཆེན་འདི་ལོ་ཆེན་སྐྱབས་མཆོག་དཔལ་བཟང་གི་སྲས་ཀྱི་
ཐུ་བོ་ཡིན་ལ། འདིས་རྗེ་བླ་མར་འགལ་བའི་ཁུར་ཆེན་བཅོ་བརྒྱད་ཀྱི་དགག་
པ་བརྩམས་གསུངས། ཁྱེད་ཅག་རྣམས་ཀྱི་བཅིངས་གྲོལ་སོགས་འཇོག་
དཀའ་བ་ཡིན་མོད། འོན་ཀྱང་། ཁྱེད་ཅག་གི་བློ་ངོར་མི་བདེ་བ་ཙམ་གྱིས་བྱ་
བྱེད་དག་མེད་པར་སྨྲ་བར་རང་བཞིན་གྱིས་སྟོང་ཡང་། བྱ་བྱེད་དེ་དག་
འཐད་པ་དེ་འདྲ་བ་དེ་དབུ་མའི་ལུགས་སུ་འཇོག་པ་ནི་ཡིན་ནོ། །ཞེས་
མཐའ་གཉིས་དང་བྲལ་བའི་དབུ་མའི་དོན་ཁྱེད་ཅག་སྨྲ་རྒྱུ་ཡིན་ན། དེ་སྐད་
སྨྲ་བའི་ཚུལ་ལུགས་འདི་ལ་བརྟེན་ན་མཛེས་ཏེ། དབུ་མའི་དོན་སྨྲ་བར་ཁས་
བླངས་ནས། རང་བཞིན་གྱིས་མེད་ན་གཏན་མེད་དུ་འགྱུར་བའི་མཐར་ལྟ་
578



སྨྲ་བ་མི་རིགས་པའི་ཕྱིར་རོ། །རང་བཞིན་གྱིས་སྟོང་བ་ལ་བྱ་བྱེད་འཐད་
པའི་ཚུལ་དེ་དག་ལ་ད་དུང་ཐུགས་སྦྱོང་དགོས་པར་གདམས་པ་དེ་ལྟ་བུ་་་་་
མིན་པར། ཁྱེད་རང་གི་ལུགས་སུ་གང་འཇོག་མ་བདེ་བ་ལ་བརྟེན་ནས་ཕ་
རོལ་པོ་འགོག་པའི་ཚེ། རང་གིས་གཞན་གྱི་གྲུབ་མཐའ་ལ་བཀོད་པའི་སྐྱོན་
དེ། ཕ་རོལ་པོས་ཚུར་བཟློག་པ་ན། ཁྱེད་ཅག་རང་གིས་ཇི་ལྟ་བ་བཞིན་
སྐྱོན་དེ་སྤོང་བར་མ་ནུས་པར་ཕ་རོལ་པོས་ཕྱིན་ཅི་ལོག་ཁས་བླངས་པ་དང༌།
རང་གིས་མ་ལོག་པར་ཁས་བླངས་པའི་ལུགས་སུ་བྱས་པ་གཉིས་ཀ་མགོ་
སྙོམས་སུ་སོང་བའི་དབང་གིས་གང་ཡང་རང་ལུགས་སུ་འཇོག་མ་བདེ་བ་ལ་
བརྟེན་ནས། ངེད་ཅག་ལ་ལུགས་དང་དམ་བཅའ་མེད་དོ། །ཞེས་པའི་ཚིག་
དེ་ཙམ་ཞིག་སྨྲ་དགོས་པ་ལ། ཁྱེད་ཅག་རེ་བར་བྱེད་ན་ནི། ད་དུང་དབུ་མའི་
དོན་མ་གོ་བ་ཡིན་པས། སླར་ཡང་དབུ་མའི་གཞུང་ལ་མཁས་པ་དམ་པ་
བསྟེན་ནས་ཚུལ་བཞིན་དུ་སློབས་ཤིག་ཅེས་འདོམས་པའོ། །ཟབ་དོན་གཏན་
ལ་ཕབ་པའི་དགེ་བ་བསྔོ་བ་ནི། དེ་ལྟར་སོགས་ཏེ། དེ་ལྟར་གོང་གི་སྟོང་བ་
རྟེན་འབྱུང་གི་དོན་ཚུལ་བཞིན་གཏན་ལ་ཕབ་པ་དེ་ནི། དགོས་པ་ཅིའི་ཕྱིར་
དུ་ཡིན་ཞེ་ན། དེ་ཡང་འཕགས་པ་ཀླུ་སྒྲུབ་ཡབ་སྲས་ཀྱི་གཞུང་རིགས་ཚོགས་
དང་། བཞི་བརྒྱ་བ་དང་། དེ་དག་གི་འགྲེལ་བ་ལ་སོགས་པ་དག་གིས་
ཇི་ལྟར་བསྟན་པའི་ལྟ་བ་འཚོལ་བའི་འཚོལ་ལུགས་ཀྱི་ཚུལ་དེ་ཉིད་སྐབས་་་་
འདིར་ཕྱིན་ཅི་མ་ལོག་པར་ལེགས་པར་བཤད་པ་ཡིན་ལ། འདིའང་ནི་རྒྱལ་
བ་ཡི་བསྟན་པ་དྲི་མ་མེད་པའི་སྲོལ་སྤྱི་དང་ཁྱད་པར་དུ་བསྟན་པའི་སྙིང་བོ་
579



དེ་ཁོ་ན་ཉིད་ཀྱི་བཤད་སྲོལ་སྔོན་མེད་པ་འདི་ལྟ་བུ་ཡུན་རིང་དུ་གནས་ན་ཅི་
མ་རུང་སྙམ་པའི་སེམས་ཅན་ལ་ཕན་འདོགས་པའི་ལྷག་བསམ་གྱིས་དེ་འདྲ་
ཐབས་མཆོག་ཏུ་གྱུར་པ་བསྟན་པ་ཡུན་རིང་དུ་གནས་པ་འབའ་ཞིག་གི་ཕྱིར་
རོ། །ཞེས་པའོ། །
༧༦༩
གཉིས་པ་ལྷག་མཐོང་གི་རབ་ཏུ་དབྱེ་བ་ལ་གསུམ་ལས་མཚམས་
སྦྱར་བ་ནི་དེ་ལྟར་སྐྱེས་བུ་སོགས་ཏེ། ལྷག་མཐོང་གི་ཐུན་མོང་མ་ཡིན་པའི་
ཚོགས་གསུམ་ནི་སྒོམ་རིམ་བར་བ་ལས་གསུངས་པ་ལྟར་ཕྱིའི་ཡོངས་འཛིན་
དམ་པ་བསླབ་བྱའི་གནས་སྤྱི་དང་ཁྱད་པར་དུ་རྟེན་འབྱུང་གི་དེ་ཁོ་ན་ཉིད་
ཀྱི་དོན་མ་ནོར་བར་སྟོན་པ་ཞིག་ལ་བརྟེན་པ་དང་། རང་གི་ནང་གི་རྐྱེན་
གཞུང་ལུགས་སྤྱི་དང་དེ་ཁོ་ན་ཉིད་སྟོན་པའི་བཀའ་དང་དགོངས་འགྲེལ་གྱི་
ཚིག་དོན་ལ་མང་དུ་ཐོས་པ་ཡོངས་སུ་བཙལ་བ་དང༌། ཐོས་པ་ཙམ་དུ་མ་
བཞག་པར་ཇི་ལྟར་ཐོས་པའི་དོན་ལ་རིགས་པ་བཞི་ལ་སོགས་པའི་སྒོ་ནས་་་
ཚུལ་བཞིན་སེམས་པ་རྣམས་ལ་བརྟེན་ནས་ཐོག་མར་གང་ཟག་དང་ཆོས་ཀྱི་
བདག་མེད་གཉིས་རྟོགས་པའི་ལྟ་བ་བཙལ་ཏེ་ལྟ་བ་དེ་རྙེད་པ་ན་ལྟ་བ་དེ་་་་
སྒོམ་པའི་ལྷག་མཐོང་བསྒོམ་པར་བྱའོ། །ཞེས་པའོ། །ལྷག་མཐོང་གི་རབ་
དབྱེ་དངོས་ལ་གསུམ་ལས་མདོར་བསྟན་པ་ནི་འོ་ན་སོགས་ཏེ། རྣམ་པ་བཞི་
དང་ཞེས་ཡུལ་གྱི་སྒོ་ནས་དང་པོ་རྣམ་པ་གསུམ་དང་ཞེས་འཇུག་སྒོའི་དབང་ ་
གིས་དང་། རྣམ་པ་དྲུག་ཅེས་པ་འཚོལ་གཞིའི་སྒོ་ནས་དབྱེ་བའོ། །རྒྱས་པར་
580



བཤད་པ་ལ་བདེན་བཞི་ལ་སོ་སོར་དཔྱོད་པའི་ལྷག་མཐོང་བཞི་བཤད་པ་ནི་
རྣམ་པ་བཞི་སོགས་ཏེ། དགོངས་འགྲེལ་ལས། རྣམ་པར་འབྱེད་པ་དང༌།
རབ་ཏུ་རྣམ་པར་འབྱེད་པ། ཡོངས་སུ་རྟོག་པ། ཡོངས་སུ་དཔྱོད་པ་སྟེ་
བཞིའོ། །དེ་ལ་ཇི་སྙེད་པ་ལ་དམིགས་པའི་ལྷག་མཐོང་ནི་དང་པོ་དང་ཇི་ལྟ་
བ་ལ་དམིགས་པའི་ལྷག་མཐོང་ནི་གཉིས་པའི་མཚན་ཉིད། དེ་གཉིས་རེ་རེ་
ལ་ཡང་ཡོངས་སུ་རྟོག་པ་དང་ཡོངས་སུ་དཔྱོད་པའི་ལྷག་མཐོང་གཉིས་རེ་་་་
ཡོད། དོན་རགས་པ་འབྱེད་པའི་ལྷག་མཐོང་ནི་གསུམ་པ་དང་དོན་ཕྲ་བ་
འབྱེད་པའི་ལྷག་མཐོང་ནི་བཞི་བའི་མཚན་ཉིད། དེ་བཞིན་ཉན་ས་དང་
ཀུན་བཏུས་དང་ཤེར་ཕྱིན་དག་རྣམས་ལས་ཀྱང་གསུངས་སོ། །འཇུག་སྒོ་མི་
འདྲ་བའི་སྒོ་ནས་ལྷག་མཐོང་གསུམ་བཤད་པ་ནི་རྣམ་པ་གསུམ་ཡང་སོགས་
ཏེ། དོན་ནི་དགོངས་འགྲེལ་དང་ཉན་ས་ལས་གསུངས་པ་ལྟར་མཚན་མ་
ལས་བྱུང་བ་དང་༌། ཡོངས་སུ་འཚོལ་བ་ལས་བྱུང་བ་དང༌། སོ་སོར་རྟོག་པ་
ལས་བྱུང་པའི་ལྷག་མཐོང་གསུམ་མོ། །དེ་ལ་བདག་མེད་པ་ལྟ་བུའི་དོན་ལ་
དམིགས་ནས་དེའི་མཚན་མ་ཡིད་ལ་བྱེད་པ་ལས། གཏན་ལ་འབེབས་པ་
མང་དུ་མི་བྱེད་པའི་ལྷག་མཐོང་དེ་དང་པོ་དང༌། སྔར་མ་ངེས་པ་ངེས་པར་
བྱ་བའི་ཕྱིར་གཏན་ལ་འབེབས་པའི་ལྷག་མཐོང་དེ་གཉིས་པ་དང་ངེས་ཟིན་
པའི་དོན་ལ་ཡོངས་སུ་འཚོལ་བའི་སྐབས་ལྟར་དཔྱོད་པར་བྱེད་པའི་ལྷག་་་་
མཐོང་དེ་གསུམ་པའི་མཚན་ཉིད་དོ། །དང་པོ་ལ་ཡང་གཏན་ལ་འབེབས་པ་
ཅུང་ཟད་ཀྱང་མི་བྱེད་པ་མ་ཡིན་ཏེ། ལྷག་མཐོང་ཡིན་པའི་ཕྱིར་རོ། །དེས་ན་
581



གཏན་ལ་འབེབས་ཀྱང་གཏན་ལ་འབེབས་པ་མང་དུ་མི་བྱེད་པ་ཞིབ་ཆ་ཡིན་
ལ་སྔར་མ་ངེས་པ་ངེས་པར་བྱེད་པའི་ལྷག་མཐོང་ཡང་ཡོད་པ་གཉིས་པས་་་
གྲུབ་བོ། །འཚོལ་བའི་གཞི་མི་འདྲ་བའི་སྒོ་ནས་ལྷག་མཐོང་དྲུག་བཤད་པ་ལ་
གསུམ་ལས་མདོར་བསྟན་པ་ནི་རྣམ་པ་དྲུག་ནི་སོགས་ཏེ། （འཚོལ་བའི་ཞེས་པར་
ཞོལ་པར་གསར་དང་དགའ་ལྡན་པར་རྙིང་མཆན་པར་མ་རྣམས་སུ་ཚོལ་བ་བའི་ཞེས་འབྱུང》
ཉན་ས་ལྟར་རྣམ་པ་དྲུག་གི་དོན་ཡོངས་སུ་འཚོལ་བ་དང༌། དེ་བཞིན་དུ་
དངོས་པོ་དང་། མཚན་ཉིད་དང་། ཕྱོགས་དང་དུས་དང་རིགས་པ་ཡོངས་
སུ་འཚོལ་བ་རྣམས་ཏེ་དོན་ནས་རིགས་པ་ལ་ཐུག་གི་བར་གཞི་དྲུག་ལ་་་་་་
དམིགས་པའོ། །རྒྱས་པར་བཤད་པ་ནི་དེ་ལ་དོན་སོགས་ཏེ། སྔོན་ཐོས་པའི་
ཚིག་འདིའི་དོན་འདི་དང་འདི་ཡིན་ནོ་ཞེས་དཔྱོད་པའི་ལྷག་མཐོང་དེ་དང་
པོ་དང་། འདི་ནི་ནང་གི་དངོས་པོའོ། །འདི་ནི་ཕྱིའི་དངོས་པོའོ་ཞེས་ཕྱི་ནང་
གི་དངོས་པོ་ལ་དཔྱོད་པའི་ལྷག་མཐོང་ནི་གཉིས་པ་དང་། ཆོས་རྣམས་ཀྱི་
ཐུན་མོང་དང་ཐུན་མོང་མིན་པའི་རང་སྤྱིའི་མཚན་ཉིད་ལ་དཔྱོད་པའི་ལྷག་
མཐོང་ནི་གསུམ་པ་དང་། ནག་ཕྱོགས་སྐྱོན་ལ་ཉེས་དམིགས་དང་། དཀར་
ཕྱོགས་ཡོན་ཏན་ལ་ཕན་ཡོན་གྱི་སྒོ་ནས་དཔྱོད་པ་ཅི་རིགས་ཀྱིས་བསྡུས་པའི་
ལྷག་མཐོང་ནི་བཞི་བ། དུས་གསུམ་པོ་ཅི་རིགས་ལ་བྱུང་བ་དང་འབྱུང་བ་
དང་ཡོད་པར་དཔྱོད་པ་ཅི་རིགས་ཀྱིས་བསྡུས་པའི་ལྷག་མཐོང་ལྔ་བ་དང་།
རིགས་པ་བཞི་བོའི་གང་རུང་ལ་འཚོལ་ཚུལ་བཞི་ཅི་རིགས་ཀྱིས་དཔྱོད་པའི་
ཆ་ནས་བཞག་པའི་ལྷག་མཐོང་ནི་དྲུག་པའི་མཚན་ཉིད། ཇི་ལྟར་ཐོས་པའི་
582
.



དོན་ལ་རིགས་པ་བཞིས། །ཉིན་དང་མཚན་དུ་ཚུལ་བཞིན་རབ་བརྟགས་
ནས། །བསམ་བྱའི་གནས་ལ་བསམ་ལས་བྱུང་བ་ཡིས། །རྣམ་དཔྱོད་བློ་ཡིས་
ཐེ་ཚོམ་ཆོད་པར་ཤོག །ཅེས་པ་དྲངས་ནས་བཤད་པ་མཛད། རིགས་པ་
བཞི་ནི། བལྟོས་པའི་རིགས་པ། བྱ་བ་བྱེད་པའི་རིགས་པ། འཐད་སྒྲུབ་ཀྱི་
རིགས་པ། ཆོས་ཉིད་ཀྱི་རིགས་པའོ། །འཚོལ་བ་དྲུག་གི་དབྱེ་བསྡུ་བཤད་པ་
ནི་དེ་ལྟར་དྲུག་ཏུ་སོགས་ཏེ། འཚོལ་བ་དྲུག་ཏུ་བཞག་པ་རྣལ་འབྱོར་པས་
ཤེས་པར་བྱ་བ་གསུམ་གྱི་དབང་དུ་བྱས་པ་ཡིན་ནོ། །ལྷག་མཐོང་གི་དབྱེ་བ་
བསྡུ་བ་ནི་ཉན་ས་སོགས་ཏེ། ཉན་ས་ལྟར་འཚོལ་བ་དྲུག་ནི་སྨྲ་བའི་དོན་
རྟོགས་པ་དང་། དངོས་པོའི་མཐའ་རྟོགས་པ་དང་། ཇི་ལྟ་བ་བཞིན་དུ་
རྟོགས་པའི་ལྷག་མཐོང་གསུམ་དུ་འདུ་ཞིང༌། སྒོ་གསུམ་དང་འཚོལ་བ་དྲུག་
གི་ལྷག་མཐོང་ནི་ཡུལ་གྱི་སྒོ་ནས་ཕྱེ་བའི་ལྷག་མཐོང་བཞིར་འདུའོ། །མཇུག་
བསྡུ་བ་ནི་དེས་ན་སོགས་ཏེ་སླའོ། །གསུམ་པ་ལྷག་མཐོང་བསྒོམ་པའི་ཚུལ་ལ་
གཉིས། ལུགས་གཞན་དགག་པ་དང་། རང་གི་ལུགས་བཞག་པའོ། །དང་པོ་
ལ་བཞི་ལས། གཞན་ལུགས་དགག་པ་དང་པོ་ལ་གསུམ་ལས་སོ་སོར་དགག་
པ་ལ་ཡང་གཉིས་ལས་ལོག་པར་སྨྲ་བའི་གཙོ་བོ་དགག་པ། དེ་ལ་ཡང་གཉིས་
ལས་འདོད་པ་བརྗོད་པ་ནི་ཁ་ཅིག་སོགས་ཏེ། བོད་ཀྱི་བསམ་གཏན་པ་ཁ་
ཅིག་ན་རེ། བདག་མེད་རྟོགས་པའི་ལྟ་བས་གང་ཡང་མ་རྙེད་ཀྱང་སེམས་
ཅིར་ཡང་མི་རྟོག་པར་བཟུང་ན་ཡིན་ལུགས་ཀྱི་དོན་བསྒོམ་པར་འགྱུར་ཏེ།
དེ་གནས་ལུགས་དང་མཐུན་པར་ཞུགས་པ་ཡིན་པའི་ཕྱིར། དེར་ཐལ། ཡིན་
583



ལུགས་ནི་འདི་ཡིན་འདི་མིན་གྱི་ངོས་བཟུང་ཐམས་ཅད་དང་བྲལ་བ་ཡིན་པ་
གང་ཞིག ཅིར་ཡང་མི་རྟོག་པར་འཛིན་པ་ནི་ཡུལ་ཅི་ཡང་མ་གྲུབ་པ་ལ་
བློས་ཅི་ཡང་མི་འཛིན་པ་ཡིན་པའི་ཕྱིར་ཟེར། དེ་དགག་པ་ལ་ལྔ་ལས་སྒོམ་
པ་པོས་ཡུལ་ཅི་ཡང་མ་གྲུབ་པ་ལ་བློས་ཅིར་ཡང་མ་བཟུང་བ་གནས་ལུགས་
བསྒོམ་པར་འདོད་པ་དགག་པ་ནི་འདི་ལ་བརྗོད་སོགས་ཏེ། ཙོམ་འཇོག་ནི་
ཧད་དེ་འཇོག་པ་དང་དོན་འདྲ་སྟེ་སེམས་ལ་གང་ཡང་ངོས་བཟུང་མེད་པར་
ཐེ་ཚོམ་མེར་སྟོང་བར་ལུས་པ་ལྟ་བུ་ལ་ཙོམ་འཇོག་དང་བློའི་འཇོག་ལུགས་་་་
འདི་ཡིན་འདི་མིན་མེད་པར་ཧ་ཐང་ངེ་འཕྲོ་འདུ་བཀག་ནས་འཇོག་པ་ལ་་་
ཧད་དེ་འཇོག་པ་ཞེས་བྱའོ། །ཡུལ་ཅི་ཡང་མ་གྲུབ་པ་ལ་བློས་ཅིར་ཡང་མི་
འཛིན་པ་གནས་ལུགས་བསྒོམ་པ་ཡིན་ན། སྒོམ་པ་པོས་དེ་ལྟར་མི་འཛིན་པ་
ཞིག་དགོས་སམ་ཡུལ་གྱི་གནས་ལུགས་དང་བློས་འཇོག་ཚུལ་གཉིས་མཐུན་
པ་གང་ཟག་གཞན་ཞིག་གིས་ཤེས་པས་ཆོག དང་པོ་ལྟར་ན། སྒོམ་པ་པོས་
ཡུལ་ཅིར་ཡང་མ་གྲུབ་པར་ཤེས་ནས་དེ་དང་མཐུན་པར་བློས་ཡང་མི་འཛིན་
པར་འཇོག་པ་ཞིག་དགོས་སམ། དེ་ལྟར་མ་ཤེས་ཀྱང་བློས་ཅིར་ཡང་མ་གྲུབ་
པ་ཙམ་འཇོག་བྱས་པས་ཆོག དང་པོ་ལྟར་ན། དེ་ཆོས་ཅན། ལྟ་བ་མ་རྙེད་
པ་མ་ཡིན་པར་ཐལ། ཡུལ་ཅིར་ཡང་མ་གྲུབ་པ་ལ་བློས་ཅིར་ཡང་མི་འཛིན་
པ་དེ་ངེས་དོན་གྱི་ལྟ་བར་ཁྱོད་ཀྱིས་ཁས་བླངས་པ་གང་ཞིག དེས་དེ་རྙེད་
པའི་ཕྱིར། འདོད་མི་ནུས་ཏེ། བདག་མེད་རྟོགས་པའི་ལྟ་བ་མ་རྙེད་ཀྱང་
སེམས་ཅིར་ཡང་མི་རྟོག་པར་བཟུང་ན་ཡིན་ལུགས་ཀྱི་དོན་བསྒོམས་པ་ཡིན་
584



པར་ཁྱོད་རང་གིས་བཤད་པའི་ཕྱིར། གཞན་ཡང་། དེ་ཆོས་ཅན། སྟོང་ཉིད་
ཕྱིན་ཅི་མ་ལོག་པར་བསྒོམས་པ་མ་ཡིན་ཏེ། སྐུར་འདེབས་ཀྱི་ལྟ་བར་སོང་
བའི་ཕྱིར། དེ་ཆོས་ཅན། དེར་ཐལ། རིགས་པའི་དགག་བྱའི་མཚམས་མ་
ཟིན་པར་གང་ཁས་བླངས་ཀྱང་རིགས་པས་གནོད་པ་མཐོང་ནས་ཅི་ཡང་མ་
བཟུང་བ་ཡིན་པའི་ཕྱིར། ཁྱབ་སྟེ། དེ་ལྟར་ན་ཞེ་ཕུག་ན་ཆོས་ཐམས་ཅད་
མེད་པར་འདོད་པ་ཡིན་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། བློས་
ཅིར་ཡང་མི་འཛིན་པའི་རྒྱུ་མཚན་ཡོད་པའི་ཕྱིར་ཞེས་ཧ་ཅང་ཐལ་བའི་སྐྱོན་
བསྟན་ཏེ་སྐུར་འདེབས་ཀྱི་ལྟ་བར་འགྱུར་ཚུལ་དེ་ལྟར་གོ་བར་བྱའོ། །གཞན་
དུ་ན་གཉིད་འཐུག་པོ་ལོག་པ་ཡང་དེར་འགྱུར་རོ། །གཉིས་པ་ལྟར་ན། ཧ་
ཅང་ཐལ་བར་འགྱུར་ཏེ། དོན་དམ་དཔྱོད་པའི་རིགས་པས་དངོས་པོ་དངོས་
མེད་སོགས་ཡོད་པར་མི་འགྲུབ་པས་དེ་རྣམས་དོན་དམ་པར་སྤྲོས་བྲལ་ཡིན་
པས་དེ་ལྟར་མ་རྟོགས་ཀྱང་དེ་ལྟར་འཇོག་དགོས་པ་དེ་དང་མཐུན་འདུག་པ་
ལ་སྟོང་ཉིད་སྒོམ་པར་འདོད་པ་གང་ཞིག དབང་ཤེས་རྣམས་ཀྱང་ཡིན་
ལུགས་སྒོམ་པའི་སྒོམ་དུ་འགྱུར་བའི་ཕྱིར། རྟགས་དང་པོ་ཁས། ཕྱི་མ་དེར་
ཐལ། དབང་ཤེས་རྣམས་ཀྱིས་ཀྱང་འདི་ཡིན་འདི་མིན་གང་དུ་ཡང་མི་
འཛིན་པའི་ཕྱིར་ཞེས་ཧ་ཅང་ཐལ་བའི་སྐྱོན་དང་། གཞན་ཡང་། སྔར་ཞི་
གནས་སྐབས་བཤད་པ་ལྟར་མུ་སྟེགས་པའི་ཞི་གནས་ཅིར་ཡང་མི་རྟོག་་་་
རྣམས་ཆོས་ཅན། སྟོང་ཉིད་སྒོམ་པ་ཡིན་པར་ཐ་ལ། ཡུལ་ཅི་ཡང་མ་གྲུབ་པ་
ལ་བློས་ཅིར་ཡང་མི་འཛིན་པ་ཡིན་པའི་ཕྱིར། འཁོར་གསུམ་ཞེས་ཧ་ཅང་
585



ཐལ་བའི་སྐྱོན་གཞན་སྟོན་པར་མཛད་དོ། གནས་ལུགས་སྒོམ་པ་ལ་ཡུལ་
དང་བློས་འཇོག་ཚུལ་མཐུན་པ་གཞན་གྱིས་ཤེས་པས་ཆོག་པར་འདོད་པ་་་་་
དགག་པ་ནི་གཞན་ཡང་སོགས་ཏེ། གནས་ལུགས་བསྒོམ་པ་ལ་ཡུལ་གྱི་
གནས་ལུགས་དང་པོས་འཇོག་ཚུལ་གཉིས་མཐུན་པ་གང་ཟག་གཞན་ཞིག་་་་
གིས་ཤེས་པས་ཆོག་ན། མུ་སྟེགས་བྱེད་ཆོས་ཅན། གནས་ལུགས་སྒོམ་པའི་
གང་ཟག་ཡིན་པར་ཐ་ལ། ཡུལ་དང་ཡུལ་ཅན་གཉིས་དེ་ལྟར་ཤེས་པའི་གང་
ཟག་ཡིན་པའི་ཕྱིར། ཁོ་ན་རེ། དེ་ཙམ་ལ་མ་ཁྱབ་སྟེ། གང་ཟག་དེས་དེ་
གཉིས་མཐུན་པར་ཤེས་ནས་དེ་རྗེས་བློས་ཅིར་ཡང་མི་འཛིན་པར་བཞག་ན་
གནས་ལུགས་བསྒོམ་པར་འགྱུར་བ་ཡིན་པའི་ཕྱིར་ཟེར་ན། ལྟ་བ་མ་གོ་བར་
ཅི་ཡང་མི་འཛིན་པར་བཞག་པ་ཙམ་གྱིས་སྟོང་ཉིད་སྒོམ་པ་མ་ཡིན་པར་་་་་
ཐལ། ་ གནས་ལུགས་བསྒོམ་པ་ལ་ཡུལ་གྱི་གནས་ཚུལ་དང་ཡུལ་ཅན་གྱི་
འཇོག་ཚུལ་གཉིས་མཐུན་པར་ཤེས་དགོས་པའི་ཕྱིར། ཙོམ་འཇོག་གི་མི་རྟོག་
པར་འཇོག་པ་གྲོལ་ལམ་དུ་འདོད་པ་དགག་པ་ནི་གལ་ཏེ་གང་དུ་སོགས་ཏེ།
ཧྭ་ཤང་གི་ལུགས་ལའང་སྐྱོན་གདགས་སུ་མེད་པར་ཐལ། ཙོམ་འཇོག་གིས་
མི་རྟོག་པ་གྲོལ་ལམ་ཡིན་པའི་ཕྱིར། ཁྱབ་སྟེ། སྒོམ་རིམ་ཐ་མ་ལས། གང་
ཞིག་སེམས་ཀྱི་ཞེས་པ་ནས། ཡོངས་སུ་སྤང་བར་བྱའོ་ཞེས་ཧྭ་ཤང་གི་འདོད་
པ་བཀོད་ནས་མདོ་གཉིས་དྲངས་ཏེ་དེ་ལྟར་འདོད་ན་ཐེག་ཆེན་ཐམས་ཅད་
སྤངས་པར་འགྱུར་ལུགས་རྣམས་གསལ་བར་གསུངས་པའི་ཕྱོགས་སྔ་དང་་་་
ཁྱད་མ་བྱུང་བའི་ཕྱིར་རོ། །དེ་ལ་འགལ་སྤོང་གི་ལན་དགག་པ་ནི།
586



الولد
– གལ་ཏེ་ཁོ་བོ་ཅག་སོགས་ཏེ། ཁོ་ན་རེ། ཁོ་བོ་ཅག་ཧྭ་ཤང་དང་
མི་འདྲ་སྟེ། སྦྱིན་སོགས་སྤྱོད་པ་རྣམས་བྱེད་པའི་ཕྱིར་ཟེར་ན། འོ་ན། ཧྭ་
ཤང་དང་ཁྱེད་གཉིས་ངེས་དོན་གྱི་ལྟ་སྒོམ་འདྲ་བར་ཐལ། སྤྱོད་ཕྱོགས་ཙམ་
གྱི་སྒོ་ནས་ཧྭ་ཤང་དང་ཁྱད་འབྱེད་དགོས་པའི་ཕྱིར། ཁྱབ་སྟེ། དེ་ལྟར་མ་
ཡིན་ན་མི་རྟོག་པའི་ཏིང་ངེ་འཛིན་ལའང་ཁྱད་འབྱེད་དགོས་པའི་ཕྱིར་ཞེས་
པའོ། །རྟོག་པ་གང་ཡིན་འཁོར་བར་འཆིང་བྱེད་དུ་འདོད་ན་ཧྭ་ཤང་གི་
ལུགས་ལེགས་པར་བསྟན་པ་ནི་གཞན་ཡང་རྟོག་པ་སོགས་ཏེ། ཁྱོད་དང་ཧྭ་
ཤང་གི་ལུགས་གཉིས་ལས་ཧྭ་ཤང་གི་ལུགས་དེ་ལེགས་པར་ཐལ། རྟོག་པ་
ཐམས་ཅད་འཁོར་བར་འཆིང་བྱེད་དུ་འདོད་པ་འདྲ་བ་གང་ཞིག་ཁྱེད་ལྟར་
ན་འགལ་བའི་ཁུར་གྱིས་ནོན་པར་འགྱུར་བའི་ཕྱིར། གཉིས་པ་དེའི་རྗེས་སུ་
ཕྱོགས་པ་རྣམས་འགོག་པ་ལ་གཉིས་ལས་འདོད་པ་བརྗོད་པ་ནི་ཡང་དེའི་་་་
སོགས་ཏེ། ཁ་ཅིག་ན་རེ། ལྟ་བ་གཏན་ལ་འབེབས་པའི་ལུང་རིགས་ལ་སྦྱོར་
བ་ཐ་སྙད་པའི་ཚིག་ཙམ་ལ་འབྱམས་པ་ཡིན་ཏེ། མཚན་འཛིན་གྱི་ཡུལ་ལ་
མང་དུ་དཔྱད་ནས་ཡུལ་ཅན་གྱི་འཛིན་པ་བཟློག་པ་ནི་ཁྱི་རྡོ་ཕྱིར་འབྲངས་
པ་བཞིན་སྤྲོས་པ་ཕྱི་ཆོད་པ་གང་ཞིག དང་པོ་ནས་སེམས་གང་དུ་ཡང་མི་
འཕྲོ་བར་འཛིན་པ་ནི་རྡོ་འཕེན་པའི་ལག་མགོ་ནས་འཛིན་པ་དང་འདྲ་བར་
དེ་བྱས་པ་ཉིད་ནས་མཚན་འཛིན་ངང་གིས་ཟློག་པ་སྤྲོས་པ་ནང་ཆོད་ཡིན་་་་
པའི་ཕྱིར་ཞེས་ཟེར། དེ་དགག་པ་ལ་གསུམ་ལས། ཕྱོགས་སྔའི་འདོད་པ་དེ་
587



ལོག་རྟོག་གི་ཐ་ཆད་དུ་བསྟན་པ་ནི་འདི་ནི་སོགས་ཏེ་དེ་ལྟར་འདོད་པ་དེ་་་་
ལོག་རྟོག་གི་ཐ་ཆད་ཡིན་ཏེ། དེས་གསུང་རབ་དང་རྒྱན་དྲུག་མཆོག་གཉིས་
སོགས་མཁས་པའི་གཞུང་ཐམས་ཅད་སྤོང་བའི་ཕྱིར་ཏེ། གཞུང་དེ་དག་
གིས་ཟབ་དོན་ལུང་རིགས་ཀྱིས་གཏན་ལ་འབེབས་པ་ཁོ་ན་མཛད་པའི་ཕྱིར།
སེམས་མི་འཕྲོ་བ་སོགས་ཀྱིས་བདག་མེད་རྟོགས་ན་གཉིད་འཐུག་པོ་སོགས་
ཀྱིས་ཀྱང་ལྟ་བ་རྙེད་པར་ཐལ་བ་ནི་གཞན་ཡང་བདག་གཉིས་སོགས་ཏེ།
སེམས་མི་འཕྲོ་བར་བཟུང་བས་བདག་གཉིས་ཀྱི་ཡུལ་ལ་མི་འཕྲོ་ཡང་དེ་ཙམ་
གྱིས་བདག་མེད་རྟོགས་པ་མ་ཡིན་ཏེ། བདག་མེད་རྟོགས་པ་ལ་བདེན་
འཛིན་གྱི་ཞེན་ཡུལ་སུན་ཕྱུང་ནས་རྫུན་ཕུག་ཇིབ་པ་ཞིག་དགོས་པའི་ཕྱིར་ཏེ།
གཞན་དུ་ན་གཉིད་འཐུག་པོ་ལོག་པ་དང་བརྒྱལ་བའི་ཚེ་ཡང་བདག་མེད་་་་་
རྟོགས་པར་ཧ་ཅང་ཐལ་བའི་ཕྱིར་རོ། །
བློ་འཁྲུལ་བ་དགག་པ་ལ་འཁྲུལ་བའི་གཞི་དཔྱད་ནས་འགོག་དགོས་་་་་
པར་བསྟན་པ་ནི། སྒོམ་རིམ་སོགས་ཏེ། (མཚོན་འགྱེད་ཅེས་པར་དགའ་འབྲས་པར་
གཉིས་ན་མགྱེད་ཅེས་པ་མ་དག） བློ་འཁྲུལ་བ་བདེན་འཛིན་འགོག་པ་ལ་དེའི་
འཁྲུལ་བའི་གཞི་བདེན་འཛིན་གྱི་ཞེན་ཡུལ་དཔྱད་ནས་འགོག་དགོས་ཏེ།
རིགས་ཚོགས་སོགས་ནས་བདེན་འཛིན་གྱི་ཞེན་ཡུལ་དཔྱད་ནས་འགོག་པར་
གསུངས་པའི་ཕྱིར། ཁྱབ་སྟེ། ཐག་ཁྲ་སྦྲུལ་འཁྲུལ་གྱིས་སྐྲག་ན་འཁྱིལ་བ་མ་
ཡིན་པའི་ངེས་པ་བསྐྱེད་ནས་སྐྲག་པ་ལྡོག་དགོས་པ་བཞིན། བདག་གཉིས་
ཡོད་འཁྲུལ་གྱིས་བསྐྱེད་པའི་སྡུག་བསྔལ་སེལ་བ་ཡང་བདེན་འཛིན་གྱི་ཞེན་
588
་་༌་་ ཟ
.
. ་
་
- -
་
… -༠ ལས ཀ
ཁ -- • ས པ བསཾ ༤++



རག་
s
ཡུལ་མེད་པར་ཐག་གཅོད་པའི་ལུང་རིགས་ཀྱི་ངེས་པ་དྲངས་ནས་བདག་་་་་
འཛིན་དེ་འཁྲུལ་བར་གོ་བ་དང་། དེ་ནས་དེའི་དོན་གོམས་པས་བཟློག་ལ།
དེ་ལོག་ན་དེས་བསྐྱེད་པའི་སྡུག་བསྔལ་ཐམས་ཅད་བཟློག་པའི་ཕྱིར། དེ་
སྐད་དུ་སྒོམ་རིམ་ཐ་མ་ལས་འཇམ་དཔལ་རྣམ་པར་རོལ་བའི་མདོ་ལས་་་་་་
རྟོགས་ཐུབ་བོ། །(ཡིན་གྱི་ཞེས་པར་ཞོལ་པར་གསར་དང་དགའ་འབྲས་ལྷུན་རྩེ་པར་དང་བཀྲ་
ཤིས་འཁྱིལ་པར་གཉིས་རྣམས་སུ་ཡིན་གྱིས་ཞེས་འབྱུང)
གཉིས་པ་ཐུན་མོང་དུ་དགག་པ་ལ་གཉིས་ལས་སོ་སྐྱེ་ལ་སྟོང་ཉིད་་་་་་་
མངོན་ལྐོག་གང་ཡིན་བརྟགས་ནས་འགོག་པ། དེ་ལ་ཡང་གསུམ་ལས་སོ་
སྐྱེས་སྟོང་ཉིད་གསལ་བར་རྟོགས་པ་མི་འཐད་པ། དེ་ལ་ཡང་གསུམ་ལས་སོ་
སྐྱེ་འཕགས་པར་ཐལ་བ་ནི་རྟོག་པ་གང་ཡིན་སོགས་ཏེ( ཐམས་ཅད་དགག་གོ་ཞེས་
པར་འབྲས་ཧོར་པར་མར་ཐམས་ཅན་ཞེས་དང་ལྷུན་རྩེ་དང་སྐུ་འབུམ་པར་གཉིས་ནས་ཐམས་ཅད་
དག་གོ་ཞེས་འབྱུང་བ་མ་དག)སྟོང་ཉིད་སྒོམ་ཚེ་རྟོག་པ་ཐམས་ཅད་འགོག་པར་་་་་
འདོད་ན་སོ་སྐྱེས་སྟོང་ཉིད་མངོན་གྱུར་དུ་གསལ་བར་རྟོགས་སམ། སོ་སྐྱེས་
ལ་སྟོང་ཉིད་ལྐོག་གྱུར་ཡིན། དང་པོ་ལྟར་ན་སྟོང་ཉིད་རྟོགས་པའི་སོ་སྐྱེས་
ཆོས་ཅན། འཕགས་པ་ཡིན་པར་ཐལ། བདག་མེད་མངོན་སུམ་དུ་རྟོགས་
པའི་ཕྱིར་ཏེ། དེས་དེ་དོན་སྤྱིས་མ་བསྒྲིབས་པར་གསལ་བར་རྟོགས་པའི་
ཕྱིར་རྟགས་ཁས་ཞེས་པའོ། །དེ་ཁོ་ན་ཉིད་རྟོགས་པ་ལ་ལུང་གིས་སྒྲུབ་པ་མི་
འཐད་པ་ནི་ཡང་དེ་འདྲ་སོགས་ཏེ། དེ་ཁོ་ན་ཉིད་མངོན་སུམ་དུ་རྟོགས་པས་
རང་ཡུལ་དེ་ཁོ་ན་ཉིད་མི་ཤེས་པར་གཞན་གྱིས་ལུང་གི་རྟགས་ཀྱིས་དེ་ཁོ་ན་
ཉིད་ངོ་སྤྲོད་དགོས་པ་དེ་ཆོས་ཅན། མཁས་པའི་བཞད་གད་ཀྱི་གནས་ཡིན་
589



ཏེ། སློབ་མས་མངོན་སུམ་དུ་རྟོགས་པ་ལ་སློབ་དཔོན་གྱིས་རྗེས་དཔག་གི་སྒོ་
ནས་བསྒྲུབ་པར་འདོད་པའི་ཕྱིར། ཁྱབ་སྟེ། དེ་འདྲ་བ་རིགས་པ་ཤེས་པས་
སྨྲ་བར་བྱ་བ་མ་ཡིན་པའི་ཕྱིར། དེ་ཁོ་ན་ཉིད་མངོན་སུམ་གྱིས་གྲུབ་ཀྱང་ཐ་
སྙད་རྟགས་ཀྱིས་སྒྲུབ་པ་མི་འཐད་པ་ནི་དེ་ཁོ་ན་ཉིད་སོགས་ཏེ། ཁོ་ན་རེ།
སྔར་བཤད་པའི་སྐྱོན་མེད་པར་ཐལ། དེ་ཁོ་ན་ཉིད་མངོན་སུམ་དུ་རྟོགས་
ཀྱང་ཐ་སྙད་འབའ་ཞིག་སྒྲུབ་ཀྱི་རྟགས་ཀྱིས་སྒྲུབ་པ་ཡིན་པའི་ཕྱིར་ཟེར་ན།
དེ་མི་འཐད་དེ། ཐ་སྙད་འབའ་ཞིག་སྒྲུབ་ཀྱི་རྟགས་འགོད་ཡུལ་ནི་བླུན་པོ་
དོན་གྲུབ་ཀྱང་ཐ་སྙད་སྦྱོར་མི་ཤེས་པ་ཞིག་ལ་བྱེད་པ་གང་ཞིག དེ་འདྲ་
བས་དེ་ཁོ་ན་ཉིད་མངོན་སུམ་དུ་རྟོགས་པ་མི་རིགས་པའི་ཕྱིར་ཞེས་པའོ། །
ལྐོག་གྱུར་གྱི་དོན་རྟོག་བྲལ་ཤེས་པས་འཛིན་པ་མི་འཐད་པ་ནི་གལ་ཏེ་སྟོང་
ཉིད་སོགས་ཏེ། སོ་སྐྱེ་ལ་ལྐོག་ཏུ་གྱུར་པའི་དོན་དེ་སྒོམ་པ་པོའི་སོ་སྐྱེས་ལ་
ལྐོག་གྱུར་ཡིན་པ་གང་ཞིག དེ་རྟོག་བྲལ་གྱི་ཤེས་པས་འཛིན་པར་འདོད་
པའི་ཕྱིར། འདོད་ན་བཞད་གད་ཀྱི་གནས་སོ། །དེ་དག་གི་གོ་དོན་མདོར་
བསྡུ་བ་ནི་མདོར་ན་སོགས་ཏེ་སླའོ། །སྦྱོར་ལམ་པ་ལ་ལྐོག་གྱུར་དང་ལས་
དང་པོ་པ་ལ་མངོན་གྱུར་འགལ་བས་འགོག་པ་ནི་གཞན་ཡང་སོགས་ཏེ། སོ་
སྐྱེ་ལ་བདག་མེད་རྟོགས་པའི་དོན་རྟོག་བྲལ་དུ་འདོད་པ་མི་འཐད་དེ། སྦྱོར་
ལམ་ཆོས་མཆོག་ཆེན་པོ་བས་ཀྱང་སྟོང་ཉིད་དོན་སྤྱིའི་ཚུལ་དུ་རྟོགས་པར་་་་་
འདོད་པ་དང་། སོ་སྐྱེ་ལས་དང་པོ་བས་སྟོང་ཉིད་སྒོམ་པའི་བློ་རྟོག་བྲལ་དུ་
འདོད་པ་འགལ་བའི་ཕྱིར་དང་། དེ་བདག་མེད་པའི་དོན་ལ་རྟོག་བྲལ་ཡིན་
590



ན་རྣལ་འབྱོར་མངོན་སུམ་དུ་འགྱུར་བའི་ཕྱིར་ཏེ་བདག་མེད་ལ་རྟོག་བྲལ་མ་
འཁྲུལ་བའི་ཤེས་པ་ལ་རྣལ་འབྱོར་མངོན་སུམ་ལས་འོས་མེད་པའི་ཕྱིར།
བཀག་པ་རྣམས་ཀྱི་དོན་བསྡུ་བ་ནི་དེས་ན་སོགས་ཏེ་སླའོ། །གཞན་ལུགས་
དགག་པ་གཉིས་པ་ལ་གཉིས་ལས་འདོད་པ་བརྗོད་པ་ནི་ཁ་ཅིག་ན་རེ་་་་་་
སོགས་ཏེ། དེ་དགག་པ་ལ་གཉིས་ལས་དངོས་ནི་འདི་ནི་སོགས་ཏེ (མི་རྟོག་པ་
གང་ཞེས་པར་བཀྲ་ཤིས་འཁྱིལ་པར་གཉིས་ན་མི་རྟོག་པར་ཞེས་འབྱུང》ལྟ་བ་རྙེད་པའི་གང་
ཟག་གིས་བྱང་ཆུབ་ཀྱི་སེམས་ཀྱི་སྟེང་དུ་མི་རྟོག་པར་བཞག་པ་ཆོས་ཅན། ལྟ་
བ་སྒོམ་པ་ཡིན་པར་ཐལ། ལྟ་བ་རྙེད་ནས་མི་རྟོག་པར་བཞག་པ་ཡིན་པའི་
ཕྱིར། ཁྱབ་པ་ཁས། དེའི་ལན་དགག་པ་ནི་གལ་ཏེ་བྱང་ཆུབ་སོགས་ཏེ། ཁོ་
ན་རེ། དེ་ལ་མ་ཁྱབ་སྟེ། ལྟ་བ་རྙེད་པའི་གང་ཟག་གིས་མི་རྟོག་པར་
གང་བཞག་དེ་མིན་ཡང་དེའི་ཚེ་ལྟ་བ་དྲན་པར་བྱས་ནས་དེའི་སྟེང་དུ་གང་
བཞག་དེ་ཡིན་པའི་ཕྱིར་ཟེར་ན། དེ་ལྟ་ན་ཡང་ལྟ་བ་སྐྱོང་བའི་ཚེ་སྔར་
གཏན་ལ་ཕབ་པའི་ལྟ་བ་དེ་དྲན་ནས་དེའི་སྟེང་དུ་སེམས་ཀྱིས་དཔྱད་ནས་
ལྟ་བ་སྐྱོང་བ་རང་ལུགས་ལའང་འདོད་མོད་ཙོམ་འཇོག་ཙམ་སྟོང་ཉིད་སྒོམ་
པར་མི་འགྲོའོ། །
༧༨༡ གཞན་ལུགས་དགག་པ་གསུམ་པ་ལ་གཉིས་ལས་དང་པོ་འདོད་
པ་བརྗོད་པ་ནི་ཁ་ཅིག་སོགས་ཏེ། དེ་དགག་པ་ལ་གཉིས་ལས་དང་པོ་དངོས་
ནི་འདི་ཡང་མི་འཐད་སོགས་ཏེ། གཉིད་ལོག་ཁར་ལྟ་བའི་དཔྱད་པ་ཚར་
༡༩
591



གཅིག་བྱས་ནས་གཉིད་ལོག་པ་ན་མི་རྟོག་པར་གནས་པ་ཆོས་ཅན། སྟོང་
ཉིད་སྒོམ་པ་ཡིན་པར་ཐལ། རྒྱུ་མཚན་འཐད་པའི་ཕྱིར། ལྟ་ཐོག་ཏུ་གནས་
མི་གནས་ལྟོས་ནས་སྐྱོང་དགོས་པ་ནི་དེས་ན་ལྟ་བའི་དཔྱད་པ་སོགས་ཏེ་་་་་
སླའོ། །(རྟོག་པ་སྦྱང་བར་ཞེས་པ་ལ་བཀྲ་ཤིས་འཁྱིལ་མཆན་རྐྱང་པར་མར་སྤྱད་པར་ཞེས་དང་།
འབྲས་ཧོར་པར་མ་སྦྱང་པོར་ཞེས་འབྱུང)གཞན་ལུགས་དགག་པ་བཞི་བ་ལ་གཉིས་་་་
ལས་དང་པོ་འདོད་པ་བརྗོད་པ་ནི་ཁ་ཅིག་སོགས་ཏེ། དེ་དགག་པ་ནི་འདི་
ནི་ལྟ་བའི་སོགས་ཏེ་དོན་ནི་དེ་མི་འཐད་པར་ཐལ། དེ་ལ་ཞི་ལྷག་གཉིས་
འབྲེལ་བར་སྐྱོང་བ་མེད་པར་ཕྱོགས་གཅིག་ཞི་གནས་ཀྱི་སྐྱོང་ཚུལ་ཙམ་ཡིན་
པའི་ཕྱིར། དེར་ཐལ། དེ་ནི་ལྟ་བའི་དཔྱད་པ་བྱས་པའི་དོན་ལྟ་བ་དྲན་ཙམ་
བྱས་ནས་ལྟ་ཐོག་ཏུ་འཇོག་པ་ཁོ་ན་བྱེད་པ་ལ་སྟོང་ཉིད་ལ་ལྷག་མཐོང་གིས་
བསྒོམ་པར་འདོད་པ་གང་ཞིག དེ་ལ་སྟོང་ཉིད་ལ་འཇོག་སྒོམ་བྱེད་པའི་ཞི་
གནས་ཀྱི་སྒོམ་ཙམ་གྱི་དོན་ལས་དཔྱད་སྒོམ་ལྷག་མཐོང་གི་སྐྱོང་ཚུལ་མེད་་་་་
པའི་ཕྱིར། གཉིས་པ་རང་གི་ལུགས་བཞག་པ་ལ་གཉིས་ལས་དང་པོ་
མཚམས་སྦྱོར་བ་ནི་བདག་མེད་པའི་སོགས་ཏེ། བདག་མེད་སྒོམ་པའི་གང་
ཟག་ཆོས་ཅན། ཁྱོད་ཀྱིས་བདག་མེད་པའི་ལྟ་བ་རྙེད་ན་སྒོམ་དགོས་པར་
ཐལ། བདག་མེད་པའི་ངེས་དོན་གྱི་ལྟ་བ་མ་རྙེད་ན་དེའི་རྒྱུད་ཀྱི་སྒོམ་ཐམས་
ཅད་བདག་མེད་ལ་བློ་ཁ་མ་ཕྱོགས་པར་འགྱུར་བའི་ཕྱིར། དེ་ཡང་ལྟ་བའི་
གོ་བ་ཙམ་ཡོད་པས་མི་ཆོག་པས་སྐྱོང་བའི་ཚེ་ཡང་ལྟ་བ་དྲན་ནས་དཔྱོད་པ་
དང་དཔྱད་པའི་དོན་དེ་ཉིད་ལ་སྒོམ་པའི་དཔྱད་འཇོག་ཟུང་འབྲེལ་དགོས་
592



ཀྱི། ཕྱོགས་རེ་བས་མི་ཆོག་པའི་ཕྱིར་ཞེས་པའོ། །ལྷག་མཐོང་སྒོམ་པ་དངོས་
ལ་གསུམ། འཇོག་སྒོམ་དང་དཔྱད་སྒོམ་གཉིས་ཀ་དགོས་པའི་རྒྱུ་མཚན། དེ་
ལ་རྩོད་པ་སྤང་བ། སྐྱོང་ཚུལ་གྱི་གནད་ཅུང་ཟད་བཤད་པའོ། །དང་པོ་
ལ་གཉིས་ལས་དཔྱད་འཇོག་གཉིས་ཀ་དགོས་པའི་རྒྱུ་མཚན་དངོས་ལ་བཞི་
ལས་ལྟ་བ་ལ་བརྟེན་ནས་བདག་མེད་སྒོམ་པའི་ལྷག་མཐོང་མི་སྐྱེ་སྟེ། དེ་
དེའི་རྒྱུར་གསུངས་པའི་ཕྱིར་དང་ལྟ་བའི་གཏམ་མ་ཐོས་པ་དེའི་གེགས་སུ་་་་
གསུངས་པའི་ཕྱིར། དང་པོ་དེར་ཐལ། དགོངས་འགྲེལ་ལས་བཅོམ་ལྡན་
འདས་སོགས་གསུངས་པའི་ཕྱིར། གཉིས་པ་དེར་ཐལ། འཕགས་པའི་གཏམ་
ཞེས་སོགས་གསུངས་པའི་ཕྱིར། སྲེད་མེད་ཀྱི་བུས་ཞུས་པ་ལས། ཐོས་པ་ལས་
ཤེས་རབ་འབྱུང་ཞིང་ཞེས་སོགས་གསུངས་པའི་ཕྱིར། ལྷག་མཐོང་སྒོམ་པའི་
ཚེ་དཔྱད་སྒོམ་མི་རུང་བར་འདོད་པའི་ལོག་རྟོག་དགག་པ་ལ་ལྔ་ལས་རྟོག་
པ་ཐམས་ཅད་བདེན་འཛིན་ཡིན་པར་བཟུང་ནས་དཔྱད་སྒོམ་འགོག་པ་མི་
འཐད་པ་ནི་འདི་ལ་ཁ་ཅིག་སོགས་ཏེ། ཁ་ཅིག་ལྷག་མཐོང་སྒོམ་པ་ལ་དང་
པོ་ནས་མི་དཔྱོད་པ་མི་འཐད་དེ། གང་བསྒོམ་པའི་དོན་དེ་ཐོས་བསམ་གྱིས་
གཏན་ལ་འབེབས་དགོས་པའི་ཕྱིར། ཐོས་བསམ་གྱིས་གཏན་ལ་ཕབ་ནས་
སྒོམ་པའི་ཚེ་དཔྱོད་མི་རིགས་ཏེ། རྟོག་པ་ཐམས་ཅད་མཚན་འཛིན་ཡིན་
པའི་ཕྱིར་སྙམ་ནས་ལྷག་མཐོང་སྒོམ་ཚེ་དཔྱད་ནས་མི་སྐྱོང་བར་འདོད་ན་མི་
འཐད་དེ་རྟོག་པ་ཐམས་ཅད་མཚན་འཛིན་ཡིན་པ་དང་། སོ་སྐྱེས་རྟོག་བྲལ་
གྱིས་བདག་མེད་སྒོམ་འདོད་པ་སྔར་བཀག་ཟིན་པའི་ཕྱིར། རྟོག་པ་ཐམས་
593



ཅད་སྒོམ་པའི་ཚེ་འགོག་ན་གཏན་ལ་འབེབས་པའི་ཚེ་ཡང་འགོག་དགོས་་་་་
པར་ཐལ་བ་ནི་གཞན་ཡང་སོགས་ཏེ་སླའོ། །བདག་མེད་རྟོགས་ནས་དཔྱད་
སྒོམ་མི་དགོས་ན་མཐོང་ལམ་ཐོབ་ནས་ཀྱང་བདག་མེད་མི་སྒོམ་པར་ཐལ་བ་
ནི་གལ་ཏེ་དེ་ལྟར་སོགས་ཏེ། དོན་ནི། མཐོང་ལམ་ཐོབ་ནས་བདག་མེད་
སྒོམ་པ་དོན་མེད་པར་ཐལ། བདག་མེད་རྟོགས་ནས་དཔྱད་སྒོམ་མི་དགོས་
པའི་ཕྱིར་རྟགས་ཁས་ཞེས་པའོ། །སྐྱེ་འཕགས་གཉིས་ཀས་སྤང་བྱ་སྤོང་བའི་
གཉེན་པོ་སྒོམ་དགོས་པ་མཚུངས་པར་བསྟན་པ་ནི། གལ་ཏེ་དེ་ནི་སོགས་ཏེ།
(ཇེ་འཕེལ་དུ་བརྟན་དགོས་ཞེས་པར་བཀྲ་ཤིས་འཁྱིལ་པར་གཉིས་ན་བཏང་དགོས་ཞེས་དང་་་་་་་
དགའ་འབྲས་པར་གཉིས་ན་གཏང་དགོས་ཞེས་འབྱུང)ཁོ་ན་རེ། མཐོང་ལམ་ཐོབ་ནས་
བདག་མེད་སྒོམ་དགོས་པར་ཐལ། སྒོམ་སྤང་རྣམས་བདག་མེད་གོམས་པས་
སྤོང་བ་ལས་བདག་མེད་རྟོགས་པ་ཙམ་གྱིས་མི་སྤོང་བའི་ཕྱིར་ཟེར་ན། འོ་ན་
ལྷག་མཐོང་སྒོམ་པ་ན་ཡང་དཔྱད་ནས་སྐྱོང་དགོས་པར་ཐལ། ཐོས་བསམ་
གྱིས་གཏན་ལ་ཕབ་ནས་ཀྱང་གཏན་ལ་ཕབ་པའི་དོན་གོམས་པར་བྱས་ནས་
རང་བཞིན་མེད་པའི་ངེས་པ་ཇེ་འཕེལ་དུ་གཏོང་དགོས་པ་གང་ཞིག ཅི་
ཙམ་གཏན་ལ་ཕབ་པ་དེ་གོམས་པ་དེ་ཙམ་དུ་ངེས་པ་དྲག་རིང་གསལ་་་་་་
བརྟན་དུ་འགྱུར། དེ་འགྱུར་བ་ལ་གནོད་བྱེད་དང་སྒྲུབ་བྱེད་དུ་མའི་སྒོ་ནས་
བསམ་དགོས་པའི་ཕྱིར། དེ་སྐད་དུ་རྣམ་འགྲེལ་ལས་གསུངས་པའི་ཕྱིར་ཞེས་
པའོ། །ཐབས་ཤེས་གང་སྒོམ་ཡང་ངེས་པ་རྣམ་དག་འདྲེན་པ་ལ་དཔྱད་པ་
དགོས་ཚུལ་ནི་དེ་ལྟ་མ་ཡིན་ན་སོགས་ཏེ། (རང་བཞིན་མེད་པའི་ཞེས་པར་བཀྲ་ཤིས་
594



འཁྱིལ་པར་གཉིས་ན་རང་བཞིན་དུ་ཞེས་འབྱུང་ངོ） གསུམ་པ་ཞི་གནས་གྲུབ་རྗེས་ལྷག་
མཐོང་དཔྱད་ནས་སྒོམ་དགོས་པ་ལ་གཉིས་ལས་ལྷག་མཐོང་འགྲུབ་པ་ཞི་་་་
གནས་གྲུབ་ནས་དཔྱད་དགོས་པ་ནི་དེ་ལྟར་སོགས་ཏེ (ལྟ་བའི་དཔྱད་པ་རྣམས་་་་
ཞེས་པར་སྐུ་འབུམ་པར་མར་དཔྱོད་པ་ཞེས་པ་མ་དག) ཤེར་ཕྱིན་མན་ངག་དང་སྒོམ་་་་་་
རིམ་གསུམ་ལས་གང་གསུངས་དང་། འཇུག་པ་ལས་རྣལ་འབྱོར་བ་ཡིས་
བདག་ནི་འགོག་པར་བྱེད་སོགས་དང་བསམ་གཏན་སྟོན་པ་སེམས་བསྐྱེད་
ལྔ་བར་སོང་ནས་ཤེས་རབ་སྟོན་པ་སེམས་བསྐྱེད་དྲུག་པར་ལྟ་བའི་དཔྱད་པ་
རྣམས་གསུངས་པ་དང༌།： དབུ་མ་སྙིང་བོ་རྩ་འགྲེལ་ལས། ཏིང་ངེ་འཛིན་
སྐྱེས་པའི་འོག་ཏུ་ལྟ་བའི་དཔྱད་པ་བྱ་བར་གསུངས་པ་དང་སྤྱོད་འཇུག་ལས་
བསམ་གཏན་ལེའུར་འབྱུང་བ་བཞིན་ཞི་གནས་བསྒྲུབས་ནས་དེ་ནས་ཤེས་་་
རབ་ལེའུར་འབྱུང་བ་ལྟར་རིགས་པས་དཔྱད་ནས་ལྷག་མཐོང་སྒོམ་པར་་་་་
གསུངས་པའི་ཕྱིར་རོ། །དཔྱད་ནས་སྒོམ་པའི་རིམ་པ་ལ་ལོག་པར་བརྟག་མི་
རིགས་པ་ནི་དེས་ན་ཕར་ཕྱིན་སོགས་ཏེ( ཞི་གནས་ཀྱང་བསྐྱང་དགོས་ཞེས་པར་བཀྲ་་་་
ཤིས་འཁྱིལ་པར་གཉིས་ན་སྐྱོང་དགོས་ཞེས་པ་མ་དག)མཚམས་འདིར། རྩེ་གཅིག་བསམ་
གཏན་ཙམ་ལ་འཁོར་བ་ཡི། །རྩ་བ་གཅོད་པའི་ནུས་པ་མ་མཐོང་ཞིང༌། །ཞི་
གནས་ལམ་དང་བྲལ་བའི་ཤེས་རབ་ཀྱིས། །ཇི་ཙམ་དཔྱད་ཀྱང་ཉོན་མོངས་
མི་ལྡོག་པས། །ཡིན་ལུགས་ཕུ་ཐག་ཆོད་པའི་ཤེས་རབ་དེ། །གཡོ་མེད་ཞི་
གནས་རྟ་ལ་བསྐྱོན་ནས་ནི། །མཐའ་བྲལ་དབུ་མའི་རིགས་པའི་མཚོན་རྣོན་
གྱིས། །མཐར་འཛིན་དམིགས་གཏད་ཐམས་ཅད་འཇིག་བྱེད་པའི། །ཚུལ་
595



བཞིན་དཔྱོད་པའི་ཡངས་པའི་ཤེས་རབ་ཀྱིས། །དེ་ཉིད་རྟོགས་པའི་བློ་གྲོས་
རྒྱས་པར་མཛད། །སོགས་དྲངས་ནས་བཤད་པ་མཛད། གཉིས་པ་འཕྲོས་
དོན་ལ་གསུམ་ལས་སྒོམ་ཐོག་ནས་ལྟ་བ་འཚོལ་བའི་རིམ་པས་མཚན་མ་མེད་
པའི་རྣལ་འབྱོར་ལ་འཇུག་ཚུལ་ནི་སྒོམ་རིམ་བར་བ་སོགས་ཏེ། སྒོམ་རིམ་
བར་བར་དཀོན་མཆོག་སྤྲིན་དྲངས་པ་དེའི་དོན་འདིར་གསུངས་པ་སླའོ། །
བདག་མེད་གཉིས་རྟོགས་པ་ལ་བརྟེན་ནས་མཚན་འཛིན་རྩ་བ་ནས་སྤོང་་་་་་
ཚུལ་ནི་དེས་ན་སྔར་བཤད་པ་སོགས་ཏེ(བུ་མེད་པ་བདེན་པར་ཞེས་པར་འབྲས་ཧོར་་་་
པར་མར་མེད་པར་ཞེས་འབྱུང་བ་མ་དག)བདག་གཉིས་མ་གྲུབ་པར་རིགས་པས་་་་་་་
དཔྱད་ནས་བདག་མེད་ལ་ངེས་པ་དྲང༌། དངོས་པོ་བདེན་པར་མེད་ན་
དངོས་མེད་བདེན་པར་ཇི་ལྟར་ཡོད་སྙམ་ནས་དངོས་མེད་བདེན་པར་མེད་
པར་རྟོགས་ནས་མཚན་འཛིན་ཐམས་ཅད་ལྡོག་པར་འགྱུར་ཏེ། བདེན་
འཛིན་གྱི་རྟོག་པ་ཡིན་ན་དངོས་པོ་དང་དངོས་མེད་བདེན་པར་འཛིན་པའི་
རྟོག་པ་གང་རུང་ཡིན་པས་ཁྱབ་པ་གང་ཞིག ཁྱབ་བྱེད་ལོག་ན་ཁྱབ་བྱ་ལྡོག་
དགོས་པའི་ཕྱིར། བདེན་འཛིན་སྤོང་བ་ལ་ཡུལ་བདེན་མེད་དུ་དཔྱད་དགོས་
པར་བསྟན་པ་ནི་དེ་ལྟར་དངོས་པོ་སོགས་ཏེ། ཕྱེད་པར་བྱ་ཞེས་པ་ཁྱད་པར་
འབྱེད་པར་བྱ་ཞེས་པའི་དོན་ཡིན། གཉིས་པ་རྩོད་པ་སྤོང་བ་ལ་གསུམ་ལས་
དང་པོ་རྟོག་པ་ལས་མི་རྟོག་ཡེ་ཤེས་སྐྱེ་བའི་རྩོད་སྤོང་ལ་གཉིས་ལས་དང་པོ་
རྩོད་པ་འགོད་པ་ནི་གལ་ཏེ་བདག་མེད་སོགས་ཏེ། ཧྭ་ཤང་ན་རེ། བདག་
མེད་ལ་སོ་སོར་རྟོག་ན་ཁྱོད་ལས་མི་རྟོག་ཡེ་ཤེས་སྐྱེ་བ་མི་འཐད་པར་ཐལ།
596



ཁྱོད་རྟོག་པ་ཡིན་པའི་ཕྱིར། ཁྱབ་སྟེ། འབྲས་བུ་དང་རྒྱུ་གཉིས་རྗེས་སུ་
མཐུན་པ་ཡིན་དགོས་པའི་ཕྱིར་ཞེས་ཟེར། ལན་བསྟན་པ་ལ་གཉིས་ལས་
དང་པོ་ལན་དངོས་ནི་འདི་ལ་ནི་སོགས་ཏེ། དོན་ནི་མ་ཁྱབ་སྟེ་རྒྱུ་འབྲས་
རྗེས་སུ་མཐུན་པ་དགོས་ཀྱང་སོ་སོར་རྟོག་པ་ལས་འཕགས་པའི་ཤེས་རབ་སྐྱེ་
བ་མི་འགལ་པའི་ཕྱིར་ཏེ། འོད་སྲུངས་ཀྱི་ལེའུ་དང་སྒོམ་རིམ་བར་བ་ལས་
གསུངས་པ་ལྟར་ཡིན་པའི་ཕྱིར། གཞན་དུ་སོ་སྐྱེས་འཕགས་པ་ཐོབ་པ་མེད་
པར་ཐལ། ལམ་ཟག་བཅས་ལས་ཟག་མེད་འབྱུང་བ་མི་སྲིད་པའི་ ཕྱིར་ཏེ།
རྒྱུ་འབྲས་གཉིས་མི་འདྲ་བའི་ཕྱིར། བདག་མེད་ལ་སོ་སོར་རྟོག་པ་མི་རྟོག་
ཡེ་ཤེས་དང་མཐུན་ཚུལ་ནི་འཕགས་པའི་སོགས་ཏེ། (ཏིང་ངེ་འཛིན་རྒྱལ་པོ་ཞེས་
པར་དགའ་འབྲས་པར་གཉིས་ན་ཏིང་འཛིན་ཞེས་འབྱུང)བདག་མེད་ལ་སོ་སོར་རྟོག་པ་
དང་མི་རྟོག་ཡེ་ཤེས་གཉིས་མཐུན་ཏེ། ཏིང་ངེ་འཛིན་རྒྱལ་པོ་དང་། སྒོམ་
རིམ་ཐ་མ་ལས་གསུངས་པ་ལྟར་མི་རྟོག་ཡེ་ཤེས་བདག་མེད་མངོན་སུམ་དུ་་་
རྟོགས་པའི་བློ་ཡིན་པ་གང་ཞིག དེ་སྐྱེ་བ་ལ་ད་ལྟ་ནས་བདག་མེད་ལ་སོ་
སོར་རྟོག་དགོས་པའི་ཕྱིར། གཉིས་པ་སྟོང་ཉིད་ལ་སོ་སོར་རྟོག་པ་མི་འཐད་
པའི་རྩོད་སྤོང་ལ་གཉིས་ལས་དང་པོ་རྩོད་པ་དགོད་པ་ནི།
༧༩༠
– གལ་ཏེ་ཤེས་རབ་ཀྱི་སོགས་ཏེ ( སྙམ་དུ་དཔྱོད་ན་ཞེས་པར་ཞོལ་པར་་་་་
གསར་དང་དགའ་འབྲས་པར་གཉིས་བཀྲ་ཤིས་འཁྱིལ་པར་གཉིས་བཅས་སུ་སྤྱོད་ན་ཞེས་འབྱུང་
ངོ)ཧྭ་ཤང་ན་རེ། སྟོང་ཉིད་ལ་སོ་སོར་རྟོག་པ་མི་འཐད་པར་ཐལ། ཤེར་ཕྱིན་
ལས་གཟུགས་ལ་སོགས་པ་སོགས་གསུངས་པའི་ཕྱིར་ཟེར། ལན་བསྟན་པ་ལ་
ས
597.



གཉིས་ལས་ལན་དང་པོ་ནི་འདི་འདྲ་བ་སོགས་ཏེ། དེ་དག་སྟོང་བའོ་སྙམ་དུ་
བཟུང་བ་ལ་བྱ་བ་མ་ཡིན་པར་ཐལ། སྟོང་ཉིད་བདེན་པར་བཟུང་བ་ལ་བྱེད་
པའི་ཕྱིར། དེར་ཐལ། དེ་ལྟར་མ་ཡིན་ན་མདོ་དང་བསྟན་བཅོས་དེ་དག་ལ་
འགལ་འདུ་ཡོད་པར་འགྱུར་བའི་ཕྱིར་རོ། །བདེན་འཛིན་གྱི་གཉེན་པོ་རྣམ་
པར་མི་རྟོག་པའི་དོན་བཤད་པ་ལ་གསུམ་ལས། བདེན་འཛིན་སྤོང་བ་ལ་
བདེན་འཛིན་གྱི་ཞེན་ཡུལ་མེད་པར་ངེས་དགོས་པ་ནི་དེས་ན་དེ་དག་སོགས་
ཏེ། བློ་འཁྲུལ་མ་འཁྲུལ་ནི་བཟུང་བ་ལྟར་གྱི་ཡུལ་ཡོད་མེད་ཁོ་ན་ལ་ཐུག་
པའི་ཕྱིར་རོ(བཟུང་བ་ལྟར་གྱི་ཞེས་པར་ལྷུན་རྩེ་པར་མར་བལྟར་གྱི་ཞེས་འབྱུང)བདེན་་་་་་
འཛིན་གྱི་ཞེན་ཡུལ་མེད་པར་ངེས་པ་ལ་མི་རྟོག་པ་ཙམ་གྱིས་མི་ཆོག་པ་ནི་དེ་
ལྟར་བྱས་ནས་སོགས་ཏེ། བདེན་མེད་གཏན་ལ་ཕབ་ནས་བདེན་པར་
མི་རྟོག་པར་འཇོག་ན་རང་ལུགས་ལའང་འདོད་མོད་ཀྱང་ཤེས་རབ་ཀྱིས་་་་
དཔྱད་པ་སྔོན་དུ་སོང་བའི་མི་རྟོག་པ་ལས་མི་རྟོག་པ་ཙམ་གྱིས་ཆོག་པ་མིན་
ཏེ། སྒོམ་རིམ་ཐ་མ་ལས་དཀོན་མཆོག་སྤྲིན་དང་ལང་གཤེགས་དྲངས་ནས་
གསུངས་པ་ལྟར་དང༌། གཟུགས་ནས་རྣམ་མཁྱེན་གྱི་བར་གང་ལའང་བློས་
མི་གནས་པར་གཞུང་མང་པོ་ནས་གསུངས་པ་རྣམས་ཀྱང་དེ་དག་གནས་་་་་
པར་བྱ་བའི་ཡུལ་དུ་བདེན་པར་བཟུང་བ་མིན་པའི་ཕྱིར་ཏེ། དེ་ལྟར་མ་ཡིན་
ན་ཕྱིན་དྲུག་ལ་སོགས་པ་ལ་ཡང་ཟབ་དོན་བསམ་གྱིས་མི་ཁྱབ་པར་གསུངས་
པའི་དགོངས་པ་བསྟན་ནས་སོ་སོར་རྟོག་པའི་ཤེས་རབ་ཀྱི་ཡུལ་ཡིན་པར་་་་་
སྒྲུབ་པ་ནི་དེས་ན་གསུང་རབ་སོགས་ཏེ། མདོ་ལས་ཟབ་དོན་བསམ་གྱིས་མི་
598



ཁྱབ་པ་དང་བློ་ལས་འདས་པར་གསུངས་པ་རྣམས་སོ་སོར་རྟོག་པའི་ཤེས་་་་
རབ་ཀྱིས་ཚུལ་བཞིན་དཔྱོད་པ་འགོག་པ་མ་ཡིན་ཏེ། དེས་ནི་ཟབ་དོན་ཐོས་
བསམ་ཙམ་གྱིས་རྟོག་པར་རློམ་པ་དགག་པའི་ཕྱིར་འཕགས་པའི་སོ་སོར་་་་་
རང་རིག་ལས་བསམ་པ་གཞན་གྱི་ཡུལ་མ་ཡིན་པར་སྟོན་པ་དང་། ཟབ་དོན་
བདེན་པར་བཟུང་ནས་ཚུལ་བཞིན་མ་ཡིན་པར་སེམས་པ་དགག་པའི་ཕྱིར་
དེ་ལྟར་གསུངས་པ་ཡིན་པར་འོད་སྲུང་ལེའུ་དང་རྣམ་པར་མི་རྟོག་པ་ལ་་་་་
འཇུག་པའི་གཟུངས་དང་སྒོམ་རིམ་ལས་གསུངས་པ་ལམ་རིམ་འདིར་གསལ་
བ་ལྟར་རོ། །གསུམ་པ་ཤིང་རྟ་ཆེན་པོ་གང་རུང་གི་གཞུང་དང་བསྟུན་ནས་
ལྟ་བ་འཚོལ་དགོས་པར་བསྟན་པ་ལ་གསུམ་ལས་དང་པོ་དངོས་ནི་མདོར་ན་
ཐེག་པ་སོགས་ཏེ། ཞི་ལྷག་སྐྱོང་ཚུལ་དང་ཟུང་དུ་འབྲེལ་ཚུལ་སོགས་གང་
ལ་ཞིབ་པར་ཤེས་དགོས་པའི་གཞུང་དང་ཀླུ་སྒྲུབ་ཀྱི་དགོངས་པ་མཐར་ཐུག་
པའི་ཡང་དག་པའི་ལྟ་བ་བློས་མི་ལྕོགས་ན་འཕགས་པ་ཐོགས་མེད་ཀྱི་ལུགས་
འདིའི་ལྟ་བ་རྟོགས་ནའང་ངོ་མཚར་བར་གསུངས་སོ། །ཟབ་དོན་མི་རྒྱས་
པའི་གཞུང་ལ་གཞུང་གཞན་ལས་ཁ་འགེངས་དགོས་པ་ནི་ཐེག་པ་ཆེན་པོའི་
སོགས་ཏེ། ་ མདོ་གང་ནས་ཟབ་དོན་མི་རྒྱས་པ་དེར་རྒྱས་པ་ནས་དྲངས་
དགོས་པས་བླ་མའི་མཚན་ཉིད་ཐེག་པ་ཐམས་ཅད་ལ་མཁས་དགོས་ཚུལ་་་་་
གསུངས་སོ། །གསུམ་པ་སྐྱོང་ཚུལ་གྱི་གནད་བསྡུས་པ་ལ་བཞི་ལས་རང་
ལུགས་ཀྱི་སྐྱོང་ཚུལ་དངོས་ནི་སྔར་བཤད་པ་ལྟར་སོགས་ཏེ། དཔྱད་པ་མང་
ནས་འཇོག་དུས་གནས་ཆ་ཆུང་ན་འཇོག་སྒོམ་དང༌། འཇོག་སྒོམ་མང་བས་
599



གནས་ཆ་ཆེར་སོང་ནས་དཔྱད་སྙིང་མི་འདོད་ན་དཔྱད་པ་ཆེ་དགོས་པར་་་་་
བསྟན་ཏེ། ལྷག་མཐོང་སྒོམ་པའི་སྦྱོར་བ་སོགས་བྱེད་པ་ནི་སྦྱོར་བ་དང་ ་
སོགས་ཏེ། སྦྱོར་བའི་ཆོས་དྲུག་དང་མཇུག་དུ་བསྔོ་སྨོན་བྱ་ཚུལ་སོགས་སྐྱེས་
བུ་ཆུང་ངུའི་སྐབས་བཤད་པ་ལྟར་རོ། །
དེ་དག་ལས་འཕྲོས་པའི་དོན་ནི་དེ་ལྟར་བདག་མེད་པའི་སོགས་ཏེ།
འདིར་གལ་ཆེ་བ་ནི་རང་གི་མ་རིག་པས་ཇི་ལྟར་སྒྲོ་བཏགས་པའི་འཛིན་་་་་
སྟངས་སུན་ཕྱུང་བའི་སྒོ་ནས་དེའི་ལྡོག་ཕྱོགས་རང་བཞིན་གྱིས་སྟོང་བའི་་་་
སྟོང་བ་ཉིད་ཀྱི་སྟེང་དུ་ངེས་པ་ཤུགས་དྲག་བསྐྱེད་ནས་སྟོང་ཉིད་སྒོམ་དགོས་
ཀྱི། བདག་འཛིན་དང་མ་རིག་པའི་འཛིན་སྟངས་སུན་མ་བྱུང་བར་སྟོང་
ཉིད་ཟུར་བ་ཞིག་ལ་བྱས་ནས་བསྒོམས་ཀྱང་བདག་འཛིན་གཉིས་ལ་ཅི་ཡང་
མི་གནོད་པས། འདྲེ་ཤར་སྒོར་གནོད་པ་ལ་གླུད་ནུབ་སྒོར་གཏོང་བ་དང་
འདྲའོ་ཞེས་གོང་མ་རྣམས་ཡང་ཡང་གསུངས་པ་ནི་ཤིན་ཏུ་མད་པར་སྣང་
ངོ༌། །ཞེས་པ་འདི་གནད་ཆེ་ས་ཞིག་ཡིན། དེ་ཡང་ལྷག་མཐོང་སྐྱེ་བའི་
ཚུལ་ནི་སྔར་སེམས་གནས་ཐབས་ཀྱི་ཏིང་ངེ་འཛིན་དགུའི་སྒོ་ནས་ཞི་གནས་
མཚན་ཉིད་པ་གྲུབ་ཟིན་མ་ཉམས་པར་ཡོད་པའི་ཤིན་སྦྱངས་དེ་ཙམ་གྱིས་་་་
ལྷག་མཐོང་མི་ཐོབ་ཅིང་། དེའི་སྟེང་དུ་གང་ཟག་གི་བདག་མེད་ལྟ་བུར་
མཚོན་ན། སྔར་བཤད་པ་བཞིན་རྣམ་བདུན་གྱི་དཔྱད་པ་ལ་བརྟེན་ནས་
ཕུང་བོ་ལྔའི་སྟེང་དུ་ངར་འཛིན་ལྷན་སྐྱེས་ཀྱིས་བཟུང་བ་ལྟར་གྱི་ང་རང་་་་་
བཞིན་གྱིས་གྲུབ་པ་གཏན་ནས་མེད་པའི་ངེས་པ་ལྷང་གིས་བྱུང་བ་ན། དེ་
600
，
..
， .
.
--
， ，
༈
༔ ༔
༔
༔ ，， ，
，
༈ ༔ ༔#*，
， # #
་སྐ 4，"
, "* ཏྟཱ;•*#ད
༌ནtཁ 4
#t: +
སr
+
+
E
+
, ***
=
=
•
-
**，
，，
*,
***
，，
，
-
-
-• •• ，,
4
-
-
-
-，



ཉིད་ཀྱི་དམིགས་པ་དྲན་པས་མ་བརྗེད་པར་བཟུང༌། ཤེས་བཞིན་གྱིས་བྱིང་
རྒོད་བཀག་ལ་མཉམ་པར་བཞག འཛིན་སྟངས་ཤུགས་ཞན་པ་དང༌། མི་
གསལ་བར་འགྲོ་གྲབས་བྱེད་ན་སླར་ཡང་རྣམ་བདུན་གྱི་དཔྱད་པ་སོགས་་་་་
སྔར་བཞིན་བྱས་ནས་ངེས་པ་ཤུགས་ཅན་རྙེད་པའི་ཚེ་དེ་ལ་རྩེ་གཅིག་ཏུ་་་་་་
བཞག དེ་ལྟར་སྟོང་ཉིད་ལ་གནས་ཆ་བཙལ། གནས་ཆ་རྙེད་པ་ན། འཇོག་
སྒོམ་བརྟན་པོའི་ངང་ནས་རྣམ་བདུན་ལ་སོགས་པའི་དཔྱོད་པ་དཔེར་ན།
མཚོ་ཤིན་ཏུ་དྭངས་པ་རླུང་གིས་མི་གཡོ་བའི་ནང་དུ་ཉེའུ་འཁྱུག་པ་ལྟ་བུ་སྟེ།
དེ་ལྟར་གནས་ཆ་དང་སོ་སོར་རྟོག་པའི་ཤེས་རབ་ཆ་མཉམ་པའི་ཚུལ་གྱིས་་་
ཡུན་རིང་གོམས་པར་བགྱིས་པས་སྔར་བཞིན་སེམས་གནས་དགུ་རིམ་གྱིས་་་་
བསྒྲུབས་པའི་མཐར་དཔྱད་པ་རང་སྟོབས་ཀྱིས་དྲངས་པའི་ཤིན་སྦྱངས་ཁྱད་
པར་ཅན་སྔར་ཞི་གནས་ཐོབ་དུས་ཀྱི་དེ་ལས་ཀྱང་ཆེས་ལྷག་པ་ཞིག་ཐོབ་སྟེ་
དཔྱད་སྒོམ་འདི་ཉིད་འཇོག་སྒོམ་དུ་འབད་རྩོལ་མི་བྱེད་པར་འགྲོ་བ་ཞིག་་་་་
ནམ་བྱུང་ན་དེའི་ཚེ་སྟོང་ཉིད་ལ་དམིགས་པའི་ལྷག་མཐོང་དངོས་གནས་པ་
ཐོབ་ཅིང་། ཞི་ལྷག་ཟུང་འབྲེལ་ཐོབ་པ་ཡིན་ནོ། །སྒོམ་ཚུལ་འདི་དག་ཤིང་རྟ་
ཆེན་པོ་དང་དམ་པ་གོང་མའི་དགོངས་པར་བསྟན་པ་ནི། །
སྒོམ་ཚུལ་དེ་དག་སོགས་ཏེ། པོ་ཏོ་པའི་བེའུ་བུམ་ཞེས་པ་དགེ་
བཤེས་པོ་ཏོ་པའི་གསུང་སྒྲོས་ཟིན་བྲིས་སུ་བཏབ་པ་དགེ་བཤེས་དོལ་པས་་་་
བསྒྲིགས་པ་མགུར་ཚིག་ལྟ་བུར་ཡོད་པ་དེ་གླེགས་ཐུམ་སྔོན་པོ་ཞིག་གིས་་་་་
601



གཅུད་ནས་བཞག་པ་ལ་བེའུ་བུམ་སྔོན་པོ་ཟེར་བ་ཡིན། ང་ཚོ་དགེ་ལྡན་པ་
ལ་སྟོང་ཉིད་སྒོམ་པའི་མན་ངག་བླ་མཆོད་དང་ཕྱག་ཆེན་སྦྲགས་མའི་ཁྲིད་་་་་
ཡོད་ལ། པཎ་ཆེན་བློ་བཟང་ཆོས་རྒྱན་བར་ཞལ་ཤེས་སྙན་བརྒྱུད་ཡིན་པ་ལ།
ཁོང་ལ་ཁྱབ་གདལ་དུ་ཡི་གེར་འགོད་པའི་བརྡ་བྱུང་ནས་ཕྱག་ཆེན་རྩ་བ་་་་་
རྒྱལ་བའི་གཞུང་ལམ་དང་དེའི་རང་འགྲེལ་དང་བཅས་པ་བརྩམས་པ་དེ་ལ་
ཁྲིད་རྒྱུན་ཀྱང་ཡོད། བེའུ་བུམ་གྱི་དོན་ནི་ཁ་ཅིག་གིས་ཐོག་མར་ཐོས་བསམ་
གྱི་དུས་ན་དོན་དམ་དཔྱོད་བྱེད་ཀྱི་རིགས་པས་ཡུལ་རང་བཞིན་གྱིས་མེད་པ་
གཏན་ལ་ཕབ་པར་བྱས་ལ། དེ་ནས་སྒོམ་པ་རང་གི་དུས་སུ་དཔྱད་པ་
ཅི་ཡང་མི་བྱེད་པར་མི་རྟོག་པ་འབའ་ཞིག་སྒོམ་པར་བྱེད་དགོས་པ་ཡིན་ནོ་
ཟེར། དེ་འདྲའི་སྒོམ་ལུགས་དེ་ལྟ་བུ་བྱས་ན་ནི་ཐོས་བསམ་གྱི་དུས་གཏན་ལ་
ཕབ་པའི་སྟོང་ཉིད་དེ་དང་འབྲེལ་མེད་པའི་སྟོང་ཉིད་ཡིན་ལ་གཞན་ཞིག་་་་
སྒོམ་པའི་དུས་ན་ལོགས་སུ་བསྒོམས་པར་བྱས་པ་ཡིན་པའི་ཕྱིར་ན། མ་རིག་
པའི་བདེན་འཛིན་གྱི་གཉེན་པོར་མི་འགྱུར་རོ། །དེ་ལྟ་བུ་ཡིན་པས་ན་ཐོས་
བསམ་གྱིས་གཏན་ལ་ཕབ་པའི་དུས་དེ་ལྟར་སྒོམ་པའི་དུས་ཉིད་ནའང་དོན་
དམ་ལ་དཔྱོད་པའི་གཅིག་དང་དུ་བྲལ་གྱི་གཏན་ཚིགས་དང་རྟེན་འབྲེལ་གྱི་
གཏན་ཚིགས་དང་རྡོ་རྗེ་གཟེགས་མའི་གཏན་ཚིགས་ལ་སོགས་པ་དཔྱོད་པ་
པོ་རང་ཉིད་གང་ལ་གོམས་པའི་གཏན་ཚིགས་དེའི་སྒོ་ནས་དམིགས་པ་དེ་ལ་
སོ་སོར་བརྟག་ཅིང་བསྒོམས་པར་བྱས་ལ་དེ་ནས་དེ་ལྟར་བརྟགས་པའི་དོན་
དེ་ཉིད་ལ་མི་དཔྱོད་པར་ཅུང་ཟད་མི་རྟོག་པའི་ངང་ཉིད་དུའང་གནས་པར་
602



བྱ་ཞེས་པའོ། །ཇོ་བོའི་དབུ་མའི་གདམས་ངག་འདི་ཇོ་བོའི་ཆོས་ཆུང་བརྒྱུ་
རྩའི་ནང་དུ་ཡོད། བཞི་བ་བསྒོམས་པས་ལྷག་མཐོང་གྲུབ་པའི་ཚད་ལ་
གསུམ་ལས་ལྷག་མཐོང་གྲུབ་ཚད་དངོས་ནི་དེ་ལྟར་སོགས་ཏེ། ཞི་གནས་
གྲུབ་པའི་སྟེང་ནས་སོ་སོར་རྟོག་པས་དཔྱད་ནས་ཤིན་སྦྱངས་ཁྱད་པར་བ་མ་
སྐྱེས་ཚུན་ཆད་ལྷག་མཐོང་རྗེས་མཐུན་པ་དང་དེ་འདྲའི་ཤིན་སྦྱངས་སྐྱེས་པ་
ནས་ལྷག་མཐོང་མཚན་ཉིད་པ་ཡིན་ལ་དེ་ཡང་བཞག་སྟོབས་ཀྱིས་ཤིན་་་་་
སྦྱངས་དྲངས་པ་དང་མི་འདྲ་བར་དཔྱད་སྟོབས་ཀྱིས་ཤིན་སྦྱངས་དྲངས་པ་
ཞིག་དགོས་ཤིང་དེ་ནི་ཇི་ལྟ་ཇི་སྙེད་ལ་དམིགས་པའི་ལྷག་མཐོང་གཉིས་ཀ་
ལ་འདྲའོ། །དེ་ལྟར་དགོངས་འགྲེལ་དང་ཤེར་ཕྱིན་མན་ངག་ལྟར་རོ། །དེ་ལ་
འཁྲུལ་བ་དགག་པ་ལ་གཉིས་ལས་དང་པོ་གཞན་ལུགས་དགག་པ་ནི་ཇི་ལྟ་
བ་ལ་སོགས་ཏེ། (རླུང་གིས་མ་བསྐྱོད་པ་ཞེས་པར་སྐུ་འབུམ་པར་མར་མི་བསྐྱོད་ཞེས་དང་ངོ་
ན་གཟུང་བའི་ཞེས་པར་བཀྲས་འཁྱིལ་པར་གཉིས་ན་བཟུང་ཞེས་འབྱུང་བ་མ་དག) བོད་དགུ་
ན་རེ། བསྒོམས་པས་ཡུལ་ཡུལ་ཅན་གྱི་གཉིས་སྣང་རགས་པ་འགགས་ནས་
སེམས་གསལ་རིག་དྭངས་པ་གསུམ་ལྡན་རིང་དུ་གནས་པ་མཉམ་བཞག་་་་་་
ནམ་མཁའ་ལྟ་བུའི་སྐྱོང་ཚུལ་དང་། ཕྱི་ནང་གི་ཡུལ་སྣང་འཇའ་ཚོན་དང་།
དུ་བ་སྲབ་མོ་འདྲ་བ་ལ་སེམས་རིང་དུ་གནས་པ་དང་ཡིད་ཤེས་ཀྱི་ངོ་ན་་་་་་་
དམིགས་གཏད་མེད་པར་སྣང་བ་བན་བུན་ཤར་བ་སྒྱུ་མ་ལྟ་བུའི་སྐྱོང་ཚུལ་
དུ་སྨྲ་བ་མི་འཐད་དེ། དེ་ནི་དབུ་མ་ནས་བཤད་པའི་མཉམ་རྗེས་སྐྱོང་ཚུལ་
རྣམ་དག་མ་ཡིན་པའི་ཕྱིར་ཏེ། ལྟ་བ་ལ་བློ་ཁ་མ་ཕྱོགས་པས་ཀྱང་གནས་ཆ་
སར
603



བསྐྱངས་ན་དེ་ལྟ་བུ་འཆར་བའི་ཕྱིར་དང་། ཇི་ལྟ་བ་ལ་དམིགས་པའི་འཇོག་
སྒོམ་དང༌། དཔྱད་སྒོམ་བྱེད་པའི་ལྷག་མཐོང་སྒོམ་པར་འགྲོ་མི་འགྲོའི་ཚད་
བདག་མེད་ཀྱི་ལྟ་བ་གང་རུང་མ་ནོར་བའི་གོ་བ་རྙེད་ནས་དེ་ལ་དམིགས་ཏེ་
བསྒོམས་པ་ཡིན་མིན་ལས་གཞན་གྱིས་འབྱེད་མི་ནུས་པའི་ཕྱིར་རོ། །རང་
ལུགས་བཞག་པ་ནི། འདི་ལྟར་སྒྱུ་མ་ལྟ་བུའི་སོགས་ཏེ། ནམ་མཁའ་ལྟ་བུ་
དང་སྒྱུ་མ་ལྟ་བུའི་དོན་སྔར་རྒྱས་པར་ཞུས་པ་ལྟར་རོ། །ལམ་རིམ་གྱི་བླ་མ་
གོང་མས་གསུངས་ཚུལ་ལ་དཔྱད་པ་ལ་གཉིས་ལས་འདོད་པ་དགོད་པ་ནི་་་་
དགེ་བཤེས་སོགས་ཏེ། བོགས་ཆུང་བ་ནི་སྐྱེད་ཆུང་བ་དང་ཉི་མ་འུད་འུད་
བཅད་ནས་ཞེས་པ་ཉི་མའི་གྲིབ་མ་ཤར་ཤར་སོང་ནས་ཞེས་པའི་དོན། དང་
པོ་གང་ཟག་གི་བདག་མེད་སྒོམ། དེ་ནས་ཆོས་ཀྱི་བདག་མེད་བསྒོམ་སྟེ། དེ་
གཉིས་ཀྱང་བྱིང་རྒོད་དང་བྲལ་ཕྱིར་ཐུན་བཅུ་དྲུག་ཏུ་བྱས་ཏེ་བསྒོམས་པས་
ཡུན་ཐུང་བསྒོམས་ནས་ཡུན་རིང་སོང་སྙམ་པ་འཆར་བ་ན་སེམས་མ་ཟིན་པ་
དང་ཡུན་རིང་བསྒོམས་ཀྱང་ཡུན་ཐུང་ལས་མ་སོང་སྙམ་པ་འཆར་ན་སེམས་
ཟིན་པ་ཡིན་པས་སེམས་ཟིན་ན་ཉོན་མོངས་ཆུང་བ་དང་གཉིད་སྲབ་པ་་་་་་
འབྱུང་། དེ་ནས་སྔ་དྲོ་སོགས་ཐུན་རེ་འཁྱོངས་པ་ན། མི་རྟོག་གསལ་དྭངས་
ཕྲ་བའི་མཚན་ཉིད་བཞི་ལྡན་དུ་སྐྱེ་བ་དེ་མི་རྟོག་ཡེ་ཤེས་དང་རྗེས་སུ་མཐུན་
ལ་མི་རྟོག་ཡེ་ཤེས་ལ་བལྟས་ན་རང་གི་ངོ་བོ་རྟོག་པ་ཡིན་པས་ཕྱིན་ཅི་ལོག་་་་
ཡིན་པར་དབུས་མཐའ་ལས་གསུངས་པ་ལྟར་ཡིན་ཞེས་དགོན་པ་བ་ནས་་་་་
བརྒྱུད་པའི་ལམ་རིམ་གྱི་གདམས་ངག་རྣམས་འཆད་དོ། །དེ་ལ་དཔྱད་པ་ནི་
604



དབུས་མཐའ་ལས་སོགས་ཏེ། དབུས་མཐའ་ནས་གསུངས་པ་ལྟར་སོ་སྐྱེའི་ལྟ་
བ་དང་རྗེས་མཐུན་དང་ཕྱིན་ཅི་ལོག་ཏུ་བཤད་དོན་ལམ་རིམ་དེ་དག་ལས་་་
བཤད་པ་རང་ལུགས་ལ་འཐད་ཀྱང་མཚན་ཉིད་བཞི་ལྡན་དུ་སོང་མ་སོང་་་་
འདྲ་སྟེ། ལྟ་བ་མ་ནོར་བའི་དོན་གཏན་ལ་ཕབ་ནས་ཚུལ་བཞིན་བསྒོམས་ན་
བདག་མེད་པའི་དོན་བསྒོམས་པ་གང་ཞིག ལྟ་བ་མ་ནོར་བ་མེད་ན་མཚན་
ཉིད་བཞི་ལྡན་དུ་སོང་ཡང་ཡང་དག་པའི་དོན་བསྒོམས་པར་འཇོག་མི་ནུས་
པའི་ཕྱིར་རོ། །ལག་ལེན་ནི། སྔར་བཤད་པ་ལྟར་གནས་ཕུན་སུམ་ཚོགས་
པར་སྦྱོར་བའི་ཆོས་དྲུག་གནད་འགྲོ་སྔོན་དུ་བཏང་། བཤེས་གཉེན་བསྟེན་
ཚུལ་ནས་རྒྱལ་སྲས་ཀྱི་སྤྱོད་པའི་བར་ལ་ཤར་སྒོར་ཚུན་ཆད་ཀྱིས་སྦྱངས། དེ་
ནས་ལྟ་བ་སྒོམ་པ་ཙམ་ཡིན་ན་དགག་བྱ་ལེགས་པར་ངོས་ཟིན་པར་བྱས་་་་་
ནས་རྣམ་བདུན་དང་མཐའ་བཞི་སྐྱེ་འགོག་གཉིས་ཀྱིས་གང་ཟག་དང་ཆོས་
ཀྱི་བདག་འཛིན་གྱི་ཞེན་ཡུལ་ལེགས་པར་འགོག་ཅིང་། མི་ཁེགས་ན་ཡང་
ཐུན་མཚམས་སུ་ཚོགས་གསོག་སྒྲིབ་སྦྱོང་ལ་འབད་པ་དང༌། བཤེས་གཉེན་
གྱི་གདམས་ངག་དང་། . རང་གི་གོ་བ་བསྡུར་ཏེ་གོ་བ་ཇེ་ཟབ་ཇེ་ཟབ་ཏུ་
བཏང་ནས་ཐུན་དངོས་ལ་སོ་སོར་རྟོག་པས་དགག་བྱ་ཅི་ཁེགས་བྱ་བ་དང༌། །
ཐུན་མཚམས་ཀྱི་ཉམས་ལེན་རྣམས་དཀྱུས་ལྟར་སྦྱར་ན་ཅི་ཞིག་ལྟར་ལ་ཆོས་
རྣམས་ཀྱི་གནས་ལུགས་མཐར་ཐུག་ཀླུ་སྒྲུབ་ཡབ་སྲས་ཀྱི་དགོངས་པ་བཞིན་
རྟོགས་ནུས་ལ། ལྷག་མཐོང་སྒོམ་པ་ཞིག་ཡིན་ན་ཇི་ལྟ་བ་དང་ཇི་སྙེད་པ་
གང་རུང་ལ་དམིགས་པའི་ཞི་གནས་ཐོབ་པར་བྱས་པའི་སྟེང་ནས་དེ་གས་་་་
625



རུང་དང་ཁྱད་པར་ཇི་ལྟ་བ་ལ་དམིགས་ཏེ་དཔྱད་སྟོབས་ཀྱིས་དྲངས་པའི་་་་
ཤིན་སྦྱངས་ཅི་སྐྱེ་ལ་འབད་ནས་སྲིད་མཚོའི་ཕ་རོལ་དུ་བགྲོད་པར་བྱའོ། །
— གསུམ་པ་ཞི་ལྷག་དེ་གཉིས་ཟུང་དུ་འབྲེལ་བའི་ཚུལ་ལ་གཉིས་་་
ལས། དེ་ཡང་ཞི་ལྷག་གཉིས་ཟུང་དུ་འབྲེལ་ཚུལ་དངོས་ལ་གསུམ་ལས་ཞི་
ལྷག་ཟུང་འབྲེལ་གྲུབ་པའི་ཚད་ནི་དེ་གཉིས་སོགས་ཏེ། （ལྷག་དགུ་བོ་གང་ཡིན་པ་
ཞེས་པར་ཞོལ་པར་གསར་དང་དགའ་འབྲས་པར་གཉིས་བཀྲ་ཤིས་འཁྱིལ་པར་གཉིས་རྣམས་སུ་་་་
དགུ་བ་ཞེས་འབྱུང）དེ་ཡང་ཉན་ས་དང་སྒོམ་རིམ་ཐ་མ་ལས་གསུངས་པ་ལྟར་ཞི་
ལྷག་གཉིས་ཟུང་འབྲེལ་འབྱུང་བ་ལ་ཞི་ལྷག་གཉིས་ཀ་འཐོབ་དགོས། དེ་
ཡང་ཞི་གནས་ལ་བརྟེན་ནས་དཔྱད་སྒོམ་བྱས་པའི་མཐུས་ཡིད་བྱེད་བཞི་་་་
རིམ་གྱིས་སྐྱེས་ཏེ་ཡིད་བྱེད་བཞི་བ་མངོན་པར་འདུ་བྱེད་པ་མེད་པར་རང་
གི་ངང་གིས་འཇུག་པའི་ཡིད་བྱེད་སྐྱེས་པ་ན་ཞི་ལྷག་ཟུང་འབྲེལ་དུ་འགྲོའོ། །
ཞི་ལྷག་ཟུང་འབྲེལ་གྱི་དོན་ནི་འོ་ན་དེ་འདྲ་བ་སོགས་ཏེ། དེ་ལ་ཞི་གནས་
དང་ལྷག་མཐོང་ནི་ཟུང་ཡིན་ལ། འབྲེལ་བ་ནི་ལྡན་པ་སྟེ། ཕན་ཚུན་
བཅིངས་ནས་འཇུག་པའོ་ཞེས་ཤེར་ཕྱིན་མན་ངག་ལས་གསུངས་པ་ལྟར་ཞི་
ལྷག་ཟུང་འབྲེལ་མ་ཐོབ་པར་དཔྱད་འཇོག་གཉིས་སོ་སོར་དགོས་ཏེ། དེ་མ་
ཐོབ་པར་སོ་སོར་རྟོག་པའི་དཔྱད་སྒོམ་གྱིས་མི་རྟོག་པའི་གནས་ཆ་ཞི་གནས་
འདྲེན་མི་ནུས་པའི་ཕྱིར། དེ་གཉིས་ཐོབ་ན་ཟུང་འབྲེལ་གྲུབ་པ་ཡིན་ཏེ། དེ་
ཐོབ་ནས་སོ་སོར་རྟོག་པས་དཔྱད་སྒོམ་བྱས་པས་ཞི་གནས་འདྲེན་ནུས་པའི་
ཕྱིར་རོ། །
606



འཁྲུལ་བ་སྤོང་པ་ནི་འོ་ན་སྔར་སོས་ཏེ། （སོ་སོར་དཔྱད་པས་ཞེས་པར་དགའ་
འབྲས་པར་གཉིས་ན་སོ་སོར་བཅད་པས་ཞེས་འབྱུང》 གཞན་དག་ན་རེ། ལམ་རིམ་དུ།
འོ་ན་དེ་འདྲ་བ་ནས་མི་ནུས་ཞེས་ཞི་ལྷག་ཟུང་འབྲེལ་མ་ཐོབ་པར་དཔྱད་་་་་
སྒོམ་གྱིས་གནས་ཆ་འདྲེན་མི་ནུས་པར་བཤད་པ་དང་། ལྷག་མཐོང་སྒྲུབ་
སྐབས་ཀྱང་དེའི་ཚེ་དཔྱད་སྒོམ་མང་བས་གནས་ཆ་ཆུང་དུ་འགྲོ་ཞེས་དཔྱད་
སྒོམ་གྱིས་གནས་ཆ་མི་འགྲུབ་པར་བཤད་པ་རེ་རེ་ནས་མི་འཐད་པར་ཐལ།
སྔར་ལྷག་མཐོང་གྲུབ་ཚད་བཤད་པའི་སྐབས་དཔྱད་སྒོམ་བྱས་པ་དེའི་ཞེས་
པ་ནས་འདྲ་བ་ཡིན་ནོ་ཞེས་ཤིན་སྦྱངས་རང་སྟོབས་ཀྱིས་འདྲེན་ཐུབ་ན་ནས་
སྙམ་དུ་མི་གཟུང་ངོ་ཞེས་ཞི་གནས་གྲུབ་ནས་ལྷག་མཐོང་སྒྲུབ་པ་ན་དཔྱད་་་
པས་གནས་ཆ་ཆུང་དུ་མི་འགྲོ་བར་མ་ཟད་གནས་ཆ་འགྲུབ་པར་བཤད་པའི་
ཕྱིར་ཟེར་ན། མ་ཁྱབ་སྟེ། དེ་གཉིས་ལ་འགལ་བ་མེད་པའི་ཕྱིར་ཏེ། ཞི་
གནས་གྲུབ་ནས་དཔྱད་སྒོམ་གྱིས་གནས་ཆ་འགྲུབ་པར་བཤད་པ་ཞི་གནས་
མ་གྲུབ་གོང་དཔྱད་འཇོག་སྤེལ་ན་ཞི་གནས་འགྲུབ་མི་སྲིད་པ་དང༌། ཞི་
གནས་གྲུབ་ནས་ལྷག་མཐོང་སྒྲུབ་པ་ན་དཔྱད་འཇོག་སྤེལ་ན་ཞི་གནས་་་་་་
འགྲུབ་པའི་ཁྱད་པར་སྟོན་པ་དང་། ལྷག་མཐོང་འགྲུབ་ཁ་མར་དཔྱད་སྒོམ་
གྱིས་ཀྱང་ཞི་གནས་འདྲེན་ནུས་པའི་སྐབས་ཤིག་ཡོད་པ་ཤེས་པའི་ཕྱིར་དུ་ཞི་
གནས་གྲུབ་ནས་དཔྱད་སྒོམ་གྱིས་གནས་ཆ་འགྲུབ་ཅེས་བཤད་པ་ཡིན་པའི་
ཕྱིར་རོ། །
6 07



༨ ༠༥
ལམ་སྤྱིའི་བསྡུ་བ་ལ་གསུམ་ལས་རྗེས་འགྲོའི་སྒོ་ནས་ཆོས་སྐོར་
སོ་སོའི་དོན་བསྡུ་བ་ལ་བཞི་ལས་སྐྱེས་བུ་ཆུང་ངུ་དང་ཐུན་མོང་བའི་ཆོས་་་་
སྐོར་གྱི་དོན་བསྡུ་བ་ནི་ཐོག་མར་སོགས་ཏེ། བདར་ཤ་བཅད་པ་ནི་བརྟགས་
དཔྱད་ཞིབ་ཏུ་བྱས་ཏེ་དོགས་པ་ལེགས་པར་བཅད་པའི་དོན་ཏེ། དཔེར་ན།
གསེར་བརྟག་པའི་ཚེ་དང་པོར་མེར་བསྲེགས། བར་དུ་བཅད། མཐར་རྡོ་ཀ་
ཤི་པ་ལ་བདར་ནས་ཐག་བཅད་པ་བཞིན་ནོ། །ལམ་རིམ་འདིའི་ཆེད་དུ་བྱ་
བའི་གདུལ་བྱ་ཆོས་ཅན། ཁྱོད་ཀྱིས་ཐོག་མར་བཤེས་གཉེན་བསྟེན་ཚུལ་ལ་
བདར་ཤ་བཅད་དགོས་ཏེ། ལམ་གྱི་རྩ་བ་དེ་ལ་ཐུག་པའི་ཕྱིར། དེར་ཐལ།
ལམ་ཉམས་སུ་ལེན་པ་ཐམས་ཅད་བླང་དོར་ཕྱིན་ཅི་མ་ལོག་པར་སྟོན་པ་་་་་
དང་། བླ་མའི་བྱིན་རླབས་ཞུགས་པ་ལ་ཐུག་པའི་ཕྱིར། དེ་ནས་དལ་བ་ལ་
སྙིང་བོ་ལེན་འདོད་བསྐྱེད་ན་དེས་རྒྱུན་དུ་སྒྲུབ་པ་ལ་སྐུལ་བའི་ཕྱིར། དེ་ནས་
མཆོག་གསུམ་ལ་སྙིང་ཐག་པ་ནས་ངེས་པ་བསྐྱེད་དེ་སྐྱབས་འགྲོ་ཐུན་མོང་་་་་
བའི་སྡོམ་པ་ལ་གནས་ཤིང་དེའི་བསླབ་བྱ་ལ་སློབ་དགོས་ཏེ། འཇིགས་པ་
དྲན་པའི་བློ་རྣལ་མ་སྐྱེས་པ་ན་སྐྱབས་གནས་ལ་རེ་ལྟོས་འཆའ་བ་འབྱུང་་་་་་
ཞིང་། སྐྱབས་སུ་སོང་བས་ངན་སོང་ལས་ཐར་བར་འགྱུར་བའི་ཕྱིར། དེ་
ནས་དཀར་ཆོས་ཐམས་ཅད་ཀྱི་གཞི་ལས་འབྲས་ལ་ཡིད་ཆེས་པའི་དད་པ་་་་
བརྟན་པར་བྱས་ཏེ་ལས་འབྲས་ཀྱི་འཇུག་ལྡོག་ལ་འབད་ཅིང་སྟོབས་བཞི་ལ་
བརྟེན་དགོས་ཏེ། ལས་དཀར་ནག་གི་འབྲས་བུ་བདེ་སྡུག་མ་འཆོལ་བར་
608



འབྱུང་བའི་ཕྱིར། སྐྱེས་བུ་འབྲིང་དང་ཐུན་མོང་བའི་ཆོས་སྐོར་གྱི་དོན་བསྡུ་
བ་ནི་དེ་ལྟར་སྐྱེས་བུ་སོགས་ཏེ། ཚགས་སུ་ཆུད་པ་ནི་ལེགས་པར་བྱང་ནས་
གཞི་ཚུགས་པའོ། །དེ་ཆོས་ཅན། ཁྱོད་ཀྱིས་སྐྱེས་བུ་ཆུང་ངུ་དང་ཐུན་མོང་
བའི་ཆོས་སྐོར་ཚགས་སུ་ཆུད་པ་ན་སྐྱེས་བུ་འབྲིང་གི་ཆོས་སྐོར་ལ་བསླབ་་་་་
དགོས་ཏེ། འཁོར་བ་ལས་གྲོལ་བའི་ཐར་བ་དོན་དུ་གཉེར་དགོས་པའི་ཕྱིར།
དེ་ལ་འཁོར་བ་སྤྱི་དང་བྱེ་བྲག་གི་སྡུག་བསྔལ་མང་དུ་བསམ་དགོས་ཏེ། །
འཁོར་བ་ལས་བློ་ཅི་ལྡོག་བྱ་དགོས་པའི་ཕྱིར་དང༌། སྲིད་པ་ལ་འདོར་འདོད་
མ་སྐྱེས་ན་ཐར་བ་ལ་འཐོབ་འདོད་མི་འབྱུང་བའི་ཕྱིར། དེ་ནས་འཁོར་བ་
གང་ལས་འབྱུང་བའི་རྒྱུ་ལས་ཉོན་ངོས་བཟུང་ནས་སྦྱོང་འདོད་བཅོས་མིན་
བསྐྱེད་དགོས་ཏེ། འཁོར་བའི་རྒྱུ་ལས་དང་ཉོན་མོངས་པ་གཉིས་མ་ཟད་
བར་དུ་ཐར་བ་མི་ཐོབ་པའི་ཕྱིར། དེ་ནས་འཁོར་བ་ལས་གྲོལ་བའི་ལམ་
བསླབ་གསུམ་སྤྱི་ལ་ངེས་པ་དྲངས་ཤིང་ཁྱད་པར་དུ་ཁས་བླངས་པའི་སོ་ཐར་
གྱི་སྡོམ་པ་བསྲུང་བ་ལ་འབད་དགོས་ཏེ། དེ་ལ་མ་འབད་ན་ཐར་བ་མི་
འཐོབ་པ་མ་ཟད་ཁས་བླངས་པའི་བཅས་པ་དང་འགལ་ན་ངན་འགྲོར་འགྲོ་
བའི་ཕྱིར། སྐྱེས་བུ་ཆེན་པོའི་ཆོས་སྐོར་གྱི་དོན་བསྡུ་བ་ནི་དེ་ལྟར་སྐྱེས་བུ་
འབྲིང་སོགས་ཏེ་རྨང་ནི་འོག་གཞིའོ། །དེ་ཆོས་ཅན། ཁྱོད་ཀྱིས་སྐྱེས་བུ་
འབྲིང་དང་ཐུན་མོང་བའི་ཆོས་སྐོར་ཚགས་སུ་ཆུད་པ་ན་སྐྱེས་བུ་ཆེན་པོའི་་་་
ཆོས་སྐོར་ལ་བསླབ་དགོས་ཏེ། ཁྱོད་ཐམས་ཅད་མ ཁྱེན་པ་དོན་དུ་གཉེར་
བའི་གང་ཟག་ཡིན་པའི་ཕྱིར། དེ་ལ་རང་ཉིད་སྲིད་མཚོར་ལྟུང་བ་དཔེར་
609



བྱས་ཏེ་མ་གྱུར་འགྲོ་བ་རྣམས་ཀྱང་དེ་འདྲ་བར་ཤེས་པར་བྱས་ནས་བྱམས་་་
སྙིང་རྗེའི་རྩ་བ་ཅན་གྱི་བྱང་ཆུབ་ཀྱི་སེམས་སྦྱངས་ནས་ཅི་སྐྱེ་ལ་འབད་་་་་་་
དགོས་ཏེ། དེ་མེད་ན་སྤྱོད་པ་ཕྱིན་དྲུག་དང་རིམ་གཉིས་སོགས་རྨང་མེད་
པའི་ཐོག་བྱེད་པ་དང་འདྲ་བར་འགྱུར་བའི་ཕྱིར། བྱང་ཆུབ་ཀྱི་སེམས་ལ་
མྱོང་བ་ཐན་ཐུན་སྐྱེ་བ་ན་སེམས་བསྐྱེད་ཆོ་གས་བཟུང་སྟེ། དེའི་བསླབ་བྱ་
རྣམས་ལ་འབད་ནས་སྨོན་སེམས་ཅི་བརྟན་བྱ་དགོས་ཏེ། དེ་མ་བྱས་ན་སྨོན་
སེམས་བརྟན་པར་མི་འགྱུར་བའི་ཕྱིར། དེ་ནས་བྱང་སེམས་ཀྱི་སྤྱོད་པ་
རླབས་ཆེ་བ་རྣམས་ཉན་ནས་སྤང་བླང་གི་མཚམས་ཤེས་པ་དང་སློབ་འདོད་
དྲག་པོ་བསྐྱེད་དགོས་ཏེ། བྱང་ཆུབ་ཀྱི་སེམས་ཡོད་ཀྱང་སྤྱོད་པ་ལ་མ་
བསླབས་ན་བསམ་པ་བཟང་བ་ཙམ་དུ་ཟད་པའི་ཕྱིར། བློ་དེ་དག་སྐྱེས་པ་ན་
འཇུག་སྡོམ་བཟུང་ནས་ཕྱིན་དྲུག་བསྡུ་བ་བཞི་སོགས་རྒྱལ་སྲས་ཀྱི་སྤྱོད་པ་ལ་
སློབ་དགོས་ཏེ། དེར་མ་བསླབས་ན་སངས་རྒྱས་ཀྱི་གོ་འཕང་མི་འཐོབ་པའི་
ཕྱིར། ཞི་ལྷག་གཉིས་ཀྱི་ཆོས་སྐོར་གྱི་དོན་བསྡུ་བ་ནི་དེ་ནས་ཕར་ཕྱིན་སོགས་
ཏེ། དེ་ཆོས་ཅན། ཁྱོད་ཀྱིས་བསམ་གཏན་སྐྱོང་ལུགས་ལ་མཁས་པར་བྱས་ཏེ།
ཏིང་ངེ་འཛིན་སྒྲུབ་པ་དང་བདག་མེད་གཉིས་ཀྱི་ལྟ་བ་གཏན་ལ་ཕབ་ནས་་་
སྐྱོང་བ་ལ་འབད་དགོས་ཏེ། ཕར་ཕྱིན་ཐ་མ་གཉིས་ལ་ཁྱད་པར་དུ་སློབ་
དགོས་པའི་ཕྱིར། དེར་ཐལ། འཚང་རྒྱ་བ་ལ་ཏིང་ངེ་འཛིན་གྱི་སྒོ་དཔག་ཏུ་
མེད་པ་ལ་འཇུག་ལྡང་བྱེད་དགོས་པ་གང་ཞིག དེ་གཉིས་ཏིང་ངེ་འཛིན་
ཐམས་ཅད་ཀྱི་སྡུད་བྱེད་ཡིན་པའི་ཕྱིར། སྒོམ་པ་གནད་དུ་སོང་མ་སོང་གི་
6 10



ཁྱད་པར་བསྟན་པ་ནི་འདི་ཡང་འོག་མ་སོགས་ཏེ། ནུས་པ་སྤྲུག་ལོ་ནི་ནུས་
མཐུ་གང་ཡོད་ཐམས་ཅད་ཕུད་པ་ཡིན་ཞེས་པའི་དོན་ནོ། །སྒོམ་པའི་ཚེ་བློ་
རྣམས་ཆ་མཉམ་པ་དགོས་ཚུལ་ནི་དེ་རྣམས་སྒོམ་པའི་སོགས་ཏེ། (གཙོ་བོར་
སྐྱོང་བར་གོང་མ་ཞེས་པ་དགའ་འབྲས་པར་གཉིས་དང་བཀྲ་ཤིས་འཁྱིལ་མཆན་རྐྱང་པར་མར་གཙོ་
བོར་སྦྱོང་བར་ཞེས་འབྱུང་ངོ) བྱང་ཆུབ་ལམ་རིམ་གྱི་ཆེད་དུ་བྱ་བའི་གདུལ་བྱ་
ཆོས་ཅན། བཤེས་གཉེན་ལ་གུས་པ་ཆུང་བར་སྣང་ན་བཤེས་གཉེན་བསྟེན་
ཚུལ་ལ་འབད་དགོས་ཏེ། བཤེས་གཉེན་ལ་གུས་པ་ཆུང་ན་ལེགས་ཚོགས་ཀྱི་
རྩ་བ་ཆད་པའི་ཕྱིར་ཏེ། བཤེས་གཉེན་ལེགས་ཚོགས་ཐམས་ཅད་ཀྱི་རྩ་བ་
ཡིན་པའི་ཕྱིར། དེ་བཞིན་དུ་སྒྲུབ་པ་ལ་སྤྲོ་ཤུགས་ཆུང་ན་དལ་འབྱོར་གྱི་སྐོར་
སྒོམ་པ་ལ་གཙོ་བོར་བྱ་དགོས་ཏེ། དལ་འབྱོར་རྙེད་དཀའ་བསམ་ན་སྒྲུབ་པ་
ལ་སྤྲོ་ཤུགས་ཇེ་ཆེར་འགྲོ་བའི་ཕྱིར། ཚེ་འདི་ལ་མངོན་ཞེན་ཆེ་ན་མི་རྟག་པ་
དང་ངན་འགྲོའི་ཉེས་དམིགས་སྒོམ་པ་ལ་གཙོ་བོར་འབད་དགོས་ཏེ། ཚེ་
འདི་རིང་དུ་མི་གནས་པ་དང་ཤི་བའི་ཚེ་ངན་འགྲོར་འགྲོ་བའི་ཚུལ་བསམ་
ན་ཚེ་འདིའི་ཞེན་པ་ལྡོག་པའི་ཕྱིར། ཁས་བླངས་པའི་བཅས་པ་ལ་ང་ཡེལ་
བར་སྣང་ན་ལས་འབྲས་སྒོམ་པ་ལ་གཙོ་བོར་འབད་དགོས་ཏེ། བཅས་པ་
ལས་འགལ་ན་འབྲས་བུ་སྡུག་བསྔལ་མྱོང་བའི་ཕྱིར། འཁོར་བ་ལ་སྐྱོ་ཤས་
ཆུང་ན་འཁོར་བའི་ཉེས་དམིགས་གཙོ་བོར་བསམ་དགོས་ཏེ། དེ་ཆུང་ན་ཐར་
བ་དོན་གཉེར་གྱི་བློ་ཚིག་ཙམ་དུ་འགྲོ་བའི་ཕྱིར། ཅི་བྱེད་སེམས་ཅན་གྱི་དོན་
དུ་བྱེད་པའི་བློ་ཤུགས་དྲག་མི་སྣང་ན་སྨོན་སེམས་རྒྱུ་དང་བཅས་པ་མང་དུ་
6 1 1



སྦྱང་དགོས་ཏེ། དེ་མི་སྣང་ན་ཐེག་ཆེན་གྱི་རྩ་བ་འཆད་པའི་ཕྱིར། བྱང་སྡོམ་
བླངས་ནས་སྤྱོད་པ་ལ་སློབ་པ་ན་མཚན་འཛིན་གྱི་འཆིང་བ་ཤུགས་དྲག་ན་་་་་
རིགས་ཤེས་ཀྱིས་མཚན་འཛིན་གྱི་དམིགས་གཏད་བཤིག་ནས་མཉམ་བཞག་
ནམ་མཁའ་ལྟ་བུ་དང་རྗེས་ཐོབ་སྒྱུ་མ་ལྟ་བུ་ལ་བློ་སྦྱང་བ་ལ་འབད་དགོས་ཏེ།
མཚན་འཛིན་ཤུགས་དྲག་ན་ཐམས་ཅད་མཁྱེན་པ་ལྟ་ཅི་ཐར་བ་ཡང་མི་་་་་་
འཐོབ་པའི་ཕྱིར། སེམས་དགེ་བའི་དམིགས་པ་ལ་མི་སྡོད་པའི་རྣམ་གཡེང་
ཆེ་ན་གནས་ཆ་ལ་གཙོ་བོར་འབད་དགོས་ཏེ། ཞི་གནས་ཀྱིས་སེམས་དགེ་བ་
ལ་ལས་རུང་དུ་བྱེད་པའི་ཕྱིར། དེས་མཚོན་ནས་གཞན་ལའང་ཤེས་པར་
བྱའོ། །
6 12



རྡོ་རྗེའི་ཐེག་པ་ལ་བསླབ་པའི་ཆོས་སྐོར།
ར གཉིས་པ་ཁྱད་པར་དུ་རྡོ་རྗེའི་ཐེག་པ་ལ་བསླབ་པའི་ཚུལ་ལ་་་་་
གསུམ་ལས། ཐུན་མོང་བའི་ལམ་ལ་སྦྱངས་ནས་ངེས་པར་སྔགས་ལ་འཇུག་
དགོས་པར་བསྟན་པ་ནི། དེ་ལྟར་མདོ་སྔགས་སོགས་ཏེ། རྗེ་བླ་མའི་རྟོགས་
བརྗོད་འདུན་ལེགས་མ་ལས། འདི་ན་རྫོགས་སངས་རྒྱས་སུ་བགྲོད་པ་ལ། །
ཟབ་མོ་རྡོ་རྗེའི་ཐེག་དང་ཕར་ཕྱིན་ཐེག །རྣམ་པ་གཉིས་ཡོད་གསང་སྔགས་
ཕར་ཕྱིན་ལས། །ཤིན་ཏུ་ཁྱད་པར་འཕགས་པ་ཡིན་ནོ་ཞེས། །ཉི་མ་ཟླ་བ་ལྟ་
བུར་ཀུན་ཏུ་གྲགས། །ཚིག་དེ་བདེན་པའི་ཚིག་ཏུ་འདོད་བཞིན་དུ། །ཟབ་
མོའི་ཐེག་དེ་ཇི་ལྟ་བུར་ཞིག་ཅེས། །འཚོལ་བར་མི་བྱེད་མཁས་པའི་ཁུར་
འཛིན་པ། །དེ་འདྲ་དེ་ཡང་ཤེས་རབ་ཅན་ཡིན་ན། །དེ་ལས་གཞན་པའི་
དབང་བོ་རྟུལ་བོ་གང་། །ཤིན་ཏུ་ཕྲད་དཀའ་གོང་ན་མེད་པའི་ལམ། །འདི་
འདྲ་ཡལ་བར་འདོར་བ་ཀྱེ་མ་མཚར། །དེ་ཉིད་ཕྱིར་ན་རྒྱལ་བའི་ཐེག་པ་
མཆོག །སངས་རྒྱས་ལས་ཀྱང་དཀོན་པའི་རྡོ་རྗེའི་ཐེག །དངོས་གྲུབ་གཉིས་
ཀྱི་གཏེར་གྱུར་ཟབ་མོ་དེར། །ཞུགས་ནས་འབད་པ་མང་པོས་རིང་དུ་
སྦྱངས། །ཞེས་པ་ལྟར་ཏེ། བྱང་ཆུབ་ལམ་རིམ་གྱི་ཆེད་དུ་བྱ་བའི་གདུལ་བྱ་
ཆོས་ཅན། མདོ་སྔགས་གཉིས་ཀའི་ལམ་ཐུན་མོང་བ་ལ་སྦྱངས་པའི་འོག་ཏུ་
613



ངེ ས་པར་སྔབ། ས་ལ་འཇུག་དགོས་ཏེ། སྔགས་ཀྱི་ལམ་དེ་ནི་ཆོས་གཞན་ལས་
ཆེས་ཆེར་དཀོན་པ་དང་། ཚོགས་མྱུར་དུ་རྫོགས་པའི་ཕྱིར། སྔགས་ལ་འཇུག་
པའི་རིམ་པ་དངོས་ལ་བཞི་ལས་བཤེས་གཉེན་བསྟེན་ཚུལ་སྔར་ལས་ལྷག་པ་
ཞིག་བྱ་དགོས་པ་ནི་དེ་ལ་འཇུག་ན་སོགས་ཏེ། མདོ་ལས་བླ་མ་ལ་སངས་
རྒྱུས་དངོས་ཀྱི་འདུ་ཤེས་འཇོག་དགོས་པ་དང་སྔགས་ལས་རྡོ་རྗེ་སློབ་དཔོན་
ལ་རྒྱལ་བ་རྡོ་རྗེ་འཆང་དངོས་ཡིན་པར་བལྟ་དགོས་སོ། །ལམ་སྒྲོན་ལས། །
གལ་ཏེ་གསང་སྔགས་སྤྱོད་འདོད་ན། །ནས་བྱ། །ཞེས་པ་ལྟར་མཚན་ཉིད་
ཚང་བའི་བླ་མ་ཞིག་ལ་བསྙེན་བཀུར་དང་བཀའ་བཞིན་སྒྲུབ་པ་སོགས་ཀྱིས་
མཉེས་པར་བྱ་བ་སྔར་ལས་ལྷག་པ་ཞིག་བྱ་དགོས་ཏེ། ཚེ་གཅིག་ལ་འཚང་རྒྱ་
བའི་ཟབ་གནད་ཐམས་ཅད་བླ་མ་བསྟེན་ཚུལ་མདོ་ལས་ཁྱད་པར་དུ་གྱུར་པ་
ཞིག་གི་སྟེང་ནས་འབྱུང་བའི་ཕྱིར། དཔེར་ན། ཏེ་ལོ་ནཱ་རོ་བཞིན་ནོ། །
སྔགས་ཀྱི་འཇུག་སྒོ་དབང་ནོད་པ་ནི་དེ་ནས་ཐོག་མར་སོགས་ཏེ། སྔགས་
ལམ་ལ་སློབ་པའི་ཐོག་མར་སྨིན་བྱེད་ཀྱི་དབང་རྒྱུད་སྡེ་ཁུངས་མ་ནས་བཤད་
པ་ཞིག་གིས་རྒྱུད་སྨིན་པར་བྱ་དགོས་ཏེ། དབང་གིས་རྒྱུད་མ་སྨིན་པར་རིམ་
གཉིས་སྒོམ་པ་སོགས་ལ་མི་དབང་བའི་ཕྱིར། དེས་ན་སྔགས་ཀྱི་འཇུག་སྒོ་
དབང་ཡིན་ནོ། །དངོས་གྲུབ་གཉིས་ཀྱི་གཞི་རྩ་དམ་ཚིག་དང་སྡོམ་པ་སྲུང་བ་
ནི། དེ་ནས་དེའི་ཚེ་སོགས་ཏེ། དབང་དུས་སུ་ཁས་བླངས་པའི་དམ་སྡོམ་
མཉན་ནས་ཤེས་པར་བྱས་ཏེ་སྲུང་བ་ལ་འབད་དགོས་ཏེ། དམ་སྡོམ་མེད་ན་
འགྲམ་རྩྭ་ཟགས་པའི་ཁང་ཧྲུལ་ལྟར་འགྱུར་བའི་ཕྱིར། དེར་ཐལ། དམ་སྡོམ་
614



སྲུང་བ་ལམ་གྱི་གཞི་རྩ་ཡིན་པའི་ཕྱིར། སྔགས་ཀྱི་རྩ་ལྟུང་སོགས་བྱུང་ན་རང་
གི་རྡོ་རྗེ་སློབ་དཔོན་ལ་དབང་ཞུས་ནས་མཇུག་ཏུ་གཏང་རག་གི་མཎྜལ་ཕུལ་
བ་དང་མཉམ་དུ་དུང་དཀར་གྱི་སྟེང་གི་རྡུལ་ཕྱིས་པ་བཞིན་དུ་ལྷག་མེད་དུ་
དག་པའི་མོས་པ་བྱས་ན་དག་འགྲོ་ཞིང་། དབང་ཞུ་མི་ནུས་ན་བདག་འཇུག་
གི་སྒོ་ནས་བཤགས་དགོས་གསུངས། སྨིན་གྲོལ་ལམ་རིམ་གཉིས་ལ་སློབ་ཚུལ་
ལ་གཉིས་ལས་སྨིན་བྱེད་བསྐྱེད་རིམ་ལ་སློབ་པ་ནི་དེ་ལྟར་དམ་ཚིག་སོགས་
ཏེ། སྤྱིར་ན་བསྐྱེད་རྫོགས་ཀྱི་ཐ་སྙད་རྣལ་འབྱོར་བླ་མེད་ལ་མ་གཏོགས་མེད་
ལ། བྱ་རྒྱུད་དང་སྤྱོད་རྒྱུད་ལ་མཚན་བཅས་མཚན་མེད་དང༌། རྣལ་འབྱོར་
རྒྱུད་ལ་ཟབ་གསལ་གཉིས་མེད་ཅེས་ཐ་སྙད་བྱེད་གསུངས། དེ་ཡང་རྒྱུད་
སྨིན་ནས་གྲོལ་དགོས་པས་དང་པོ་བསྐྱེད་རིམ་ལ་མ་དག་པའི་སྐྱེ་ཤི་བར་དོ་
གསུམ་སྐུ་གསུམ་དུ་སྒྱུར་བར་བྱེད་པ་དང་། དེ་ཡང་སྡོམ་བཟུང་གི་སྐབས་སུ་
གནས་ཁང་འདི་ཡང་ཐ་མལ་གྱི་གནས་འདི་ལྟ་བུ་མ་ཡིན་པར་འཇམ་དཔལ་
གཤིན་རྗེའི་གཤེད་ཀྱི་ཡེ་ཤེས་རང་སྣང་ལས་གྲུབ་པའི་གཞལ་ཡས་ཁང་་་་་་་
དངོས་ཡིན་སྙམ་པ་དང་། བླ་མ་ང་ཡང་དཀྱིལ་འཁོར་གྱི་གཙོ་བོ་དང་ཐ་མི་
དད་པ་ཡིན་སྙམ་པའི་མོས་པ་བྱེད་པ་ལྟ་བུ་ཡིན་ལ། བསྐྱེད་རིམ་རྫོགས་རིམ་
གྱི་སྨིན་བྱེད་དང༌། དབང་བསྐྱེད་རྫོགས་གཉིས་ཀའི་སྨིན་བྱེད་ཡིན་གསུངས།
དམ་སྡོམ་ལ་གནས་པའི་སྔགས་པ་དེས་ལམ་སྒོམ་པ་ལ་ཐོག་མར་བསྐྱེད་རིམ་
ལྷའི་འཁོར་ལོ་ལྔ་ཡན་ཆད་ཚང་བ་རྒྱུད་སྡེ་ཁུངས་མ་ནས་བཤད་པ་མ་་་་་་་
མཐའ་སྐུ་གསུམ་ལམ་འཁྱེར་གྱི་གནད་ཚང་བ་ཞིག་བསྒོམ་དགོས་ཏེ། སྔགས་
615



ལམ་ཀྱི་སྤང་བྱ་ཕུང་ཁམས་སྐྱེ་མཆེད་རང་ག་བ་འདི་དག་ལ་མ་དག་པར་་་་་
སྣང་བ་དང་ཞེན་པའི་ཐ་མལ་གྱི་སྣང་ཞེན་གྱི་རྣམ་རྟོག་འདི་ཡིན་པ་གང་་་་་
ཞིག དེ་སྤོང་བ་ལ་གནས་ལུས་ལོངས་སྤྱོད་མཛད་པ་རྣམས་ཡོངས་དག་
བཞིའི་སྣང་བར་གྱུར་བའི་བསྐྱེད་རིམ་ཉིད་བསྒོམ་དགོས་པའི་ཕྱིར། གྲོལ་
བྱེད་རྫོགས་རིམ་ལ་སློབ་པ་ནི་དེ་ལྟར་ཐ་མལ་སོགས་ཏེ། （རྫོགས་པར་བྱེད་པས་
ན་ཞེས་པར་དགའ་འབྲས་པར་གཉིས་ན་བྱེད་པ་ན་ཞེས་འབྱུང》བསྐྱེད་རིམ་མཐར་ཕྱིན་་་་་
པའམ་བསྐྱེད་རིམ་ལ་མྱོང་བ་སྣེ་ཟིན་པ་ན་རྒྱུད་སྡེ་ཁུངས་མ་ནས་འབྱུང་བ་
ལྟར་གྱི་རྫོགས་རིམ་བསྒོམ་དགོས་ཏེ། བསྐྱེད་རིམ་ཙམ་གྱིས་ཟུང་འཇུག་གི་
སྐུ་མི་འགྲུབ་པའི་ཕྱིར། དེར་ཐལ། བསྐྱེད་རིམ་ནི་རྫོགས་རིམ་གྱི་སྣོད་རུང་
དུ་སྒྲུབ་བྱེད་ཡིན་པའི་ཕྱིར། དེར་ཐལ། ཐ་མལ་གྱི་རྟོག་པ་སྦྱངས་པ་དེ་རྒྱལ་
བ་སྲས་བཅས་ཀྱིས་དུས་ཀུན་བྱིན་གྱིས་རློབ་པ་དང༌། བསོད་ནམས་ཀྱི་
ཚོགས་མཐའ་ཡས་པ་བདེ་བླག་ཏུ་རྫོགས་པ་ལ་བརྟེན་ནས་རྫོགས་རིམ་སྐྱེ་་་་
རུང་དུ་བྱེད་པའི་ཕྱིར། དེས་ན་བླ་མེད་ཀྱི་ལམ་གྱི་ལུས་ཡོངས་སུ་རྫོགས་པའི་
རིམ་གཉིས་ཀྱི་གནད་ཚང་བ་ལ་སློབ་དགོས་ཏེ། རིམ་པ་དང་པོ་དོར་ནས་
རྫོགས་རིམ་གྱི་ཁོངས་སུ་འདུ་བའི་རྩ་རླུང་ཐིག་ལེ་སོགས་ཀྱི་ཆ་ཤས་རེ་རེ་་་་་
ཙམ་ལ་སྦྱོང་བ་ནི་རྒྱུད་སྡེ་དང་དེ་དག་གི་མཁས་པ་རྣམས་ཀྱི་བཞེད་པ་མ་་་་
ཡིན་པའི་ཕྱིར་རོ། །ལམ་རིམ་གྱི་མཇུག་འདིར་སྔགས་དོན་ཡོངས་སུ་རྫོགས་
པ་ཚང་བའི་རྣམ་བཞག་མདོར་བསྡུས་ཤིག་བཀོད་པ་ནི་བསྟན་པ་ཡོངས་སུ་
རྫོགས་པ་ལ་མདོ་སྔགས་གཉིས་ཀ་དགོས་པས་ན་ལམ་རིམ་ཆེན་མོ་འདི་་་་་་
616



བསྟན་པ་ཡོངས་རྫོགས་ཡིན་པར་སྟོན་པའི་དོན་དུ་སྔགས་ཀྱི་རྣམ་བཞག་་་་་་
མདོར་བསྡུས་འདི་མཇུག་ཏུ་བཞག་པ་ཡིན་ནོ། །སྔགས་རིམ་ཆེན་མོ་ཡང་
ལམ་རིམ་གྱི་ཁོངས་སུ་འདུ་ཡང་དུམ་པ་ཧ་ཅང་ཆེས་ན་མི་ཡོང་བས་ཟུར་དུ་
དུམ་པ་གཅིག་བཅོས་པ་ཡིན་གསུངས། ཨ་རིག་དགེ་བཤེས་ཆེན་མོས། ལམ་
རིམ་གྱི་མཇུག་གི་སྔགས་ལ་འཇུག་པའི་ཕྱོགས་བསྟན་པ་འདི་སྔགས་རིམ་་་་་
ཆེན་མོའི་མཚམས་སྦྱོར་ཡིན་གསུངས། རང་རེ་ལྟ་བུའི་ལས་དང་པོ་བས་
སྔགས་ལམ་དེ་དག་རྫོགས་པར་བློའི་ངོ་བོར་བསྐྱེད་ནས་ཉམས་སུ་མི་ལོན་་་་་
ཡང་རྗེས་མཐུན་དང་མཚན་ཉིད་རྗེས་དཔྱོད་དང་སྨོན་ལམ་ཚུན་གྱིས་་་་་་་
ཉམས་སུ་ལེན་པ་རྒྱུན་མ་ཆད་པར་བྱས་ཏེ་བསྟན་པ་ཡོངས་རྫོགས་ལ་མཇལ་
བའི་སྒོ་ནས་དལ་བའི་རྟེན་ལ་སྙིང་བོ་ཅི་ལོན་བྱའོ། །གསུམ་པ་བཤད་པ་
མཐར་ཕྱིན་པའི་ཚུལ་ལ་བཞི་ལས་དང་པོ་བསྟན་བཅོས་ཁྱད་པར་ཅན་འདི་
མཛད་པ་པོས་ཇི་ལྟར་རྙེད་པའི་ཚུལ་ནི། །
ཐུབ་པའི་གསུང་རབ་སོགས་ཏེ། ཚིགས་བཅད་འདི་ནི་སྙན་
ངག་གི་གཞུང་ལེའུ་གསུམ་པའི་སྒྲ་རྒྱན་ལས་བར་ཆོད་ཅིང་མ་ཆོད་པའི་ཟུང་
ལྡན་གྱི་རྒྱན་ངོ་མཚར་བ་ཞིག་ཡིན་ལ་དོན་ནི་སྐུ་གསུང་ཐུགས་མི་མཐུན་་་་་
པའི་ཕྱོགས་མཐའ་དག་ལས་རྒྱལ་བའི་ཐུབ་པ་སངས་རྒྱས་བཅོམ་ལྡན་་་་་་་
འདས་དེའི་གསུང་རབ་བརྒྱད་ཁྲི་བཞི་སྟོང་གིས་བསྡུས་པ་རབ་འབྱམས་ཏེ་
མུ་མཐའ་མེད་པ་རྣམས་ཀྱི་དོན་ཇི་ལྟ་བ་བཞིན་ལ་ལྟ་བའི་ཚེ་གསལ་བར་་་་་
༨ ༡༠།
617



མཐོང་བའི་མིག་འགྲན་ཟླ་མེད་པ་གཅིག་དང་འདྲ་བའི་བསྟན་བཅོས་ཁྱད་
པར་ཅན་འདི་གཅིག་པུ་ཁོ་ན་དག་གིས་ཀྱང་ནི། བསྟན་བཅོས་གཞན་མི་
དགོས་པར་བཀའ་དང་དགོངས་འགྲེལ་མན་ངག་དང་བཅས་པའི་གཞུང་་་་
ལུགས་ཀུན། རྒྱལ་བ་དང་མཁས་གྲུབ་ཀྱི་དགོངས་པ་ཇི་ལྟ་བ་བཞིན་འཁྲུལ་
བ་མེད་པར་སྐལ་བཟང་རྣམས་ཀྱིས་ལེགས་པར་ཤེས་ཤིང་ཁོང་དུ་ཆུད་ནུས་
པས་ན། ཤེས་ལྡན་རྣམ་དཔྱོད་ཅན་གྱི་མཁས་པ་རྣམས་ལ་ཡིད་རབ་ཏུ་
འཕྲོག་པའི་དགའ་བ་རང་དབང་མེད་པར་སྐྱེད་པར་བྱེད་པ་ཡིན་ལ་བསྟན་
བཅོས་ངོ་མཚར་བ་འདི་ན་རྨད་དུ་བྱུང་བའི་དོན་ཁྱད་པར་ཅན་འདི་འདྲ་
བ་སྟོན་པའི་གཞུང་ལུགས་རྒྱ་ཆེན་པོའི་ཚུལ་ལེགས་པར་རབ་ཏུ་སྦྱངས་པའི་
མཁས་ཤིང་གྲུབ་པ་བརྙེས་པ་བཤེས་གཉེན་དམ་པ་ལས་ཀྱི་རྡོ་རྗེ་དང་ཀུན་
མཁྱེན་ཆོས་སྐྱབས་བཟང་བོ་དང་རྗེ་རེད་མདའ་བ་སོགས་བསྟེན་ནས་ཚུལ་
བཞིན་སྦྱངས་པ་དང་། ཁྱད་པར་དུ་ཡང་རྒྱལ་བ་ཀུན་གྱི་ཡབ་གཅིག་པུར་
གྱུར་པས་དང་པོའི་སངས་རྒྱས་སུ་གྱུར་པ་རྗེ་བཙུན་འཇམ་པའི་དབྱངས་་་་
ཞེས་གྲགས་པའི་ལྷག་པའི་ལྷ་མཆོག་གང་ཡིན་པ་འདི་ཉིད་མཛད་པ་པོ་བློ་་་
བཟང་གྲགས་པ་ཞེས་བྱ་བ་གང་གིས་ལྷག་པའི་ལྷ་དང་རྩ་བའི་ཡོངས་འཛིན་
དུ་བསྟེན་ནས་གཏན་གྱི་སྐྱབས་སུ་བཟུང་བ་དེ་ཡི་མཐུ་ལ་བརྟེན་ནས་བྱས་
པ་ཡིན་ལ། ཡིན་ཚུལ་ཏེ་གནས་ལུགས་ཕྱིན་ཅི་མ་ལོག་པར་རྣམ་པར་འབྱེད་
པའི་སྒོ་ནས་གཞུང་ལུགས་རྒྱ་ཆེན་པོའི་ཚིག་དོན་སྟོན་པ་ལ་རབ་ཏུ་མཁས་་་་
ཤིང་ཕུལ་དུ་ཕྱིན་པའི་མཁས་པའི་མཆོག་དེ་རྣམས་ཀྱིས་དུས་རྟག་ཏུ་སྟེ་ཚེ་་་
618



རབས་ཐམས་ཅད་དུ་སྐྱོངས་ཤིག་ཅེས་པའོ། །རྙེད་ནས་རྩོམ་ཚུལ་ཕུན་སུམ་
ཚོགས་པ་ཇི་ལྟར་བརྩམས་པའི་ཚུལ་ལ་བཞི་ལས། གདམས་ངག་༢ དི་གང་
ལས་བརྒྱུད་པའི་ཁུངས་བསྟན་པ་ནི། འཛམ་གླིང་སོགས་ཏེ། འཛམ་བུའི་
གླིང་དུ་བྱོན་པའི་མཁས་ཤིང་གྲུབ་པ་བརྙེས་པ་མ་ལུས་པ་ཡོངས་ཀྱི་གཙུག་
གི་རྒྱན་དུ་བསྟེན་ནས་གོང་ན་མེད་པའི་མཆོད་གནས་སུ་འཛིན་པར་འོ་་་་
ཤིང་དོན་དང་ལྡན་པའི་སྙན་པར་གྲགས་པའི་སྒོ་ནས་རྣམ་པར་རྒྱལ་བའི་བ་
དན་ས་གསུམ་གྱི་འགྲོ་བའི་འཇིག་རྟེན་ན་ལྷང་ངེར་ཁྱབ་པར་གསལ་བ་དེ་་་
ཉིད་སུ་ཡིན་ན་ཤིང་རྟ་ཆེན་པོ་ཀླུ་སྒྲུབ་དང་ཐོགས་མེད་གཉིས་ཡིན་ནོ། །དེ་
གཉིས་ལས་མཁས་པ་དམ་པ་གོ་རིམ་མ་འཆོལ་ཞིང་བར་མ་ཆད་པར་རིམ་
པ་བཞིན་དུ་འགལ་འཁྲུལ་གྱི་སྐྱོན་མེད་པར་ལེགས་པར་བརྒྱུད་དེ་འོངས་་་་་
བའི་གདམས་པ་ཁུངས་བཙུན་པ་བྱང་ཆུབ་ལམ་གྱི་རིམ་པའི་གདམས་པ་་་་
འདི་ནི་ཞེས་པའོ། །ཁུངས་དེ་དང་ལྡན་པའི་གདམས་པའི་ཆེ་བ་བསྟན་པ་ནི་
སྐྱེ་དགུའི་སོགས་ཏེ། སྐྱེ་བ་མཐའ་ཡས་པར་ལེན་པའི་སྐྱེ་དགུའི་གནས་
སྐབས་དང་མཐའི་རེ་འདོད་ཀྱི་དོན་གང་ཡིན་པ་དེ་མ་ལུས་པར་སྐོང་བས་
ན། དེ་འདྲའི་གདམས་པ་འདི་ནི་རིན་པོ་ཆེ་དབང་གི་རྒྱལ་པོ་དང་འདྲ་སྟེ།
བཀའ་དང་དགོངས་འགྲེལ་གྱི་གཞུང་ལུགས་བཟང་བོ་སྟོང་སྟེ་དེ་དག་གི་་་་
དགོངས་པའི་ཆུ་བོ་མ་ལུས་པར་འབབ་ཅིང་འདུ་བའི་ཕྱིར་ན། ཕུན་སུམ་
ཚོགས་པའི་དཔལ་དང་ལྡན་པ་དེ་ལྟ་བུའི་ལེགས་པར་བཤད་པའི་རིན་པོ་ཆེ་
མཐའ་དག་གི་འབྱུང་ཁུངས་སུ་གྱུར་པས་ན་རྒྱ་མཚོ་ཆེན་པོ་དང་འདྲ་བའང་
619



ཡིན་ནོ། །ཆེ་བ་དེ་དང་ལྡན་པའི་གདམས་པ་གངས་ཅན་དུ་ཇི་ལྟར་དར་
བའི་ཚུལ་ནི་གང་དེ་སོགས་ཏེ། དེ་ལྟར་དཔེ་གཉིས་ཀྱིས་མཚོན་པའི་
གདམས་པ་གང་ཡིན་པ་དེ་ནི་ཤེས་བྱ་ཐམས་ཅད་ལ་མཁས་པའི་པཎ་ཆེན་
མར་མེ་མཛད་ཅེས་བྱ་བ་ཇོ་བོ་ཆེན་པོ་དེ་ཉིད་ཀྱིས་ནི་གངས་རིས་བསྐོར་་་་་
བའི་ཁྲོད་ཀྱི་བོད་ཡུལ་དུ་ལམ་སྒྲོན་མཛད་དེ་གསལ་བར་མཛད་པ་ལས། དེ་
ནས་བཟུང་སྟེ་བོད་ཀྱི་ཕྱོགས་འདིར་རྒྱལ་བའི་བསྟན་པའི་ལམ་བཟང་བོ་་་་
མཐའ་དག་ལ་ལྟ་བའི་མིག་དང་འདྲ་བའི་གདམས་པ་ཁྱད་པར་ཅན་འདི་་་་་
དུས་མང་བོ་ཞིག་གི་བར་དུ་གསལ་བར་གནས་ནས་ཟུམ་པར་མ་གྱུར་ཏོ། །
གངས་ཅན་དུ་དར་བའི་གདམས་པ་དེ་སྟོན་པའི་གཞུང་འདི་ཇི་ལྟར་་་་་་་་་
བརྩམས་པའི་ཚུལ་ལ་གཉིས་ལས། གང་གིས་མཛད་པའི་རྐྱེན་ངོས་གཟུང་བ་
ནི་དེ་ནས་སོགས་ཏེ། དེ་ལྟར་གནས་པ་དེ་ནས་དེའི་མཇུག་ཏུ་རྒྱལ་བའི་
བསྟན་པའི་གནད་རྣམས་མ་ལུས་པ་རྒྱལ་བའི་དགོངས་པ་ཇི་ལྟ་བ་བཞིན་དུ་
མཁྱེན་པའི་མཁས་པ་རྣམས་ནི་ཞིང་གཞན་དུ་གཤེགས་ནས་རིམ་པས་ཟད་
པའི་ཚེ་ན་ལམ་བཟང་འདི་ཡང་དུས་ཡུན་རིང་བོ་ཞིག་ནས་ཉམས་ཏེ་མིང་་་་
ཙམ་ཞིག་ལྷག་མར་ལུས་པར་གྱུར་ཏེ། དེ་ལ་བརྟེན་ནས་ཇི་ལྟར་བརྩམས་
པའི་ཚུལ་ནི་དེ་ལྟར་ཉམས་པའི་ཚུལ་དེ་བློ་བཟང་གྲགས་པ་བདག་གིས་་་་་་་
མཐོང་ནས་དེ་ཉིད་སྙིང་ནས་མ་བཟོད་པར་རྒྱལ་བའི་བསྟན་པ་དེ་ཉིད་་་་་་
གནས་པ་ནི་འགྲོ་བ་ལ་ཕན་པའི་ཐབས་བླ་ན་མེད་པའོ་སྙམ་པའི་ལྷག་
བསམ་གྱིས་བསྟན་པ་དེ་ཁོ་ན་རྒྱས་པའི་ཕྱིར་དུ། རྒྱལ་བས་ཆོས་ཀྱི་ཚུལ་ཇི་
620
.
：- , ༣
གླ་
-
.，
-， -,
,
*
,
,
,
#4 F+
J+ #**, * ••
•༧，
a,
++r， ,
, #**+
+
++++
++
+
+
+༩༤་
+--
-་བག…-- •t 14---



སྙེད་ཅིག་གསུངས་པ་མ་ལུས་པ་ཀུན། ཐེག་པ་མཆོག་གི་ལམ་ཁྱུ་མཆོག་ལ་
སོགས་པའི་བཞོན་པ་དང་འདྲ་བ་དེ་ལ་ཞོན་ཅིང་བརྟེན་པའི་སྒོ་ནས་འབྲས་
བུ་ཐམས་ཅད་མཁྱེན་པའི་གྲོང་ཁྱེར་དུ་འགྲོ་བ་ཡི་ལས་ཀྱི་སྐལ་བ་བཟང་བོ་
དང་ལྡན་པ་ཞིག་གིས་སངས་རྒྱས་སུ་འགྲོ་བའི་ལམ་གྱི་རིམ་པ་ཆ་ཚང་་་་་་
ལེགས་པར་བསྡུས་ནས་ཉམས་སུ་ལེན་པའི་ཚུལ། ཇི་ལྟར་ཡིན་པ་ཚིག་ཧ་
ཅང་རྒྱས་པ་མིན་ལ། ཇི་ལྟར་དགོས་པའི་དོན་གྱི་གནད་རྣམས་ཀུན་འདྲིལ་
བའི་སྒོ་ནས་མ་ཚང་བ་མེད་ཅིང་། གདུལ་བྱ་བློ་གྲོས་ཆུང་ངུ་རྣམས་ཀྱིས་
ཀྱང་ཚེགས་ཆེན་པོ་མི་དགོས་པར་བདེ་བླག་ཏུ་རྟོགས་པར་ནུས་པའི་བྱ་་་་
ཆུབ་ལམ་གྱི་རིམ་པའི་བསྟན་བཅོས་འདི་ནི་ལུང་རིགས་དྲི་མ་མེད་པ་གཉིས་
ཀྱི་སྒོ་ནས་ཚུལ་བཞིན་དུ་ལེགས་པར་དཔྱོད་པའི་ལམ་སྲོལ་དེ་ཉིད་ཀྱིས་་་་་
གཞན་དུ་མི་གཡོ་བར་བློ་བཟང་གྲགས་པ་བདག་གིས་དྲངས་སོ། །བརྩམས་
པ་ལས་བྱུང་བའི་ནོངས་པ་མཆིས་ན་མཐོལ་བའི་ཚུལ་ནི། རྒྱལ་སྲས་སོགས་
ཏེ། རྗེ་བླ་མ་ནི་དངོས་པོའི་གནས་ཚོད་ལ་སངས་རྒྱས་པས་གང་ལའང་
ནོངས་པ་ག་ལ་ཡོད་ཀྱང་ཁེངས་བསྐྱུངས་གནང་བ་ཡིན་ལ། བྱིས་པའི་ནང་
ནའང་བྱིས་པ་སྟེ་ཞེས་བླུན་པོའི་ནང་གི་བླུན་པོ་ཡིན་པར་གསུངས་ནས་ཆོས་
བརྒྱད་སྤངས་པའི་དལ་འབྱོར་དོན་ཡོད་པར་བྱས་པ་ཡིན་གསུངས། རྒྱལ་
བའི་སྲས་ཀྱི་འཇུག་ངོགས་ཏེ་འཇུག་སྒོའི་སྤྱོད་པ་ནི་ཤིན་ཏུ་ཟབ་ཅིང་རྒྱ་ཆེ་
ལ་ཕྲ་བས་ན་བློ་གྲོས་ཆེན་པོས་ཀྱང་རྟོགས་པར་དཀའ་བ་ཡིན་ལ། བདག་ལྟ་
བུ་ནི་བྱིས་པའི་ནང་ནའང་ཤིན་ཏུ་རྨོངས་པའི་བྱིས་པ་ཡིན་ཏེ་ཞེས་ཁེངས་་་་
621



སྐྱུངས་པའི་སྒོ་ནས་རྟོགས་དཀའ་བ་དང་མཛད་པ་པོ་དམན་པ་ལྟ་བུར་ཞལ་
གྱིས་འཆེས་པ་དེའི་སླད་དུ་ལམ་གྱི་རིམ་པ་མཛད་པ་འདིར་ནི་འགལ་འཁྲུལ་
སོགས་ནོངས་ཤིང་ཉེས་པའི་སྐྱོན་ཅི་མཆིས་པར་གྱུར་པ་གང་ཡིན་པ་ཐམས་
ཅད་གསུང་རབ་ཀྱི་གནད་ཇི་ལྟ་བ་བཞིན་དུ་གཟིགས་ཤིང་མཁྱེན་པའི་་་་་་
མཁས་པ་རྣམས་ཀྱི་སྤྱན་སྔར་བློ་བཟང་གྲགས་པ་བདག་གིས་མི་འཆབ་པར་
འཆགས་སོ་ཞེས་པའོ། །བཞི་བ་ཚུལ་འདི་ལ་བརྟེན་ནས་བསགས་པའི་དགེ་
བ་བསྔོ་བའི་ཚུལ་ལ་གསུམ་ལས། དང་པོ་སྤྱིར་བསྔོ་བ་ལ་ཡང་། རང་དོན་དུ་
བསྔོ་བ་དེ་ལ་ཡང་གཉིས་ལས་མཐར་ཐུག་གི་དོན་དུ་བསྔོ་བ་ནི་དེར་ནི་རིང་
དུ་སོགས་ཏེ། དེར་ནི་དུས་ཡུན་རིང་དུ་བརྩོན་ཅིང་འབད་པའི་མཐུ་ལ་
བརྟེན་ནས་བསོད་ནམས་དང་ཡེ་ཤེས་ཀྱི་ཚོགས་གཉིས་ནི་ནམ་མཁའ་ལ་་་་་
བུར་རྒྱུ་ཆེ་ཞིང་ཡངས་པ་གང་འདྲ་ཞིག་བསགས་པར་གྱུར་པ་དེ་ཡི་མཐུ་ལ་
བརྟེན་ནས་ཆོས་ལ་ལྟ་བའི་བློ་གྲོས་ཀྱི་མིག་ཤིན་ཏུ་སྲ་ཞིང་སྟུག་པའི་མ་རིག་
པའི་ལིང་ཏོག་གིས་ཐོག་མ་མེད་པ་ནས་བསྒྲིབས་ཏེ་ལྡོངས་པ་སྟེ་ལོང་བར་་་་
བྱས་པའི་འགྲོ་བ་ཉམ་ཐག་འདི་ཀུན་མ་ལུས་པར་ཐར་བ་མཆོག་ཏུ་རྣམ་་་་་
པར་འདྲེན་པའི་བདུད་བཞི་ལས་རྒྱལ་བའི་ཐུབ་པའི་དབང་བོར་མཛད་པ་
པོར་བདག་གྱུར་ཅིག་ཅེས་པའོ། །གནས་སྐབས་ཀྱི་དོན་དུ་བསྔོ་བ་ནི། དེར་
མ་སོན་པའི་སོགས་ཏེ། རྒྱལ་བའི་གོ་འཕང་དེར་མ་སོན་པའི་ཚེ་རབས་བར་
མ་ཆད་པ་ཀུན་ཏུ་ཡང་རྗེ་བཙུན་འཇམ་པའི་དབྱངས་ཀྱིས་ཐུགས་བརྩེ་བས་
བུ་བཞིན་དུ་རྗེས་སུ་བཟུང་སྟེ་བསྐྱངས་པའི་སྒོ་ནས་རྒྱལ་བའི་བསྟན་པའི་་་་
622



ལམ་གྱི་རིམ་པའི་གནད་ཀུན་ཚང་བའི་ལམ་གྱི་གདམས་པ་མཆོག་འདི་ལྟ་བུ་
རྙེད་ནས་རྙེད་པ་ཙམ་དུ་མ་བཞག་པར་ལག་ལེན་དུ་བསྒྲུབས་པའི་སྒོ་ནས་་་
རྒྱལ་བ་རྣམས་མཉེས་པར་བྱེད་པར་ཤོག་ཅེས་པའོ། །གཞན་དོན་དུ་བསྔོ་བ་
ནི། རང་གིས་སོགས་ཏེ་རང་གིས་རྒྱལ་བའི་དགོངས་པ་ཇི་ལྟ་བ་བཞིན་དུ་
རྟོགས་པའི་ལམ་གྱི་གནད་རྣམས་ཀུན། འགྲོ་བ་ཉམ་ཐག་པའི་ཚུལ་ལ་མ་
བཟོད་པའི་ཤུགས་དྲག་པོར་སྐྱེས་པའི་བརྩེ་བ་ཁོ་ནས་རང་དབང་མེད་པར་
དྲངས་པའི་སྒོ་དུ་མའི་ཐབས་ལ་མཁས་པ་སྣ་ཚོགས་ཀྱི་སྒོ་ནས་བསྟན་ཏེ།
འགྲོ་བའི་ཡིད་ལ་སྒྲིབ་བྱེད་ཀྱི་མ་རིག་པའི་མུན་པ་མ་ལུས་པར་བསལ་བར་
བྱས་ནས་འགྲོ་བའི་རེ་བ་ཐམས་ཅད་སྐོང་བའི་ཐབས་བླ་ན་མེད་པ་རྒྱལ་་་་་་
བའི་བསྟན་པ་རིན་པོ་ཆེ་དུས་ཡུན་རིང་བོའི་བར་དུ་འཛིན་ནུས་པར་གྱུར་་་་
ཅིག་ཅེས་པའོ། །བསྟན་དོན་དུ་བསྔོ་བ་ནི་འགྲོ་བའི་རེ་བ་སྐོང་བའི་བསྟན་
པ་རིན་པོ་ཆེ་མཆོག་གིས་ཐོག་མ་ནས་མ་ཁྱབ་པའམ་ཐོག་མ་ནས་ཁྱབ་ཀྱང་
བར་ནས་རྐྱེན་སྣ་ཚོགས་ཀྱི་དབང་གིས་བསྟན་པ་དེ་ཉིད་ཉམས་པར་གྱུར་་་་་
པའི་ཡུལ་ཕྱོགས་དེར་ནི་ཐབས་དམ་པ་ཆོས་ཀྱིས་ཕོངས་པའི་འགྲོ་བ་དེ་དག་
ལ་ལྷག་པར་བརྩེ་བའི་སྙིང་རྗེ་ཆེན་པོས་ཤུགས་ཀྱི་ཡིད་རང་དབང་མེད་པར་
རབ་ཏུ་བསྐུལ་ཞིང་བསྐྱོད་པ་ཡི་དབང་གིས་འགྲོ་བ་ལ་ཕན་པ་དང་གནས་་་་
སྐབས་སུ་བདེ་བ་ཐམས་ཅད་ངེས་པར་འབྱུང་བའི་གཏེར་ཆེན་པོ་དང་འདྲ་
བ་དེ་ཉིད་ཅི་ནས་ཀྱང་གསལ་བར་བྱེད་པར་ཤོག་ཅིག་ཅེས་པའོ། །གཉིས་
པ་བྱེ་བྲག་ཏུ་བསྔོ་བ་ལ་གཉིས་ལས་དང་པོ་བྱང་ཆུབ་ལམ་གྱི་རིམ་པའི་་་་་་་
623



དགོངས་པ་སྟོན་པའི་བསྟན་བཅོས་འདི་དར་ཞིང་རྒྱས་པའི་ཕྱིར་དུ་བསྔོ་བ་
ནི། སྲས་བཅས་སོགས་ཏེ། སྲས་བྱང་ཆུབ་སེམས་དཔའ་དང་བཅས་
པའི་རྒྱལ་བའི་རྨད་དུ་བྱུང་བའི་འཕྲིན་ལས་ཐམས་ཅད་གཅིག་ཏུ་སྤུངས་ཏེ་
བསྒྲུབས་པ་ལས་ལེགས་པར་གྲུབ་པའི་སྙིང་བོའི་འབྲས་བུ་བྱང་ཆུབ་ལམ་གྱི་
རིམ་པའི་བསྟན་བཅོས་འདིས་ཀྱང་། ཐར་བ་འདོད་ཅིང་དོན་དུ་གཉེར་
བའི་སྐལ་ལྡན་རྣམས་ཀྱི་ཡིད་ལ་ཕུན་སུམ་ཚོགས་པ་ཐམས་ཅད་འགྲུབ་པའི་
དཔལ་སྟེར་ཞིང༌། དེ་ལ་བརྟེན་ནས་སེམས་ཅན་ལ་ཕན་བདེ་མཐའ་དག་
སྒྲུབ་པའི་རྒྱལ་བའི་མཛད་པ་རྒྱལ་བ་ཉིད་དང་འདྲ་བར་དུས་ཡུན་རིང་དུ་
མི་ཉམས་པར་སྐྱོང་བར་གྱུར་ཅིག་ཅེས་པའོ། །བསྟན་བཅོས་འདི་ཉིད་རྩོམ་
པའི་མཐུན་རྐྱེན་སྒྲུབ་པའི་མི་དང་མི་མ་ཡིན་པ་རྣམས་ལམ་བཟང་འདི་དང་
མི་འབྲལ་བའི་ཕྱིར་བསྔོ་བ་ནི། ལམ་བཟང་སོགས་ཏེ། སྔོན་རྭ་སྒྲེང་
དུ་བསྟན་བཅོས་འདི་རྩོམ་སྐབས་གཉན་ཆེན་ཐང་ལྷ་དང་འོ་དེ་གུང་རྒྱལ།
ཞོག་ལྷ་རྒྱུག་པོ་དང་རྨ་ཆེན་སྦོམ་ར་སོགས་འབྲོག་པའི་ཚུལ་དུ་ཡོང་བ་་་་་་་་
རྣམས་དགེ་བསྙེན་ལ་བཀོད་ཅིང་དེ་དག་གིས་མཐུན་རྐྱེན་བསྒྲུབས་པ་ཡིན།
ལམ་བཟང་བོ་འདིའི་གོ་རིམ་སྒྲིག་པའི་ཚེ་འདིའི་མཐུན་རྐྱེན་སྒྲུབ་པར་བྱེད་
ཅིང་། འགལ་རྐྱེན་སེལ་བར་བྱེད་པའི་མི་དང་མི་མིན་གྱི་འགྲོ་བ་ཀུན་འདི་
ནས་བཟུང་སྟེ་ཚེ་རབས་བར་མ་ཆད་པ་ཀུན་ཏུ་རྒྱལ་བས་ལན་མཐའ་ཡས་
པར་བསྔགས་ཤིང་བསྟོད་པ་ཡི་རྣམ་པར་དག་པའི་ལམ་བཟང་བོ་འདི་དང་
ནམ་ཡང་ཁ་འབྲལ་བར་མ་གྱུར་ཅིག་ཅེས་པའོ། །མདོར་བསྡུས་ཏེ་བསྔོ་བ་ནི་
624



གང་ཚེ་སོགས་ཏེ། གང་གི་ཚེ་ཐེག་པ་མཆོག་སྒྲུབ་པའི་ཆེད་དུ་ཆོས་སྤྱོད་རྣམ་
པ་བཅུ་བོ་ཡི་གེ་འབྲི་མཆོད་ལ་སོགས་པའི་སྒོ་ནས་ཚུལ་བཞིན་དུ་སྒྲུབ་པ་ལ་
བརྩོན་པར་བྱེད་པའི་དུས་དེ་ཡི་ཚེ། བརྩོན་པ་པོ་དེ་དག་ཐམས་ཅད་ལ་ཡང་
བསྲུང་ཞིང་སྐྱོབ་པའི་མཐུ་དང་ལྡན་པའི་སྲུང་མ་རྣམས་ཀྱིས་དུས་རྟག་ཏུ་་་་
རང་གི་བྱ་བ་ཐམས་ཅད་འགྲུབ་ཅིང་འགལ་རྐྱེན་ཐམས་ཅད་ཞི་བའི་གྲོགས་
བྱེད་ཅིང་། བཀྲ་ཤིས་པའི་དགེ་མཚན་མཐའ་ཡས་ཤིང་མ་ཚང་བ་མེད་པས་
ཡུལ་ཕྱོགས་དང་དུས་ཀུན་ཏུ་ཁྱབ་པར་གྱུར་ཅིག་ཅེས་པའོ། །གསུམ་
པ་མཇུག་གི་དོན་ལ་གཉིས་ལས་ཕུན་སུམ་ཚོགས་པ་དྲུག་ལྡན་གྱིས་བསྟན་་་་་
བཅོས་འདི་བརྩམས་པའི་ཚུལ་ལ་དྲུག་ལས། ཆོས་ཕུན་སུམ་ཚོགས་པ་ནི་
ཅེས་རྒྱལ་བའི་སོགས་ཏེ ( སྐྱེས་བུ་གསུམ་གྱིས་ཉམས་སུ་ཞེས་པར་དགའ་འབྲས་པར་གཉིས་
དང་བཀྲ་ཤིས་འཁྱིལ་པར་གཉིས་ན་གསུམ་གྱི་ཞེས་འབྱུང》སྐུལ་བོ་ཕུན་སུམ་ཚོགས་པ་ནི་
རྒྱལ་སྲས་ཆེན་པོ་སོགས་ཏེ། རྔོག་བློ་ལྡན་ཤེས་རབ་ཀྱི་རྒྱལ་ཚབ་ཆེན་པོ་ཞེས་
པ་རྔོག་ལོའི་གདན་ས་གསང་བདེ་གུང་གསུམ་གྱི་ཡ་གྱལ་གསང་ཕུ་དགོན་་་་་
པའི་ཁྲི་བ་དཀོན་མཆོག་ཚུལ་ཁྲིམས་དང་། བྱ་འདུལ་བ་འཛིན་པའི་རྒྱལ་
ཚབ་ཅེས་པ་མཁན་ཆེན་ཟུལ་ཕུ་བ་དཀོན་མཆོག་དཔལ་བཟང་བོ་ནི་་་་་་
འདུལ་བ་འཛིན་པ་བརྩོན་འགྲུས་འབར་གྱི་དགའ་སྐྱོར་ཟུལ་གསུམ་གྱི་ཡ་་་༌་་
གྱལ་ཟུལ་ཕུའམ་ཟུལ་ཕུའི་དགོན་པའི་ཁྲི་བ་མཛད་པའོ(ཟུལ་ཕུ་བ་ཞེས་པར་བཀྲ་
ཤིས་འཁྱིལ་བཞི་སྦྲགས་པར་མར་ཟོལ་ཕུ་ཞེས་འབྱུང)ཁྲི་བ་དེ་གཉིས་ལ་ཆེ་བ་གསུམ་་་་་
ཡོད་པར་གསུངས་ཤིང༌། ་་ལོ་ཆེན་སྐྱབས་མཆོག་དཔལ་བཟང་ལ་ཆེ་བ་
{ར་ད་
.625



བཞིས་བསྔགས་ལ་སྐུལ་བ་བོ་འདི་དང་དབེན་ས་བ་སྐྱབས་མཆོག་དཔལ་་་་
བཟང་གཉིས་དུས་འགྱངས་ཆེ་བས་གཅིག་ཏུ་ནོར་མི་རུང་ངོ༌། །བརྩམས་
ཚུལ་ཕུན་སུམ་ཚོགས་པ་ནི་རྗེ་བཙུན་དམ་པ་སོགས་ཏེ། (པོ་ཏོ་བས་ཤ་ར་བ་ལ་
ཞེས་པར་བཀྲ་ཤིས་འཁྱིལ་པར་གཉིས་ན་པོ་ཏོ་བ་ནས་ཞེས་འབྱུང)ཡང(ལོ་ཚུ་བ་ཞེས་པར་བཀྲ་
ཤིས་འཁྱིལ་པར་གཉིས་ན་ལོ་ཙཱ་བ་ཞེས་འབྱུང)རྗེའི་གསུང་དུ་ལོ་ཙཱ་བ་ཆེན་པོ་ཞེས་པ་
རྔོག་བློ་ལྡན་ཤེས་རབ་ལ་གོ་དགོས་གསུངས། རྩོམ་པ་པོ་ཕུན་སུམ་ཚོགས་པ་
ནི་གངས་རིའི་སོགས་ཏེ། དགེ་སློང་སྤོང་བ་བ་ཞེས་པ་དེང་སང་ཡོངས་
གྲགས་ཀྱི་རི་ཁྲོད་པ་ཟེར་བའི་དོན་ཡིན་གསུངས། གནས་ཕུན་སུམ་ཚོགས་
པ་ནི་བྱང་རྭ་སྒྲེང་སོགས་ཏེ། བྱང་རྭ་སྒྲེང་འདི་འདེབས་པ་པོ་འབྲོམ་སྟོན་པ་
རྒྱལ་བའི་འབྱུང་གནས་ཡིན་ལ་གནས་འདི་ནི་བཀའ་གདམས་བུ་ཆོས་ལས།
མ་གསང་བ་ཡེ་ཤེས་ཀྱི་མཁའ་འགྲོ་མས་རྒྱལ་བུ་དཀོན་མཆོག་འབངས་ལ་་་་་
ལུང་བསྟན་པ་ལས། མཚོ་དམའ་མོ་གཡུ་ཡི་མཎྜལ་ཡོད། །དུང་དཀར་བོ་
གཡས་སུ་འཁྱིལ་བ་ཡོད། །གངས་དཀར་བོ་ཤེལ་གྱི་མཆོད་རྟེན་ཡོད། །ཀྱེ་
གངས་རིའི་མགོན་པོ་སྤྱན་རས་གཟིགས། །ཡུལ་བཀྲ་ཤིས་འབྱུང་དེ་ཁྱོད་ཀྱི་
ཞིང༌། །སོགས་ལུང་བསྟན་པའི་ཚིགས་བཅད་མང་པོ་ཡོད་ལ་རྒྱལ་བུ་དཀོན་
མཆོག་འབངས་ཀྱི་སྤྲུལ་སྐུ་འབྲོམ་སྟོན་པ་དང་། དེའི་སྤྲུལ་སྐུ་མང་པོ་མཐའ་
ཡས་པ་ཡོད་ཀྱང་ཡོངས་གྲགས་སུ་རྒྱལ་བ་རིན་པོ་ཆེ་འབྲོམ་སྟོན་པའི་སྤྲུལ་
སྐུ་དང་པཎ་ཆེན་རིན་པོ་ཆེ་དཔལ་ལྡན་ཨ་ཏི་ཤའི་སྤྲུལ་སྐུ་ཡིན། ཡི་གེ་
བ་ཕུན་སུམ་ཚོགས་པ་ནི་ལེགས་པར་སྦྱར་སོགས་ཏེ་རྗེ་རིན་པོ་ཆེ་ལ་གསུང་
626



རྩོམ་གྱི་ཡི་གེ་བ་མང་ཡང་ཡི་གེས་ཐུགས་ཟིན་གྱི་བུ་ཆེན་གསུམ་དུ་གྲགས་པ།
སྐུ་ཚེ་སྟོད་ལ་གཡག་སྡེ་བསོད་ནམས་དཔལ་བཟང་དང༌། སྐུ་ཚེ་བར་ལ་
སྡོམ་བརྩོན་བསོད་ནམས་བློ་གྲོས། སྐུ་ཚེ་སྨད་ལ་བཀའ་བཞི་བ་རིན་ཆེན་
དཔལ་དང་གསུམ་མོ། །དང་པོ་འདིས་མདོ་སྔགས་ཀྱི་ལམ་རིམ་གཉིས་དང་
རྣམ་བཞག་རིམ་པའི་རྣམ་བཤད་གསུམ་གྱི་ཡི་གེ་བ་མཛད་དོ། །བརྩམས་
པའི་དགེ་བ་བསྟན་པ་རྒྱས་པའི་ཕྱིར་དུ་བསྔོས་པའི་ཚུལ་ནི་འདིས་ཀྱང་་་་་་་
སོགས་ཏེ། བྱང་ཆུབ་ལམ་རིམ་གྱི་གདམས་པ་བརྩམས་པ་ལ་བརྟེན་ནས་
བསྟན་པ་རིན་པོ་ཆེ་འདི་ཐབས་ཀྱི་སྒོ་ཐམས་ཅད་ནས་ཡུལ་གྱི་ཕྱོགས་ཀུན་
ཏུ་དུས་རྟག་ཏུ་འགྲོ་བ་ཐམས་ཅད་ཀྱི་ཕན་བདེའི་གཞི་ཆེན་པོར་རྒྱས་པར་་་་
བྱེད་ནུས་པར་གྱུར་ཅིག་ཅེས་པའོ། །
ཅེས་ས་གསུམ་གྱི་སྒྲོན་མེ། བསྟན་པའི་གནམ་ཐིག་བྱང་ཆུབ་ལམ་རིམ་
ཆེན་མོའི་བཤད་ཁྲིད་བློ་བཟང་རྒྱལ་བའི་དགོངས་རྒྱན་སྙན་བརྒྱུད་གསེར་
གྱི་ཐང་མ་ལས་ཞི་ལྷག་ཆེན་པོའི་ཟིན་བྲིས་འདི་ཡང་རྗེ་བཙུན་བླ་མ་་་་་་་
གསུང་གི་བྱིན་རླབས་ཀྱིས་ཉེ་བར་འཚོ་བའི་འབངས་ཀྱི་གྲལ་མཐའ་བ་་་་་་
བཙུན་པའི་གཟུགས་བརྙན་ཙམ་འཛིན་པ་བློ་བཟང་སྙན་གྲགས་སུ་འབོད་་་་
པས་སྒྲ་ཐག་ལས་ཕབ་པ་འདིས་ཀྱང་སྐྱེ་བ་ཐམས་ཅད་དུ་རྗེ་བཙུན་བླ་མའི་
གསུང་གི་གསང་བ་མཐའ་དག་ཇི་བཞིན་དུ་འཛིན་པའི་རྒྱུར་གྱུར་ཅིག །
627



ཇུས་འགོད་པ།
རྩོམ་སྒྲིག་འགན་འཁུར་པ།
མདུན་ཤོག་མཛེས་རིས་པ།
པར་སྒྲིག་འཆར་འགོད་པ།
མདུན་ཤོག་གཟིགས་བྱང་པ།
སངས་རྒྱས། རིན་ཆེན་དོན་གྲུབ།
མཁའ་འགྲོ་ཚེ་རིང་།
ཚེ་གོ
ལ་ཧེ་ཡུན།
གྲགས་པ།
༄༅ །།རྗེ་ཤར་གདོང་བློ་བཟང་བཤད་སྒྲུབ་རྒྱ་མཚོའི་གསུང་
འབུམ་པོད་དྲུག་པ་བཞུགས་སོ། །
པར་སྐྲུན།
འགྲེམས་སྤེལ།
བརྒྱུད་འཚོང་།།
པར་འདེབས།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10)
སྦྲག་ཨང 810001 ཁ་པར 61 43426
མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
མཚོ་སྔོན་མི་རིགས་པར་ཁང་།
ཧོ་སྨིས 850 1168 1/32
དེབ་ཚད།
20
ཁྲི 32
，
|-
དཔར་ཤོག
ཡིག་གྲངས།
གསབ་ཤོག
པར་ཐེངས། །
དཔར་ཐེངས། །
དཔར་གྲངས།
1999 ལོའི་ཟླ 7 པར་པར་གཞི་དང་པོ་བསྒྲིགས།
1999 ལོའི་ཟླ 7 པར་དཔར་ཐེངས་དང་པོ་དཔར།
2, 000
དཔེ་རྟགས། ISBN7 - 5420 - 0840 - 4/G • 564
དེབ་སྤུས་ལེགས། སྒོར24. 10
རིན་གོང་།
དེབ་དཀྱུས་མ། སྒོར20. 60
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
(ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་པར་ཁང་ལ་དྲི་གཏུག་བྱ)



..
.
.....
.
.....
.
...
.
..
.
..
.
.
.
..
.-,
.
SIKO



策划:桑杰、仁青当周
责任编辑:召才让
封面设计:才高
技术设计: 喇海永
封面题字:智华
夏日东文集(第六卷)
| 版
青海民族出版社(西宁市同仁路10号)
邮政编码 810001 电话 6143426
经销:青海省新华书店
| 刷: 青海民族印刷厂
本: 850×1168 毫米 1/32
张: 20
字数: 320千字
插页:1
版次: 1999年7月第1版
印次: 1999年7月第1次印刷
印数: 2,000
=
书
定
号:ISBN7-5420-0840-4/0.564(民文)
价: 精装 24.10 元 平装 20.60 元
版权所有翻印必究
(书中如有缺页、错页及倒装请与印厂联系)



SI
THE
VE
ISBN 7-5420-0840-4
97875421008404">
